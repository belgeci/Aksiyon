# DUVAR DEĞiL AYNA...

*Nihal Bengisu Karaca 2000.10.28*

<div>
 <img border="0" src="/web/20020325030941im_/http://www.aksiyon.com.tr/yazar/sinek.jpg"/>
 <p class="spot">
  Filmlerini önceden görmüş olanlar için de, ilk kez izleme fırsatı yakalamış olanlar için de Yılmaz Güney'i perdede görmek önemli bir deneyim.
 </p>
 <p class="metin">
  Acılarla, trajedilerle, aksiyonla, adi suçla, düşünce suçluluğuyla, kaçmakla, sanatla ama kadına el kaldırmış, ayrıca tetik çekmiş ellerle ve dolayısıyla biri diğerinin açıklanmasını zorlaştıracak bir çok tecrübeyle geçen bir hayatın izdüşümleri bunlar. Güney idolleştirilen ve tabulaştırılan biri; diğer taraftan entelektüel olmamakla suçlanmış, lümpen katil yaftasıyla başarısı küçümsenmeye çalışılmış bir sinema adamı; "Boynu Bükük Öldüler" adlı romanıyla Orhan Kemal ödülü alan bir edebiyatçı aynı zamanda. Sol düşüncenin kağıt üzerinde mükemmelen tasvir edip de bir türlü pratiğe dökemediği o muhteşem güzide insan değil belki, ne işçi ne köylü olmaması da birilerine göre kusur; iki cami arasında bî—namaz olmak ne kentleşmeyi, ne sanayileşmeyi, ne de modernleşmeyi doğru dürüst başarabilmiş, geçmişle olan köprüleri dinamitlenmiş, çağı tekemmül etmekte gecikmiş bir Türkiye'de nasıl kusur olabilirse artık... Devrimci ideallerin kabadayı jargonu ile fitillendiği akşamlardan birinde katil olmuş, mim koymak için iyi bir neden, ama "ayinesi iştir kişinin..." sözündeki 'iş'in kapsamını daraltmaksızın...
 </p>
 <p class="metin">
  <img border="0" src="/web/20020325030941im_/http://www.aksiyon.com.tr/2000/308/resimler/duvar.jpg"/>
  Bugün Londra sinema müzesinin Türk sineması bölümünde sadece onun filmleri var... Dışarıda Türk sineması deyince akla hâlâ sadece o geliyor. Haa, "Batılı, Türkler aleyhine olan bu filmleri elbette sahiplenecekti" mi diyoruz? O zaman kıyasıya bir savaş polikitası eleştirisi olan Apocalypse Now'u veya Full Metal Jacket'i, popüler kültürü yerin dibine geçirmekle kalmayıp okları bizzat kendine, Hollywood'a çeviren Truman Show'u ve sistem eleştirisine neredeyse son noktayı koyan dünkü "Fight Club"u ve Amerikan modernleşmesinin çürüttüğü ruhları anlatan American Beauty'yi Oscar'la ödüllendiren, sahiplenen veya hiç değilse alkışlayan Batılı'yı da tahlil etmek gerekecek. Varlığını ezerek ve yok sayarak daimileştiren hakim söylem bırakın kitleleri, zarar verdiği küçük, spesifik, bireysel hayatlar için bile kıyısından köşesinden sorgulanmayı hak eder; bunu yapan bazen sanat olur; ama iyi ve yetkin bir uslupla ama kaba, katı ve yüzeysel bir uslupla, beğenirsiniz, ya da beğenmezsiniz...
 </p>
 <p class="metin">
  Duvar'ın gösterime girmesiyle ister istemez canlanan geçmiş zaman polemiklerine gecikmiş bir kaç söz eklemek gibi bir niyet taşımaktan çok, emeği, özveriyi ve kırılganlığı mâkul sayılamayacak aşırılıklarla harmanlayan Duvar filmine girizgâh yapma arzusundaydım. Oysa yazı ilerledikçe kendim de anladım; Yılmaz Güney'in parçalı bulutlu karmaşasından dem vurmadan Duvar'ı anlatmak imkansız. Duvar, Yılmaz Güney'in kişilik aynasından yansıyan bir gösterge. Ankara Cezaevinin 4. koğuşunda, çocuk mahkumların kaldığı bölümde olup bitenlerle ilgilenen film, siyasilerin, adi suçluların, kadın mahkumların yaşadıklarından verdiği kesitlerle, cezaevindeki yaşamdan aktardığı anekdotlarla yer yer belgesel tadlar içeriyor ama giderek kaçınılmaz bir "vahşete", umuda fırsat vermeyen bir acımasızlığa mahkum ediyor kendini. Fransa'da çekilen film, her sabah "yaylalar"ı söyleyen Türk jandarmasıyla, çocukları az çok seven ama onları yeterince koruyamayan çatlak sesli iyi gardiyanla (Tuncel Kurtiz), durumdan eğlence çıkarmayı bilen, idama mahkum âşıkların cezaevindeki düğünlerinde vur patlasın çal oynasın eğlenen kadın erkek mahkumlarla, ağzı bozuk hapishane görevlilerinin haşinlikleriyle, 70'lerin radyo reklamlarıyla, hiç de yadırgamayacağımız olağan bir Türk cezaevi tablosu çiziyor önce. Ancak filmin ikinci yarısı yaşamın cezavinde bile olsa çok görmeyeceği küçük tatlardan bile yoksun bırakıyor insanları, hele de çocukları... Kendi aralarındaki çatışmalarla daha da zayıf düşen; tecavüze, soğuk havaya ve kötü muameleye karşı birlikte olma bilincinden ve dirayetinden yoksun olan çocuk kırılganlığını biteviye aksettiren yönetmen, aynı çocuğun sebepsiz neşesini ihmal ediyor. Cezaevini "içeriden" tanıyan Güney'in anlatımında gerçek payının yüksek olduğu kuşku götürmez; Güney'in bu anlardan birinde, görevlilerin döve döve öldürdükleri küçük Ziya'yı dev Atatürk tablosu önünde yere koydukları sahnede yakaladığı allegorik boyut, kontrastları değerlendirmedeki başarısını ortaya koyması bakımından da hayli çarpıcı. Ancak cezaevi koşulları için bile aşırıya kaçacak türden görüntülerle, sözgelimi düğün odasının infaz odasına dönüştüğü o kıyıcı sekansla, filmin "gerçekçi"liğine ve misyonuna gölge düşürüyor yönetmen. Hapishane duvarları üzerine konan kırık cam şişeleri bile anlatmaya yeterken herşeyi, yanmayan sobanın etrafında ısınmaya çalışan çocukların sinmişliği gözle görülürken, daha fazlasını istiyor Güney, yetinmiyor. Duvar sürgünde yaşayan ve belki sürgünde öleceğini bilen bir sinemacınını aşırı duygusal tercihleri altında eziliyor. Ama, herşeye rağmen görülmeye değer bir film Duvar. Çünkü hiç olmayan kahrmanların, hiç olmayan öykülerine ayrılan zihinsel alanın kefaretini ödemek ancak gerçeklere/hiç değilse gerçeğimsilere bakarak mümkün. Umulur ki...
 </p>
 <p class="metin">
 </p>
 <p class="metin">
 </p>
 <p class="arabaslik">
  Duvar
 </p>
 <p class="metin">
  YÖNETMEN: YILMAZ GÜNEY
 </p>
 <p class="metin">
  OYUNCULAR: TUNCEL KURTİZ, A.EMEL MESÇİ, MALİK BERİCHİ, NICHOLAS HOSSEIN, ISABELLA TISANDIER
 </p>
 <p class="metin">
  SENARYO: YILMAZ GÜNEY
 </p>
 <p class="metin">
  YAPIM: GÜNEY PRODUCTION
 </p>
 <p class="metin">
  DAĞITIM: YILMAZ GÜNEY KÜLTÜR VE SANAT VAKFI
 </p>
 <hr/>
 <p class="arabaslik">
  Ah bir zengin olsam...
 </p>
 <p class="metin">
  Haftanın ağır topu kuşkusuz Woody Allen'ın hem yönettiği hem de oynadığı bu film: Ufak Sahtekâlıklar. Beleşten para kazanma meraklısı Ray Winkler zengin olacağını tahayyül etmekten hiç vazgeçmemiştir. Bu hayallerine ortak olan karısıyla birlikte kendi gibi kaybeden arkadaşlarının da çalıştığı küçük bir kurabiye dükkanına sahiptir. Birgün, kurabiye dükanının yanıbaşında dikilmekte olan bankayı soymaya karar verirler ve bankayı alttan delerek zengin olmaya başlarlar. İşler yolunda gider ancak lanet eninde sonunda onları bulacaktır.
 </p>
 <p class="metin">
 </p>
 <p class="arabaslik">
  Ufak Sahtekârlıklar
 </p>
 <p class="metin">
  ORİJİNAL ADI: SMALL TIME CROOKS
 </p>
 <p class="metin">
  YÖNETMEN: WOODY ALLEN
 </p>
 <p class="metin">
  OYUNCULAR: WOODY ALLEN, HUGH GRANT, TRACEY ULLMAN, TONY DARROW
 </p>
 <p class="metin">
  YAPIM: INTERMEDIA / DREAMWORKS
 </p>
 <p class="metin">
  DAĞITIM: WARNER BROS
 </p>
 <p class="metin">
 </p>
 <p class="metin">
 </p>
 <hr/>
 <p class="arabaslik">
  Köpük köpük komedi
 </p>
 <p class="metin">
  İki kişilikli adamlardan ilham alan durum komedisi furyası devam ediyor. İlk Çatlak Profesör'ü izleyenler sevimli profesörün alt kimliği olan Buddy Love'u hatırlayacaklardır. Klump ailesinin Sherman Klump'un evlilik hazırlıkları ile haşır neşir olduğu bu dönem Sherman'ın bastırılmış kişiliği olan Buddy birinci plana yükselmeye çalışacak ve egemenliği ele geçirmek isteyecek. Bu durum güzel meslektaşı Denise Gaines ile evlilik planlarını tehdit edecektir tabii. Buddy Love'ı kesin yok etmenin çaresini Denise'in sürdürmekte olduğu DNA araştırmalarının sonuçlarını kullanmakta bulur Sherman, ortalık iyice karışır.
 </p>
 <p class="metin">
 </p>
 <p class="arabaslik">
  Çatlak Profesör 2
 </p>
 <p class="metin">
  ORİJİNAL ADI: NUTTY PROFESSOR 2: THE KLUMPS
 </p>
 <p class="metin">
  YÖNETMEN: PETER SEGAL
 </p>
 <p class="metin">
  OYUNCULAR: EDDIE MURPHY, JANET JACKSON, LARY MILLER, JOHN ALES
 </p>
 <p class="metin">
  SENARYO: B.BLAUSTEIN, D.SHEFFIELD, P&amp;C. WEITZ
 </p>
 <p class="metin">
  YAPIM: BRIAN GRAZER
 </p>
 <p class="metin">
  DAĞITIM: UIP
 </p>
 <p class="metin">
 </p>
 <p class="metin">
 </p>
 <hr/>
 <p class="arabaslik">
  Bilgi,de Sinema başlıyor...
 </p>
 <p class="metin">
  İstanbul Bilgi Üniversitesi Kasım 98'de başlattığı Bilgi'de Sinema faaliyetlerine önümüzdeki aylarda devam edecek. İstanbul Bilgi Üniversitesi sürpriz organizasyonlarla zenginleştireceği üçüncü sezonuna 1 Kasım Çarşamba gecesi özel bir açılışla "merhaba" diyecek.
 </p>
 <p class="metin">
  Açılış gecesinde başrolünü Juliette Binoche'in oynadığı Michael Haneke'nin yönettiği "Code Unknown"ın prömiyeri yapılacak. Bilgi Sinema kasım ayı içinde ilkini geçtiğimiz yıl düzenlediği Amerikan Avangard Filmleri haftasının ikincisini düzenliyor. Diğer önemli bir organizasyon ise 10—16 Kasım arasında TÜRSAK tarafından üçüncüsü gerçekleştirilecek olan "Uluslararası Sinema Tarih Buluşması". Bu organizasyon kapsamında Zoltan Fabri ve Margarethe Von Trotta gibi önemli isimler de bulunuyor. Bunların dışında kasım ayı kapsamında Tim Roth'u, Jack Nicholson'u ve Dustin Hoffman'ı görebileceğimiz filmler de yer alıyor. "Vizyon Köpüğü" başlığı altında yer alan filmlerden bazıları ise Bertrand Tavernier'in "Yüzbaşı Conan", Alex Proyas'ın "Gizemli Şehir" ve Gary Ross'un "Yaşamın Renkleri" adlı filmleri.
 </p>
 <p class="metin">
  (Ayrıntılı bilgi için Tel: 0212 292 25 48)
 </p>
 <br/>
 <center>
  <a class="anaorta" href="http://web.archive.org/web/20020325030941/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/308/sinema/1.htm), [web.archive.org (arşiv bağlantısı)](http://web.archive.org/web/20020325030941/http://www.aksiyon.com.tr:80/2000/308/sinema/1.htm)
