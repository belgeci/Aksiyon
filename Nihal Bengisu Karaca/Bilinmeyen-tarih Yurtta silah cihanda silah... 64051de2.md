# Yurtta silah, cihanda silah...

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20031024085435im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024085435im_/http://www.aksiyon.com.tr/resim/42/70.jpg" vspace="5"/>
  </p>
 </font>
 <font class="content">
  Moore, temel etkenin korku kültürü olduğunu anlasa da, bunun kısa vadede değişmeyeceğini bildiği için pratik olarak ilk elden ve acilen yapılması gerekenin halkın silahsızlandırılması olduğunu savunuyor. Ona göre, damarlarında korku gezinen ve 11 Eylül’den sonra histerisi iyice artmış olan bir toplumun elindeki silahla, bir delinin elindeki silah arasında çok da fark yok.
 </font>
 <p>
  <font class="content">
   “Eğer elinde bir çekiç varsa, herşeyi çivi gibi görmeye başlarsın.” Bu güzel ve özlü söz, sahip olduğu materyalin insanın algı dünyasını kökten belirleyebileceği ile alâkalı ve tabii konumuzla...
   <br/>
   <br/>
   Amerika’da ateşli silahlar yüzünden bir yılda ölen kişi sayısı 11 bin’i buluyor. Bu rakam İngiltere ve Almanya’da 200’e kadar iniyor, Çin gibi nüfusu yoğun ülkelerde bile rakam oldukça düşük, Kanada’da ise bir elin parmağını ancak buluyor sayı. Oklohoma bombacısından, Colombine Lisesi’nde yaşananlara kadar pek çok trajedi gündeme geliyor Amerika ile ilgili. Ateşli silahlar masum çocukların yüzlerine doğrultulabiliyor.  Bunun Amerika’da silah edinebilmenin bir paket cips almak kadar kolay olmasıyla ilgili olduğu söylenebilir, Amerika’daki şiddetin onu içten içe kemiren yoksullukla bağlantılı olduğu da idda edilebilir, şiddetin nedenleri  kökenlerde aranabilir; kanlı ve zulüm dolu bir tarihte.
   <br/>
   <br/>
   Hem herbiri, hem hiçbiri... Cannes, Sundance, Chicago, Vancouver film festivallerinde ödül alan Benim Cici Silahım / Bowling for Colombine adlı belgesel filmin yapımcısı Michael Moore ihtimalleri bir bir değerlendiriyor. Ama onun asıl problematiği şu: Acaba Amerikan toplumu gerçekten silah delisi bir toplum mu? Yoksa sadece deli bir toplum mu?
   <br/>
   <br/>
   Michael Moore geçtiğimiz dokuz hafta boyunca Newyork Times’ın liste başı kitabı olan “Stupid White Men and other Sorry Excuses for the State of the Nation”ın yazarı. 22 yaşından beri gazetecilik yapan Moore’a asıl unvanını getiren 1989’da yaptığı “Roger &amp; Me” oldu. Film, General Motors şirketinin küçülmesinin Flint şehri üzerindeki mahvedici etkilerini anlatıyordu. Moore’un ikinci ödüllü belgesel filmi “The Big One” Amerika’nın dört bir yanındaki büyük şirketlerin ve duyarsız politikacıların açgözlülük ve yanlışlarını sergiledi. Bu film, ayrıca, Nike firmasını Endonezya’daki fabrikasında çocuk çalıştırma uygulamasına son vermeye zorladı.
   <br/>
   <br/>
   Bowling for Colombine/Benim Cici Silahım’ı Colombine Lisesi’nde olan olaylar üzerine odaklamayı planlıyor Moore.  Bazı bankaların mevduat hesabı açtıranlara silah hediye ettiği bir ülkenin silaha olan tutkusunu  sorgulamaya çalışıyor.  Çekimler başladıktan birkaç ay sonra, Moore’un doğduğu yer olan Flint’te, 6 yaşındaki Kayla Rolland’ın yine 6 yaşındaki bir oğlan çocuğu tarafından vurularak öldürülmesi haberi Moore’un  yoksulluk ve sosyal yardım programlarına da dikkat etmesini sağlamış.  Sosyal yardım programları  annelerin  çalışmak için oturdukları yerlerden kilometrelerce uzakta bulunan düşük ücretli işlere gitmesini gerekli kılıyor. Bu ilgisiz, çaresiz ve yoksul ortam ne onların çocukları ne de başkalarının çocukları adına pek hayra alamet sonuçlar doğurmuyor. Moore, silahlanma yanlısı kuruluşları, yoksulluğu ve silah edinme kolaylığını tehdidi artıran nedenler olarak değerlendirse de asıl nedenlerin toplumun psikolojik ve kültürel parametreleri olduğunu düşünüyor.  Sosyal analizleriyle tanınan Moore’a göre Amerikan toplumu tarihi boyunca hep ‘korku’ ile varoldu. Avrupa’daki zulümden korkarak kaçan ilk Amerikalılar yerlilerden de korktular; böylece yerlilerin kökü kazındı. Sonra, birbirlerinden korktular; cadı suçlamasıyla arkadaşlarını diri diri yaktılar. Ehl-i keyf ve tembeldiler, köle ithalatına başladılar ama siyahların sayıca fazlalaşması onları korkuttu. Amerika’da korkunun ilk tohumları da aslında köle bir topluma sahip olmaları sayesinde atıldı.  Zencilerin yoldan çıkıp kendilerini doğrayacağını düşünen beyaz adam “Barış koruyucu” dedikleri altı mermiyi üst üste atabilen tabancalardan icat etti ve kölelik sistemini 25 yıl daha sürdürdü. Güneyliler, İç Savaş’ı kaybettiklerinde gerçekten çok korktular; bu nedenle, 1865’te Ku Klux Klan ortaya çıktı. 1871’de KKK’nın yasadışı bir örgüt olduğu açıklandı; ama peşinden sadece beyazların silah sahibi olmasını hedefleyen (Ulusal Silah Birliği) isimli bir başka organizasyon kuruldu. Siyahların silah edinmesi yasadışıydı. Sonraki 80 yıl boyunca sözde özgür zencilerin kontrol altında tutulması amacıyla silah kullanıldı. Nihayet 1950’de zenciler buna daha fazla dayanamayıp isyan ettiler. Peki o zaman beyazlar ne yaptı? Korku içinde banliyölere kaçtılar ve evlerini silahla doldurdular.
   <br/>
   <br/>
   Afişte yer alan labutlar silahın Amerikan toplumu için bowling kadar yasal bir etkinlik aracı olduğuna gönderme yapıyor. Belki de ‘korku kültürü’ ile gündelik hayatı temsil eden bowling arasında bir tür geçişkenlik sağlamaya çalışıyor. Moore filminin ilk yarısında Amerika’da çeyrek milyon insanın silah taşıdığı gerçeğine odaklanıyor ama sonra Kanada gerçeği ile şaşırıp afallıyor; afallama da maceraya dahil. Moore’un filmini ilginç kılan da bu zaten; bulgular, veriler ve deneyim sekanslar ilerledikçe açılıyor, nedenler ve gerekçeler değişebiliyor; bu, filmi, klasik bir belgesel olmaktan çok, kurgunun an be an gerçekleştiği bir yolculuğa dönüştürüyor. Moore, başlangıçta esaslı bir neden olarak sunduğu silah edinme serbestisi ve kolaylığını Kanada örneği ile bizzat kendisi çürütüyor. Kanada örneği ilginç, çünkü, orada da silah edinebilmek çok kolay ve halkın büyük bir yüzdesinin silahı var, ama Torronto’da işlenen en son cinayeti polis bile anımsamakta zorlanıyor. Yine sebeplerden biri olarak işlediği yoksulluk etkeni de rakamları açıklamakta yetersiz; çünkü Çin, Hindistan gibi ülkelerde, dahası yine Kanada’da yoksulluk oranı Amerika’dakinden daha yüksek. Sebep ‘kan ve şiddet dolu bir tarihin tahakkümü” de olamaz, çünkü eğer öyle olsaydı kayıtlara 12 milyon kişinin ölümünden mesul olan liderle geçen Alman toplumunun çoktan yoldan çıkmış olması gerekirdi.
   <br/>
   <br/>
   Benim Cici Silahım, mikro düzeyde bireysel cinayet ve küçük çaplı katliamlara, makro düzeyde ise füzeler, bombalar ve sniperlerle başka ülkelere sürekli silahlı müdahale eğilimi içinde olan Amerika’nın şiddet düşkünlüğünü, zincirleme sonuçlar doğuran ve artık endüstrileşmiş bir korku kültürüne bağlıyor. Bir paranoyak için en korkunç şey ne olabilir? Tabii ki korktuğu şeyin başına gelmesi. Tam da böyle oluyor; hem tehdit altında olduğu sanısıyla gölgesinden korkup tetiğe basan bireyler, hem de tehditkâr bulduğu topluluklardan korktuğu için sınırötesi müdahaleleri öngören devlet politikaları bumerang etkisiyle dönüp sahibini yaralıyor sonunda. Moore, temel etkenin korku kültürü olduğunu anlasa da, bunun kısa vadede değişmeyeceğini bildiği için pratik olarak ilk elden  yapılması gerekenin halkın silahsızlandırılması olduğunu düşünüyor yine de. Böylece çeşitli inceleme, araştırma, tartışma süreçlerinden geçirerek filmin başında yaptığı vurguya getiriyor seyirciyi. Tezini şöyle sonuçlandırıyor: Damarlarında korku gezinen ve 11 Eylül’den sonra histerisi iyice artmış olan bir toplumun elindeki silahla, bir delinin elindeki silah arasında çok da fark yok.
   <br/>
   <br/>
   Michael Moore, kimilerine göre başarılı bir politik hiciv üstadı, kimilerine göre kameranın gücünü kullanan ve şaşırtıcı yaklaşımıyla olayları vulgarize eden provokatif bir anti-Amerikancı. Klip estetiğiyle, gizli kamera çekimlerini andıran spontane sahnelerle, çizgi film fragmanlarıyla, Charlton Heston, Marilyn Manson gibi ünlülerle yapılan röportajlarıyla hayli zengin bir içerik arz ediyor Moore’un filmi. Aktivist yanı yaptığı şeyi hem mizahi ve doyurucu, hem de tartışılabilir kılıyor. Çünkü Moore hem belgeselini çekiyor, hem de insanları dava açmaya, eylem yapmaya teşvik ediyor. Kimi kaba genellemelerine ve dramatik kareler yakalama adına görüştüğü kişileri maymun etme çabası içine girmesine rağmen; herkesin görmesi gereken bir işçilik Moore’un sergilediği.  Bilgilendirici olmasına rağmen monolog halinde ilerlemeyen, akademik dil yerine basit ve zeki  bir üslubu tercih eden , maceracı ve kışkırtıcı bir anlatımı var belgeselin. Daha ne olsun...
   <br/>
   <br/>
   <br/>
   <br/>
   Benim Cici Silahım/ Bowling for Colombine
   <br/>
   Yön:  Michael Moore
   <br/>
   Oyn:  Charlton Heston, Marilyn Manson, Michael Moore, John Nichols
   <br/>
   Sen: Michael Moore
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2378), [web.archive.org (arşiv bağlantısı)](http://web.archive.org/web/20031024085435/http://www.aksiyon.com.tr:80/detay.php?id=2378)
