# MÜZİK BAŞLASIN!..

*Nihal Bengisu Karaca Bilinmeyen-tarih*

<div>
 <p>
  <font>
   Yapı Kredi Sanat Festivali 2002 başlıyor. 5 Haziran'da başlayacak olan ve 22 Eylül'e
kadar sürecek olan festival kapsamında Haziran'da dört, Temmuz'da bir, Eylül'de iki adet
olmak üzere  toplam yedi konser yer alacak.
   <br/>
   <br/>
   Festival, "Olağanüstü Yetenekli Çocuklar" yasasından faydalanarak Paris
Konservatuvarı'nda eğitim gören dünyaca ünlü piyanistimiz Hüseyin Sermet'in 5 Haziran
Çarşamba günü 20.30'da  Cemal Reşit Rey Konser Salonu'nda vereceği konserle
başlayacak. İkinci gece Cemil Topuzlu Açık Hava Tiyatrosu'nda etkileyici sahne
performansları ve hareketli şarkılarıyla, tüm dünyada Eurovision şarkı yarışmasında
seslendirdikleri "Bandido" isimli şarklarıyla tanınan İspanyol kızkardeşler Azucar
Moreno yeralacak. Dünya müziği piyasasında dünyanın en çok satan müzisyenlerinden biri
olan ve "gaydayı konuşturan adam" olarak ünlenen José Angel Hevia 7 ve 8 Haziran'da iki
konserle Cemil Topuzlu açık Hava Tiyatrosu'nu ayağa kaldıracak. 8 Haziran'daki
konserde Hevia yalnız olmayacak; sahneyi  Yeni Türkü, Mısırlı Ahmet ve Birol
Topaloğlu'yla paylaşacak. Herbiri kendi sahasında önemli olan müzik adamlarının birlikte
gerçekeştirecekleri performans şimdiden merak konusu.
   <br/>
   <br/>
   Festivalin bir sonraki konuğu Fransızların klasik müzikteki ünlü sesi Emma Shapplin.
Müziğinde genel olarak operanın klasik atmosferiyle new age akımının özelliklerini
birleştiren Shapplin, şef Serdar Yalçın yönetimindeki Orion Senfoni Orkestrası eşliğinde
vereceği konserle ilk kez Türk müzikseverlerin karşısına çıkıyor.
   <br/>
   <br/>
   Eylül ayının ilk konukları ise müzik dünyasının "diğer" süper ikizleri:  Ferhan - Ferzan
Önder kardeşler.
   <br/>
   <br/>
   B u yılki festivalin son konuğu ise 2000 yılında çıkardığı At His Very Best albümüyle
hâlâ büyük bir hayran kitlesine sahip olduğunu kanıtlayan Engelbert Humperdinc. 22 Eylül
Pazar günü 21.15'de sahne alacak sanatçı  3.5 oktavlık, sesi, eskimeyen yüzü, romantik
yorumu ve sahnedeki karizmasıyla geçen yılları avantaja dönüştürdüğünü gösterecek gibi
görünüyor.
   <br/>
   <br/>
  </font>
 </p>
 <p>
  <font>
   (Bu yazı 80 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1207), [web.archive.org (arşiv bağlantısı)](http://web.archive.org/web/20050228022513/http://www.aksiyon.com.tr:80/yazdir.php?id=1207)
