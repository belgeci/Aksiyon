# Seçilmiş kişiler ve şeytanın marifetleri

*Nihal Bengisu Karaca 2001.04.28*

<div>
 <img border="0" src="/web/20020225110751im_/http://www.aksiyon.com.tr/yazar/sinek.jpg"/>
 <p class="spot">
  Dünyayı kurtarmaya gelen çoklukla bir bebek olur, geleceği kutsal kitaplarda belirtilen, gelişi bazı alâmetlerle görünür olan, nur yüzleri güldüren, şer düşünceleri uyaran. O gelecek, inançsızların kalbine korku salacak, iyileri ve mazlumları mucizevi ışığın sıcak kollarıyla sarmalayacak, kalplerindeki ağrıyı dindirecektir.
 </p>
 <p class="metin">
 </p>
 <img border="0" src="/web/20020225110751im_/http://www.aksiyon.com.tr/2001/334/resimler/Secilmis.jpg"/>
 <p class="metin">
  Ancak bu geliş ve Tanrı'nın nurunu yayış hiç de kolay olmayacaktır. Genelde bunu engellemeye ahdetmiş bir şeytan ve güruhu mevcuttur. Bazen tam tersi olur. Yani gelecek olan, şeytanın kendisine partner olarak seçtiği kişidir. Gelen ister kutsal bir kişi ve şeytanın engellemeye çalıştığı biri olsun yahut şeytanın seçtiği ve hakikat sahiplerince korunmakta olan biri, böyle işlerde kahramanlık düzeyinde başarı gösterecek kişinin dinle hiç alâkası olmaz (End of Days/ Şeytanın Günü). Şeytan bazen seçmekle kalmaz, doğacak olan bizzat şeytanın oğludur ve en büyük başarısı insanlığı "olmadığına" inandırmak olan şeytan, kendisine dikkat çekmek isteyelerin aptal durumuna düşmesini sağlar (Rose mary 's Baby/ Rosemary'nin bebeği). Doğrusu şeytanın müridlerinin kalbi öylesine mühürlenmiştir ki onlar öldükten sonra bile zarar vermeye devam ederler. Çünkü ruhları şeytanın işine gelmeyecek kadar karanlıktır ve şeytan bir yere kadar gereksinim duyduğu "iyilik" için insanla işbirliği yapar (The Prophecy/Kehanet).  Vâris olarak bir erkek çocuğunu öngörür çoğunlukla (Omen) ama içine girip hasta etmek ve dahası çıldırtarak öldürmek için kız çocuklarını ve kadınları tercih eder  (Exorcist, The Evil Dead/Kötü Ruh). Ama bazen sözkonusu klişe tersine döner, çünkü Tanrı'nın cinsiyet ayrımcılığı yaptığına inanmak 21. yy.'da hem daha abes olacak hem de dine olan yatkınlığı köstekleyecektir (Dünya yüzeyinin ekonomik altyapısını belirleyen Amerikalı "mühendis" amcalar film endüstrisi ve yayınevleri tarikiyle de olsa bir parça dindar, bir parça mistik toplumlar uygun görmekte olabilirler). Şimdi büyük bir ermişin ruhu sıradan ve günahkâr bir kuaför kızın içine girmiştir işte (Stigmata). Ve şeytan sırf kutlu bir ruhu taşıdığı için kızın bedenine işkence etmektedir. Kıza yardım eden ise inancına olan inancını kaybetmekte olan yarı bilimadamı bir rahiptir (Gabriel Bryne).
 </p>
 <p class="metin">
  Kutsanmış Çocuk'ta tüm bu filmlerden bir parça bulmak mümkün. Herşeyden önce temel klişeler; "olmazsa olmazlar" filmin içine yedirilmiş, filmin hazmetmedikleri ise öylesine ortada bırakılıvermiş. Kutsanmış çocuğun gelişini pir—i faniler beklediği kadar şeytan da bekliyor. Her zamanki gibi şeytan bu önemli kişiyi diğerlerinden daha önce buluyor. Şeytanın amacına hiç de yabancı değilsiniz umarım: küçük kutsal kızın gücünden faydalanmak eğer bu mümkün olmazsa kızı yok etmek.. Ve her zaman olduğu gibi kutsanmış varlık, Katolik bir eğitim almış fakat dine uzak durmuş bir kahraman sayesinde hayatta kalıyor. Bu kahraman ise iyi yürekli bir hemşire olan ve kardeşi Jenna'nın tersine düzenli bir hayat süren Meggie(Kim Basinger)'dan başkası değil. Meggie'nin kızı kurtarmasını sağlayan ise genellikle olduğu gibi nedamet getirmiş bir klüp üyesi (Christina Ricci). Tahmin ettiğiniz gibi bu eski satanist üye günahlarının bedelini Meggie'ye yardım etmekle, yardım etmenin bedelini ise hayatıyla ödeyecek. Kutsanmış çocuk son derece sefih, uyuşturucu bağımlısı bir anneden doğuyor. Çocuğunun Tanrı'nın bir emaneti olarak verildiğini söyleyen ve kendisini sıkıştıranlara bir baba adı veremeyen  Meryem(a.s) ile uyuşturucu bağımlısı Jenna'nın çocuğunun babasını bilmediğini itiraf etmesi arasında tezattan kaynaklanan hoş bir paralellik kurulmuş. Doğar doğmaz konuşan İsa(a.s)'ya karşılık Cody'de de bazı klinik belirtiler gözlemleniyor, ancak bu belirtiler çocuğun otistik olduğunu doğrulayacak nitelikte. Bu, peygamberler için otizm ya da şizofreni gibi tanılar koyan modern psikiyatriye yapılan hoş bir gönderme. Çünkü modern gözlüklerle hastalık olarak niteleyeceğimiz bir vasıf bir başka planda bir imkan, ilahi vahyin algılanabilmesi için gerekli bir katalizör ya da alıcı olabilir.
 </p>
 <p class="metin">
  Sözün özü, Kutsanmış Çocuk yeni bir söylem veya farklı bir üslupla gelmiyor. Film, türünün Kim Basinger'in karizması ve küçük  Holliston'un sevimli görüntüsüyle tekrarlanarak çoğaltılmış hali. Karakterlerin başına neler geleceğini ve hangi anda ne yapacaklarını   adeta "hatırlıyor"sunuz.   Ancak bir filmin iyi bir film olmaması "iyi şeyler" söyleyemeyeceği  anlamına gelmediği için yine de seviyorsunuz onu. Hollywood'un istismarcılığından haberdar olmanıza rağmen hoşnut kalıyorsunuz durumdan. Çünkü dindar bir kişisiniz ve film Tanrı'nın adaletinden ve şeytanın inanç karşısındaki yenilgisinden bahsediyor.
 </p>
 <p class="metin">
  Tavsiye olunur.
 </p>
 <p class="metin">
  Kutsanmış çocuk
 </p>
 <p class="metin">
  Bless the child
 </p>
 <p class="metin">
  Yönetmen: Chuck Russell.
 </p>
 <p class="metin">
  Oyuncular: Kim Basinger, Holliston Coleman, Rufus Sewell, Ian Holm, Christina Ricci.
 </p>
 <p class="metin">
  Senaryo: Tom Rickman, Clifford Green, Ellen Green.
 </p>
 <p class="metin">
  Yapımcılar: Mace Neufeld.
 </p>
 <p class="metin">
  dağıtım: Medyavizyon
 </p>
 <p class="metin">
 </p>
 <p class="arabaslik">
  Kader kahramanını seçer
 </p>
 <p class="metin">
  Kapıdaki düşman
 </p>
 <p class="metin">
  Enemy At The Gates
 </p>
 <p class="metin">
  Yönetmen : Jean—Jacques Annaud
 </p>
 <p class="metin">
  Oyuncular: Jude Law, Joseph Fiennes,Rachel Weisz, Ed Harris, Bob Hoskins
 </p>
 <p class="metin">
  Senaryo : Jean—Jacques Annaud Alain Godard
 </p>
 <p class="metin">
  Dağıtım: UIP
 </p>
 <p class="metin">
  2. Dünya Savaşı'nın en şiddetli olduğu dönem. Ruslarla Almanlar arasında Stalingrad'ı ele geçirmek amacıyla devam eden savaş en kanlı noktasına ulaşmıştır. Bu esnada son derece keskin bir nişancı olan Vassili Zaitsev Almanları birer birer öldürmektedir. Almanlar, ordunun moralini bozan bu olaya bir son vermek için Almanya'nın en ünlü keskin nişancılarından Albay Koenig'i devreye sokarlar. Böylece iki ülke arasındaki savaşın ortasında iki insanın ölüm kalım mücadelesi başlar. Film Fransız yönetmen Jean—Jacques Annaud'un dört yıl önce çektiği Seven Years Tibet/Tibet'te Yedi Yıl 'dan sonra çevirdiği ilk film olma özelliğini taşıyor. Zengin oyuncu kadrosu ve gerçeğe yakın savaş sahneleriyle dikkat çekici bir film.
 </p>
 <p class="metin">
 </p>
 <p class="arabaslik">
  Beyaz Saray dokuz doğurdu
 </p>
 <p class="metin">
  Yakın tehlike
 </p>
 <p class="metin">
  Orj adı: Thirteen Days
 </p>
 <p class="metin">
  Yönetmen: Roger Donaldson.
 </p>
 <p class="metin">
  Senaryo : Ernest R. May, Philip D. Zelikow.
 </p>
 <p class="metin">
  Oyn: Kevin Costner, Buce Greenwood, Steven Culp
 </p>
 <p class="metin">
  Dağtım: A&amp;P
 </p>
 <p class="metin">
  1962 Ekim'inde yaşanan Küba Krizini konu alan bir politik gerilim. Amerikan istihbaratının sağladığı bilgiyle Sovyetler Birliği'nin Küba'ya Amerika'yı tehdit eden nükleer silahlar yerleştireceğini öğrenen Beyaz Saray, zor bir kararla karşı karşıya kalıyor. Pentagon, Küba'nın ele geçirilmesinden yana olsa da, Başkan Kennedy bunun yeni bir dünya savaşına yol açmasından çekiniyor. Bütün dünyanın 13 gün boyunca nefesini tutup, nükleer bir savaşın çıkıp çıkmayacağını korkuyla beklediği günlere Kennedy ve yakın çalışma arkadaşlarının gözünden bir bakış açısı.
 </p>
 <p class="metin">
 </p>
 <p class="arabaslik">
  Yıldız'a dönüştüren günce
 </p>
 <p class="metin">
  Onu "Nurse Betty", "Jerry Maguire" "Me, Myself, Irene"den hatırlıyorsunuz. Doğrusu etkin karakterlerden çok sevimli, uyumlu, sevgi dolu tiplemelerde karşımıza çıktı genellikle. Sharon Maguire'ın yönettiği "Bridget Jones'in Günlüğü"nde rol alması kariyerinin kaderini değiştirdi. Dünyada satış rekoru kıran kitabın konusu kısaca şöyle: Londra'da bir yayınevinde çalışan 32 yaşındaki Bridget, artık hayatını daha düzenli ve daha olumlu bir hale getirmeye karar verir ve gelişmeleri görmek için günlük tutmaya başlar. Yapacağı ilk işler arasında kilo vermek ve bir sevgili bulmak vardır. Helen Fielding'in kitabındaki Bridget tuttuğu günlükte hemen herşeye macera gözüyle bakmasıyla, samimi itiraflarıyla, gerçek hayatta da her kadının kendinden birşeyler bulduğu kişi oldu. Renee Zellweger, bu filmde sergilediği oyunla gerçek bir yıldız olduğunu kanıtlıyor. Başlarda rol arkadaşı Hugh Grant dahil pek çok kişinin şüpheyle baktığı bir isim olmuş Renee Zellweger. Grant herşeyden önce fazlasıyla Amerikalı görünen bu kadının İngiliz kızın hayatını canlandıramayacağını düşünmüş. Üstelik Zellweger romanda anlatılan Bridget Jones'a göre hayli zayıfmış. Ama sorunlar kolaylıkla çözülmüş. Renee rolü için on kilo almış ve İngiliz aksanıyla konuşabilmek için daha önce Gwyneth Paltrow'a "Emma" (1996) ve "Shakespeare In Love" (1998) filmlerindeki diyaloglarında hocalık eden Barbara Berkery'den ders almış.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020225110751/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/334/sinema/1.htm), [web.archive.org (arşiv bağlantısı)](http://web.archive.org/web/20020225110751/http://www.aksiyon.com.tr:80/2001/334/sinema/1.htm)
