# Yol biter, beyin başlar...

*Nihal Bengisu Karaca 2000.11.25*

<div>
 <img border="0" src="/web/20010715023006im_/http://www.aksiyon.com.tr/yazar/sinek.jpg"/>
 <p class="spot">
  Film kimi zaman ürkütücü, kimi zaman Salvador Dali tablolarını ve Lovecraft öykülerini aratmayacak kadar sanatsal bir zeminde  psikiyatrinin temalarına dokunarak ilerliyor
 </p>
 <p class="metin">
 </p>
 <img border="0" src="/web/20010715023006im_/http://www.aksiyon.com.tr/2000/312/resimler/Yol.jpg"/>
 <p class="metin">
  Hücre
 </p>
 <p class="metin">
 </p>
 <p class="metin">
  ORİJİNAL ADI: THE CELL
 </p>
 <p class="metin">
  YÖNETMEN: TARSEM SINGH
 </p>
 <p class="metin">
  OYUNCULAR: JENNIFER LOPEZ
 </p>
 <p class="metin">
  VINCE VAUGHN
 </p>
 <p class="metin">
  VINCENT D'ONOFRIO
 </p>
 <p class="metin">
  MARIANNE JEAN-BAPTISTE
 </p>
 <p class="metin">
  SENARYO: MARK PROTOSEVICH
 </p>
 <p class="metin">
  GÖRÜNTÜ YÖN.: PAUL LAUFER
 </p>
 <p class="metin">
 </p>
 <p class="metin">
  Beyin... Omuzlar üzerinde taşınan süslü mahfazanın asıl gerekçesi... Yönetme erkine sahip olanların "yukarıda" olması adettendir, o herşeyi planlar, düzenler, kodlar, yol gösterir, karıştırır, anlamaya çalışır, anlam üretir ve inanır. Aşk bile beyinde yeşerir, aşk bile orada zulmete dönüşür, tahakküm olur. Soru işaretleri de, isyan da orada doğar, dinin Tanrı'nın ve ilahi metaforların karşılık bulup emzirildiği yer de orasıdır; sonra iyiliğin, sonra kötülüğün, erişkinliğin ve çocuk kalmanın sayfalara ayrılıp numaralandırıldığı yer. Dış uyaranlarla bağlantısını koparmış ve o muammalı kumanda merkezini otistik ve narsistik krallığının binbir odalı şatosu yapmış birinin beyni ile sizinkinin bir olmayacağı açıktır. Beyin dediğimiz sır aydınlanacak olsa ve koridorlarında bir seyahat vaadedilse olası promosyonlara "he" diyen çıkmaz; kimse istemez Tanrı'nın sürgün edildiği o kirli merdivenlerde yalınayak dolaşmayı. Ama ya bir kadının hayatı buna bağlıysa? Sözgelimi kurban kalın camlı bir ölüm küvetinde kapalı tutuluyorsa ve kırk saat içinde kurtarılmazsa bölmeyi yavaş yavaş dolduran sular yüzünden boğularak can verecekse. "Tanrım bu benim başıma gelmiş olamaz "diye ağlamaktaysa ve umutsuzca dua etmekteyse... Oysa başına böyle bir felaket gelen 7. kadınsa. Diğer yedi kadının yazgıları boğularak öldürüldükten sonra bile devam etmişse, çamaşır suyunda ağartılmışlar ve katilin garip, sadist ayininin bir parçası olmuşlarsa. Herhalde işler değişir o zaman. Son moda teknolojiyle tekinsiz bir mekana, uzaya filan değil, beyne gitmek farzolur, bu bir katilin beynidir, bir katilin özel eşyaları arasında onu kızdırmadan (mümkün mü?), incitmeden (ve incinmeden) ve güvenini kazanarak (aman Tanrım!) ipucu bulmaya çalışacaktır Doktor Deane. Kendisi bu konuda yeteneklidir, ama şimdiye kadar küçük huzursuzlukları, yalın korkuları olan çocukları girdikleri koma halinden çıkarmak için basit "yer göstericilik"ler yapmıştır sadece; oysa artık kendisi olmayan, fantezi ile gerçeği birbirine karıştırmış katil bir şizofrenin beyni "bir bilen" için bile fazladır, bu kadarı yolculuğa sonradan dahil olacak, bu beyinler arası transmisyonun bir parçası olmaya gönüllü yazılacak kaçın kurrası FBI görevlisi için bile fazladır. The Cell/Hücre senaryosu ile "Kuzuların Sessizliği"ni, renk kullanımı, makyaj ve kostümleri ile Coppola'nın Dracula'sını andıran ama bunlardan hiçbirine benzemeyen bir psikolojik gerilim filmi. Katilin filmin başından beri belli olması, ele geçirilmesinin ciddi bir "katil kaç—polis yakala" izleğinde gerçekleşmemesi gibi yönlerle bildik polisiyelerden ve seri cinayet filmlerinden ayrılıyor. Ancak FBI görevlilerinin son mağdurun yerini öğrenmeleri için katilin işe yaramaz bedenine değil beynindeki bilgilere ihtiyaçları var. Burada önemli bir sorun ortaya çıkıyor: Eğer Stargher şu an Whalen sendromundan muzdarip bir halde komada yatıyor olmasaydı kızın yerini söyleyecek miydi? Muhtemelen "hayır". Uzmanın yalnızca karanlık fantezilerle değil, belli bir dirençle de boğuşması gerekiyor. Doktor ölmesine kırk saat kalmış bir kadının yerine dair ipuçları bulmaya çalışırken video klip teknolojisiyle zirveye varan imgesel bir şölenle başbaşa kalıyor seyirci. Film kimi zaman ürkütücü, kimi zaman Salvador Dali tablolarını ve Lovecraft öykülerini aratmayacak kadar sanatsal bir zeminde psikiyatrinin temalarına dokunarak ilerliyor; sözgelimi Freud'a göre at korkusunun baba korkusunu temsil ettiği bilgisi yolculuğun ilk karelerinde sadece metafor olarak verilirken, ilerleyen sekanslarda katilin çocukluk anıları yoluyla temize çekiliyor. İlk vaftiz töreninin, saflığın, kuzucukları ile oturan İsa metaforunun, iktidarın şizofreniden hüküm giymiş tehlikeli bir adamın zihnindeki karşılıkları güçlü bir dille yansıyor perdeye. Yönetmen dinsel literatüre has herhangi bir diyalog kullanmıyor ama insanlık tarihinin bellek kütüphanesinde raflarca yer tutan bu veri kaynağını Uzakdoğu'nun esamelerini de katarak yeniden imliyor; onları bir katilin beyninde nasıl olacaklarsa o şekilde dönüştürüyor, kimilerinin yapay bulabileceği ama her hâl ü kârda etkileyici olduğu kes
 </p>
 <p class="metin">
  The Cell / Hücre 16 yaşından küçüklere yasak.
 </p>
 <p class="metin">
 </p>
 <p class="arabaslik">
  Hem dişli hem dişi
 </p>
 <p class="metin">
  Charlie'nin Melekleri
 </p>
 <p class="metin">
 </p>
 <p class="metin">
  ORİJİNAL ADI: CHARLIE'S ANGELS
 </p>
 <p class="metin">
  YÖNETMEN: McG
 </p>
 <p class="metin">
  OYUNCULAR: CAMERON DIAZ, RREW BARRYMORE, LUCY LIU, BILL MURRAY
 </p>
 <p class="metin">
  SENARYO: RYAN ROWE &amp; ED SOLOMON, JOHN AUGUST
 </p>
 <p class="metin">
  YAPIM: L.GOLDBERG,
 </p>
 <p class="metin">
  D.BARRYMORE,
 </p>
 <p class="metin">
  DAĞITIM: WARNER BROS
 </p>
 <p class="metin">
 </p>
 <p class="metin">
  Knox Technologies'in yakışıklı kurucusu dâhi çocuk Eric Knox kaçırılmıştır. Knox parmak izi tekniklerinden daha doğru saptamalar yapan, yabancı ellere geçerse bir felaket olabilecek ama bilim dünyasında çığır açabilecek bir yazılımı keşfetmiştir. Knox'u bulmak, 70'lerin vazgeçilmez aksiyon—komedi dizisinin güzel, çarpıcı ve zeki dedektiflerinin işidir. Natalie, Dylan ve Alex, sadık teğmen Bosley ile birlikte araba yarışçısı, geyşa ve dansöz kılıklarında Knox'un ezeli rakibi Roger Corwin'in arkadaş grubuna sızmaya çalışırlar. Film, bir dönemin sevilen dizilerinden olan "Charlie'nin Melekleri"ni hatırlayıp "aah, aah, neydi o günler" türünden hüzün tadında bir nostalji yaşamak için ilginç bir fırsat olabilir.
 </p>
 <p class="metin">
 </p>
 <p class="arabaslik">
  Sporcu kimdir?
 </p>
 <p class="metin">
  Ringin Ötesi
 </p>
 <p class="metin">
 </p>
 <p class="metin">
  ORİJİNAL ADI: BEYOND THE MAT
 </p>
 <p class="metin">
  YÖNETMEN: BARRY W.BLAUSTEIN
 </p>
 <p class="metin">
  OYUNCULAR: MICK FOLEY, TERRY FUNK, JAKE "THE SNAKE" ROBERTS, THE ROCK, CHYNA
 </p>
 <p class="metin">
  SENARYO: BRIAN GRAZER,
 </p>
 <p class="metin">
  RON HOWARD,
 </p>
 <p class="metin">
  MICHAEL ROSENBERG
 </p>
 <p class="metin">
  MÜZİK: NATHAN BARR
 </p>
 <p class="metin">
  DAĞITIM: UIP
 </p>
 <p class="metin">
 </p>
 <p class="metin">
  Tüm yaşamlarını güreş sporuna adamış profesyonel sporcuların iç dünyalarından kesitler de sinema salonlarının geniş ekranına taşınıyor. Ringin Ötesi, sürprizlerle dolu bu rekabet dünyasına renkli bir yolculuk yaparak bu dünyanın sakinleri olan kadın ve erkek sporcuların yaşamına tanık olmamızı sağlıyor. Dürüst, samimi ve eğlenceli bir belgesel çalışma olan Ringin Ötesi hayalleri, kişisel "şeytanları", zaafları, bir türlü kontrol edemedikleri özel yaşamları ile gösterişli vücutlarının ardındaki sporcuyu anlatıyor. Güreşçilerle birlikte böylesi bir maceraya atılan yönetmen Baunstein, onlarla, aileleriyle geçirdikleri dakikaları, zafer ve çöküş anlarını, sevgi ve mizah yüklü anılarını paylaşıyor. Yönetmen bu projeye beş yılını vermiş.
 </p>
 <p class="metin">
 </p>
 <p class="arabaslik">
  Çıkış aranıyor
 </p>
 <p class="metin">
  Senli Benli
 </p>
 <p class="metin">
 </p>
 <p class="metin">
  ORİJİNAL ADI: HURLY BURLY
 </p>
 <p class="metin">
  YÖNETMEN: ANTHONY DRAZAN
 </p>
 <p class="metin">
  OYUNCULAR: SEAN PENN, KEVIN SPACEY, ROBIN WRIGHT, CHAZZ PALMINTERI, MEG RYAN, ANNA PAQUIN
 </p>
 <p class="metin">
  SENARYO: DAVID RABE
 </p>
 <p class="metin">
  GÖRÜNTÜ YÖN.: CHANGWEI GU
 </p>
 <p class="metin">
  DAĞITIM: ÖZEN FİLM
 </p>
 <p class="metin">
 </p>
 <p class="metin">
  Eddie ve Mickey Hollywood'da çalışan iki oyuncu avcısıdır. Bu iki arkadaş aynı ofisi ve evi paylaşmaktadırlar. Tek ayrıldıkları konu ise işsiz aktör Phil'e karşı davranışlarıdır. Mickey Phil'i hiç sevmezken, Eddie ise ona iş bulmaya çalışmakta ve karısı ile ilgili olan sorunlarını çözmektedir. Eddie hayatından hiç memnun değildir. Durmadan kokain çekmektedir ve kız arkadaşı artık arkadaşıyla çıkmaktadır. Bu arada gruba bir de Bonnie adında egzotik bir dansçı katılmıştır. Derken Eddie'nin başına bir kaza gelir. Eddie hayatını ve ilişkilerini sorgulamaya başlar. Hurlyburly'nin karakterleri uyuşturucu ile çevrelenmiş bir dünyadan manzaralar sunuyorlar. Uyuşturucudan kurtulmak isteyen ama sadece onunla ayakta durabilen insanların içinde bulunduğu paradoksu anlatıyor film. Zengin oyuncu kadrosu da gözalıcı hani.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010715023006/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/312/sinema/1.htm), [web.archive.org (arşiv bağlantısı)](http://web.archive.org/web/20010715023006/http://www.aksiyon.com.tr:80/2000/312/sinema/1.htm)
