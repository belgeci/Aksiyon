# Ölüm ve diplomasi

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20030901230155im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901230155im_/http://www.aksiyon.com.tr/resim/40/66.jpg" vspace="5"/>
  </p>
 </font>
 <font class="content">
  Costa Gavras’ın filmi Yahudi soykırımı üzerine... Kimilerinden ‘bu filmi daha önce gördük’ gibi sesler duymaktayım. Evet biliyorum; Anna Frank’ın günlüğünün bir bölümünün tükenmez kalemle yazıldığı, ama günlüğün yazıldığı tarihte daha tükenmez kalemin icat edilmediği bilgisi yakın zamanlarda internet aracılığıyla ilgililere servis edildi.
 </font>
 <p>
  <font class="content">
   Yasaklanan ve toplatılan bir kitap, gaz odalarında öldürülme ve fırınlarda yakılmanın neredeyse bir efsane olduğunu, toplama kamplarının kapsamına Almanya’nın o dönemki ‘ari ırk’ saplantısının sonucu olarak akıl hastalarının, delilerin, Çingenelerin, Müslümanların da dahil olduğunu ve bu faaliyetler boyunca öldürülen Yahudi sayısının onbin ya da yüzbinlerle değil ancak yüzlerle ifade edilebileceğini söylüyordu. Soykırımı lanetleyen propagandist tavrın, giriştikleri ‘vatan elde etme’ mücadelelerinde ve bugünkü lobi faaliyetlerinde Yahudilerin ellerini güçlendirdiği bilinen bir vakıa. Ancak birbirlerine sarılarak ölen ve ancak kanca ile ayrılabilen anne ve çocuk cesetleri karşısında sayılar ve olasılıklar gücünü yitiriyor. Mağduriyetin dikenli telini bugünün galibiyet tacıyla değiş–tokuş eden Yahudilerin ‘İsrail–Filistin ‘hattında yaptıklarına bakıp tarihi gerçekleri küçümsemek ise ‘tarih’in en önemli misyonunu yok saymakla özdeş bir tutum. O tarih başımızın üzerinde asılı kalmış bir gerçeklik çünkü; tarihi es geçmemek, tekerrür etmemesini sağlamak için atılan bir ilk adım değil midir?
   <br/>
   <br/>
   Tam bu noktada tartışılması gereken belki de terazinin kefesindeki görünmez ağırlık. Saydam günah bulutu, sessiz güruh. Yunanistan doğumlu Fransız yönetmen bu kabullenişler ve gizli onaylar kümesine çeviriyor dikkatimizi. Amen, Holocoust’u anlatarak benzerleriyle birleşiyor, ama işaret fişekleriyle bambaşka bir alanın sularına çekiyor izleyicisini. Amen’i farklı kılan, işaret parmağının bitimindeki yer. Gavras cesetlere ve insan yüklü trenlere odaklanmıyor; zulmün nesnesinin yaşadığı acıya yüklenmiyor, tarih rulosunu açıp tersine sarmaya çalışıyor; bu kez önümüzde hasbelkader zulmeden tarafta olanların ya da zulme ses çıkarmayanların acıları var; acıları yüzünden yalnızlaşan iki insanın öyküsü var.
   <br/>
   <br/>
   Gavras, Hitler’in gizli bir programı değil, neredeyse önceden hatları çizilmiş bir projeyi savaştan bağımsız bir şekilde uygulamaya başladığında kılı kıpırdamayan ‘dünya’yı tartışıyor. Tüm Avrupa’yı kapsayacak genel bir temizlik harekatına girişen Hitler’in ülke çapında ‘Alman’a benzemeyen, kafa ölçüsü ya da ense boyu dört kuşak ötede Arap ya da İbrani bir dedesi olduğu hissini veren yüzlerce Hıristiyanı da kapsamına almış olması, Çingenelere, Müslümanlara ve kısaca ‘esmer’ görünen pek çok vatandaşa aynı muameleyi uygun görmesi sadece vahşetin altını çizmiyor. Gözden kaçan şey, temizlik operasyonunu engelleyebilecek güçte olduğu halde ‘susan’, ‘kabullenen’ ve olaylara fevri yaklaşılmamasını salık veren siyasi, sivil ve dini otoritelerin pasif cinayeti. Yani gaz odaları insanlığın ortak değerlerinin, sevgisinin ve şefkatinin mezbahası aynı zamanda.
   <br/>
   <br/>
   Gavras’ın asıl kahramanı Yahudi olmayanların vicdanı. Bir an için kendisini ötekinin yerine koyabilen ve gördüklerine ‘dayanamayıp’ en doğal şeylerini, ‘hayatta kalma’ dürtülerini yitirenlerin vicdanı. Ne garip ki bunlardan biri kimyager olan SS subayı Kurt Gerstein. Kaderin ağı öyle karmaşık ki, müttefikleri, Papayı ve Alman Kilisesini Hitler yönetiminin uyguladığı zulüm hakkında uyarmaya çalışan da Kurt Gerstein, gaz odalarında kullanılan Zyclon B gazını temin eden de. Öte yanda Gerstein’in durumu Vatikan’a ulaştırma kaygılarını görüp etkilenen genç bir rahip var: Riccardo. İkisi de vicdanına ‘susturucu’ taktırmış diplomatik ve dini yapılanma içinde, olanlara dur diyebilecek bir etki mekanizması arıyor. Gavras, Gerstein’in kamplardaki hijyeni sağlamak için geliştirdiği gazın ailelerin infazında kullanıldığını öğrenme anından itibaren düştüğü sahici ‘acı’ ile, Riccardo’nun durmaksızın uyarmaya çalıştığı kardinalin ve papanın ‘sembolik’ acısını kameranın ‘mesafesiyle’ yakalıyor; Gerstein ve Riccardo olayları kendi başlarına gelmiş kadar içeriden yaşıyorlar; papa ise acının etrafında dönüyor. Avrupa ülkeleri Hitler’in kendi başlarına bela olmasından ve olaya el attıkları takdirde sözkonusu olabilecek bir Yahudi göçünden korkuyor, Amerika ise kamuoyuna açıklamakta zorlanacağı taahhütler ve yükler altına girmek istemiyor, Vatikan Hıristiyanların bombalandığı bir dönemde sınırlı kredisini Yahudi toplumu için harcamayı akıllıca bulmuyor.
   <br/>
   <br/>
   Gavras’ın filmi, Hitler’in aynı uygulamaları ‘verimsiz vatandaşlar’ dediği akıl hastaları üzerinde de gerçekleştirdiği hatta bunun için gerekli ideolojik zemini ilkokul çocuklarının matematik problemlerine dek kurguladığını göstermesi bakımından da dikkat çekici. Çocuğun çözmeye çalıştığı problem şu: “Bir işçi ailesinin geçimi için gereken para 15 bin marktır. Bir akıl hastanesinin yıllık gideri ise 6 milyon mark. Bu akıl hastanesi kapatılacak olsa hastaneye ayrılan parayla kaç Alman işçi ailesi geçinebilir?”
   <br/>
   <br/>
   İnsan hayatı üzerinden işleyen bu ürkütücü kâr zarar hesaplarına bir ünite Yahudi imhası için kaç metreküp Zycklon B gerekir, aynı oda imhadan ne kadar saat sonra tekrar kullanılabilir, gazın kristalleşmemesi için oda ısısı ne kadar olmalıdır, odanın sıcaklığını vücut ısısı belirlediğine göre acaba daha çok aile’ sıkıştırılırsa odaya, gazın daha rantabl kullanılması mümkün olabilir mi gibi akla ziyan sorular ekleniyor. İnsanlık değerlerine yabancılaşmış bir zihnin iyi problem çözdüğü ortada; ama ne kimya ne de matematik dünyayı daha iyi bir yer yapmıyor, diplomatik sessizliğin daha medeni, daha barışçı toplumlar meydana getiremediği gibi.
   <br/>
   <br/>
   Amen:
   <br/>
   Yön: Costa Gavras
   <br/>
   Oyn: Ulrich Tukur, Mathieu Kassovitz, Ulriche Mühe
   <br/>
   Sen: Costa Gavras &amp; Jean Claude Grumberg
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2337), [web.archive.org (arşiv bağlantısı)](http://web.archive.org/web/20030901230155/http://www.aksiyon.com.tr:80/detay.php?id=2337)
