# VİCDANLARI AYARLAMA ENSTİTÜSÜ SUNAR...

*Nihal Bengisu Karaca 2001.06.16*

<div>
 <img border="0" src="/web/20020220021816im_/http://www.aksiyon.com.tr/yazar/sinek.jpg"/>
 <p class="spot">
  İşte Vur Emri, Vatansever ve ahududu ödüllü (en kötü film ödülü) Postacı'dan sonra yine Amerikan milliyetçiliğinin şahikasına tırmanmış bir yapım. Pearl Harbour üç saate yakın bir süre boyunca bol oyunculu, bol karakterli bir minvalden ama özelde üç ana kahramana odaklanmış bildik bir hikaye üzerinden Pearl Harbour baskınını ele alıyor.
 </p>
 <img border="0" src="/web/20020220021816im_/http://www.aksiyon.com.tr/2001/341/resimler/vicdan.jpg"/>
 <p class="metin">
 </p>
 <p class="metin">
  Filmin ikinci yarısına kadar, baskın öncesi masum (!) Amerikan politikası zemininde gelişen ve başlarına geleceklerden habersiz birbirlerine yakınlaşan hemşire Evelyn ve pilot Rafe arasındaki ilişkiye tanık oluyoruz. Evelyn'e ilanı aşk ettiği gün bir de haber veriyor Rafe: "İngiltere Kraliyet Hava Kuvvetlerin'e katılmak üzere buradan ayrılıyorum, savaşa gidiyorum". Aynı zamanlarda Rafe'in arkadaşı Danny ve Evelyn'in de tayini Hawai'deki Pearl Harbour'a çıkıyor. Yönetmen filmi başlangıçtan itibaren bir savaş tablosu içinde konumlandırıyor, sık sık Avrupa'da sürmekte olan savaşa çeviriyor hikayenin yönünü ve her ne kadar Amerika "Bu savaş bizim problemimiz değil" dese de aslında dünyanın büyük bir kısmı savaşmakta iken iki sıkı dost, Rafe ve Danny'nin öykünün merkezinde yer alan dostlukları da Amerika dışında sürüp giden savaştan etkileniyor nitekim. Disiplinden ve karmaşadan uzak, cenneten bir köşe olan Pearl Harbour önce başkalarının savaşından etkilenen ilişkilere ve hesaplaşmalara, sonra Amerika tarafından tehdit edildikleri düşüncesiyle saldırma kararı alan Japonların bombardımanlarına tanık oluyor. Amerikan donanmasının en güçlü kozlarına limanlık yapan bir bölgede, savaşa bulaşmamış oldukları için günleri letafet içinde akıp giden askerlerin, pilotların ve hemşirelerin yaşamı gökyüzünde beliren yüzlerce uçağın bombardımana başlamasıyla cehenenme dönüyor.
 </p>
 <p class="metin">
  Senaryo yazarı Randall Wallace ve aktör Ben Affleck bu filmin Amerikan propagandası yapmadığını iddia ediyorlar. Wallace yaptığının kahramanlık olgusunu ele almak olduğunu, savaş zamanlarında gösterilen büyük cesaretleri anlatmak istediğini vurguluyor. Ancak şöyle diyalogların bir açıklaması olamaz elbette: "Sen genç adam, eğer tüm Amerikalı pilotlar senin gibiyse, sizinle savaşacak ülkenin vay haline!" Savaşın periferde kalmış, istediği yerlere gelememiş pek çok kimseye kendini kanıtlama imkanı verdiği doğru ve Wallace bu konuda haklı. Bunun yanısıra, savaştan bîhaber askeri hemşirelerin stokları kısıtlı olduğu için morfin verdikleri askerlerin alnını rujlarıyla işaretlemeleri ya da çoraplarının lastiği ile turnike uygulamaları gibi hastanenin "hazırlıksızlığını" gösteren sahneler ile denizde yüzen cesetleri suyun içinde olduğu halde takdis eden rahip gibi gözleri yaşartmaya ayarlayan görüntüler filmin ilgi çekici buluşlarından. Ama ne bu türden buluşlar ne de baskın ve sonrası görüntülerde sağlanan başarı filmin etik yoksunluğunu gizleyecek gözbağcılığa sahip değil! Sonuç olarak Pearl Harbour tümüyle Amerikan duyarlılığına hitap etmeye çalışan ve "Bu savaşta kaybettiğimizden çoğunu kazandık, cesaretle ve yürekle her işin üstesinden geliriz" hakim söylemini perçinleyen bir temel mantaliteye sahip. Böyle olunca filmin ilgi çekici küçük insani detayları görmezden gelinmeye müstahak oluyor. Japon komutanın "Zeki biri bu savaşa hiç katılmamanın bir yolunu bulurdu" veya "Biz uyuyan bir devi uyandırmaktan başka bir şeyi başarmış değiliz" şeklindeki bilgece sözleri ve hatta Japon pilotların baskına onurlu samurai'ler gibi hazırlanmaları bile genel bakış açısındaki basiretsizliğin diyeti olamıyor. Yeterince güçlü olmayan rahatsız vicdanların haklılık paylarını ayyuka çıkarmaları gibi görünüyor tüm mizansen. Pearl Harbour'un öcü Doolittle baskınında Tokyo'nun bombalanmasıyla alınmış ve adalet yerini bulmuş gibi bir yanılsama yaratılmaya çalışılıyor. Oysa cümle alem biliyor Pearl Harbour olayıyla devin tepesine sıçrayan öfkenin Nagazaki ve Hiroshima'daki binlerce sivil ölünün ve bir o kadar radyasyona maruz kalmış çocuğun mağduriyetiyle ancak yatıştığını. Oysa filmimiz şöyle bitiyor; "Zaman bizi sınadı ve biz sınavı kazandık!..."
 </p>
 <p class="metin">
  Bu filmin atom bombasını atan ve bunu yaptıktan bir süre sonra intihara teşebbüs eden pilotun hayatıyla ilgili olmasını isterdim. Sahi nerede o atom bombasının sorumluları, özeleştirinin yükünü sırtlayamayıp film sektörüne mi atıldılar?
 </p>
 <p class="metin">
  Pearl Harbour
 </p>
 <p class="metin">
  Yön: Micheal Bay
 </p>
 <p class="metin">
  Oyn: Ben Affleck, Josh Hartnett, Kate Beckinsale,
 </p>
 <p class="metin">
  Cuba Gooding JR. Tom Sizemore
 </p>
 <p class="metin">
  Sen: Randall Wallace
 </p>
 <p class="metin">
  Yapım: Jerry Bruckheimer
 </p>
 <p class="metin">
 </p>
 <p class="arabaslik">
  Hayvanlar İsyanda...
 </p>
 <p class="metin">
 </p>
 <p class="metin">
  Hayvan Çiftliği
 </p>
 <p class="metin">
  Orj adı: Animal Farm
 </p>
 <p class="metin">
  Yön: John Stephenson
 </p>
 <p class="metin">
  Oyn: Kelsey Grammer, Ian Holm, Julia Louis Dreyfus, Julia Ormond, Patrick Stewart, Peter Ustinov
 </p>
 <p class="metin">
  Sen: Alan Janes, Martyn Burke
 </p>
 <p class="metin">
  Yapım: Greg Smith
 </p>
 <p class="metin">
 </p>
 <p class="metin">
  George Orwell'in muhteşem eseri sinemada. Ülkemizde daha çok "1984" ile tanınan yazarın "Hayvan Çiftliği" adlı kitabı ise bir "reel sosyalizm" eleştirisi ve dünya edebiyatındaki "yergi" türünün başyapıtlarından biri. Hayvan Çiftliği'nin baş kişileri hayvanlar, kendilerini sömüren insanlara başkaldırıp çiftliğin yönetimini ele geçirirler. Amaçları daha akıllı bir toplum oluşturmaktır. Bir süre sonra önder bir topluluk seçerler, ancak bu devrimin amaçlarından sapmasına neden olur. Ne yazık ki artık insanlardan daha baskıcı ve acımasız bir diktatörlük sözkonusudur. Film gösterime girdiği ülkelerde beğeniyle izlenen "Babe" filminin yönetmeninin elinden çıkma.
 </p>
 <p class="metin">
 </p>
 <p class="arabaslik">
  Hip hop ve Aksiyon
 </p>
 <p class="metin">
  Kurşun
 </p>
 <p class="metin">
  Orj adı: Exit Wounds
 </p>
 <p class="metin">
  Yön: Andrzej Bartkowiak
 </p>
 <p class="metin">
  Oyn. Steven Seagal, DMX, İsaiah Washington, Anthony Anderson
 </p>
 <p class="metin">
  Sen: Ed Horowitz, Richard D'Ovidio
 </p>
 <p class="metin">
  Yapım: J. Silver, D.Cracchiolo, J.M. Eckert
 </p>
 <p class="metin">
 </p>
 <p class="metin">
  Detroit'in en zorlu bölgelerinden birinin sınırlarında elli kilo eroin kayıplara karışır ve bunun nasıl olduğunu kimse bilemez. Bu elli kilo muhtemelen üniformalı birisini zengin edecektir. Gangester olmasına rağmen para konusunu en son sıraya koyan Latrell düşünmeye başlar: Acaba bütün polisler kötü müdür? Hizmet amacıyla yasaların sınırlarını fazlasıyla zorlayan şehir dedektifi Orin Boyd'u tanıdıkça bu sorunun cevabını bulacaktır. Ne polis, ne yasa, ne de gangsterler dışarıdan göründüğü gibidir. Film aksiyon oyuncusu ve savaş oyunları ustası Seagal ile hip pop sanatçısı DMX'i biraraya getiriyor.
 </p>
 <p class="metin">
 </p>
 <p class="arabaslik">
  Sanal çocuk...
 </p>
 <p class="metin">
  O, 11 yaşında, uzunluğu, ağırlığı, saç ve göz rengi tanımlanmış bir çocuk. Dünyanın geleceği hakkında bazı planları var, en büyük tutkusu gerçeklik, ne çare kendisi gerçek değil. Spielberg'in çektiği film hem sanal aleme hem de çok konuşulan yapay zekaya ilişkin olduğundan merakları hayli kışkırtıyor. Bir de üzerine Halley Joel Osment ve Jude Law gibi oyuncular eklenince film dört gözle beklediklerimiz arasına giriveriyor. "Pay it forward /İyilik bul iyilik yap" ve Sixth Sence/Altıncı his'te "duygusal zeka"sı ile gönülleri fetheden Halley Joel Osment bir yapay zeka projesi olan David'i canlandırıyor. A.I. Artificle Intelligence'da hikayenin özü, 21. yy.ın ortalarına doğru insan geleceğini tehdit eden olaylara çözüm bulmak amacıyla üretilen bir bilgisayar programından çıkıyor ve dallanıp budaklanıyor. Buzulların erimesi pek çok sahil şehrini sular altında kalma tehlikesi ile yüzyüze getirmiştir. David kendi gibi bir android benzeri ile duygusal yönlerini de keşfedeceği bir yolculuğa çıkar. Ama bu aslında David'in bir makine olarak sınırlarını ne kadar zorlayabileceğini öğrenmek istemesinden kaynaklanan bir maceradır. Acaba bir insanın sahip olmak isteyeceği pek çok şeyi olan bir robot, insanların dünyasını gelecek büyük tehlikelerden koruyabilecek midir?
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220021816/mailto:nihalbengisu@hotmail.com">
   nihalbengisu@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/341/sinema/1.htm), [web.archive.org (arşiv bağlantısı)](http://web.archive.org/web/20020220021816/http://www.aksiyon.com.tr:80/2001/341/sinema/1.htm)
