# İran'da sinemacı olmak

*Nihal Bengisu Karaca 1995.12.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sinemacılarımız arasında hâlâ “Iran’da sinema var mı yahu” diyebilecek olanlar mevcut. Öyle ya, aktris soyunmaz, üstüne üstlük daha da bir örtünür, cinselliği işleyemezsiniz, oyuncuya müstehcen sözler söyletip “komedi filmi yaptım” tribine giremezsiniz, imamı, hacıyı ‘ti’ ye alamazsınız, kendi kendinize bazı sosyal normları tabu ilan edip sonra da bunları devirdiğiniz için mutluluk duyma imkanınız da yoktur. ‘Sansür’ vardır olsa olsa.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bir sansür mekanizması düşünün ki, film bittikten sonra sudan gerekçelerle filmi kuşa çevirerek değil, kurallarını baştan koymuş bir “Senaryo Tasvip Heyeti” ile yürüyecek. Getirdiği yoksunluk(!), filmin sorumlularını yeni arayışlara sevkedecek. Kadın ‘meta’ olarak değil de onurlu bir karakter olarak belirecek, ama yine de başrolde kalabilecek. Sömürünün binine bir para veren bakış, yerini, farklı estetik deneyimlere bırakacak. Bu sansür ‘makas’la değil, dini ve ahlaki birikimin şahsiyet haklarına saygı ile buluştuğu yerde, toplumun otokontrol mekanizmasıyla özdeş olacak.
   <br>
    <br>
     Iran sineması, vermiş olduğu başarılı örneklerle kimliği olan bir sinema olduğunu ispatlıyor. Uluslararası platformların belirli beklentilerine ve ülkenin politik çizgisinin yadırganmasına rağmen festivallerde ilgiyle izleniyor ve birçok ödül alıyor. Ülkemizde “Zeytinlikler Altında” ile son zamanlarda yeniden gündeme gelen Abbas Kiyarostemi, “Kutsanmışların Evliliği” (1989), “Aşk Zamanı” (1991), “Bisikletçi”(1989) ve “Bir Zamanlar Sinema” (1992) ile Muhsin Mahmelbaf, 9. Istanbul Film Festivali’nde Altın Lale ödülüne layık görülen “Nar u Ney” ile Said Ibrahimafar, “Koşucu” (1985) ve “Su, Rüzgar, Toprak” (1989) ile Emir Nadari, “Başo —Küçük Garip” ile Behram Beyzai ilk akla gelen bol ödüllü yönetmenlerden...
     <br/>
     <br/>
     <br/>
     <br/>
     ÖDÜLLER TEHLIKELI MI?
     <br/>
     <br/>
     <br/>
     <br/>
     Iran sineması, devletin verdiği yüklü destekle ve Farabi Sinema Enstitüsü’nün çalışmalarıyla seyircisini kazanmış. Gerçi şimdilik kimse kızının aktris olmasına sıcak bakmıyor; ama sinema Iran’da yine de büyük bir tutkuyla izleniyor.
     <br/>
     <br/>
     Buna rağmen bazı handikaplar da yok değil. Batıcı liberaller ülkeye yabancı film girişlerinin sıkı bir kontrole tabi tutulmasından yakınırken, bazı gruplar filmleri, dini misyonu olmadığı gerekçesiyle yargılıyor. Bir kısım aydınlar ise sinemanın modernizmin tuzağına düşmesine ramak kaldığını söylüyor ve “Başo” gibi filmlerin Iran kültürünü yansıtmaktan uzak, ödül beklentisi ile yapılan, festival beğenilerine yönelik fantastik filmler olduğunu iddia ediyorlar.
     <br/>
     <br/>
     Farabi Sinema Enstitüsü sorumluları ise eleştirilere karşı kibarca “lütfen biraz zaman tanıyın” şeklinde karşılık veriyor. Enstitü müdürü Muhammed Beheşti 1992’nin nisan ayında Risalet’ e verdiği demeçte sinemanın, Islami bir birikimi henüz taşıyamıyor olmasını ehliyetsizliğe bağlıyor ve fakat Iran ‘da sinemanın slogancı ve kaba gücü temsil eden bir dilin taraftarı olamayacağını da ifade ediyor.
     <br/>
     <br/>
     Iran Devrimi’nin ilk yıllarında verilen ürünlerde dahi propagandist yaklaşımlardan uzak, kalıcı olmayan eğilimlere, özellikle slogancılığa prim vermeyen bir çizgi takip edildiği görülüyor. Yalın bir üslupla ele alınan olaylar, karakterler ve detaylar, ölçüyü aşmayan duygusal bir yoğunluk, kimi zaman mistik bazı ögelerle harmonize edilerek, kimi zaman ise boğucu olmayan bir gerçekçilik içinde sunuluyor. Bayan yönetmen Feryal Behzad, Iran sinemasının, göze dürterek değil sezdirerek, mesajın bizzat seyirci tarafından keşfedilmesini sağlamak yolunu tercih ettiğini söylüyor. Fatime Selman Muradi ise festivallerde kazanılan ödüllerin, Iranlı yönetmen ve yapımcıların ölçülerini dejenere etmeyeceği görüşünde. Muradi “Iran’da yapılan her filmin muhatabı öncelikle Iran halkıdır” diyor. Kadın yazar, Iran’da bir endüstrinin oluşmasına izin vermeyeceklerini söylüyor: “Çünkü eğer buna izin verilecek olursa Hollywood’da olduğu gibi yürür her şey. Insanların zaafiyetleri keşfedilir ve paraya dönüştürülür.” Muradi festivallerde, ödüllere layık bulunan filmlerin Iran halkına yönelmiş ‘olmadığı’ fikrine şiddetle karşı çıkıyor: “Burada yönetmen muhatabına güvenir ve onu ihmal etmez. Öte yandan bizler ödül için inandığımız değerleri ayaklar altına almayız.”
     <br/>
     <br/>
     <br/>
     <br/>
     “TÜRKIYE’DE SINEMACININ IŞI ZOR”
     <br/>
     <br/>
     <br/>
     <br/>
     Iran, kadın sinemacıların rahat çalışma ortamlarında üretken olabilmeleri için onlara sağladığı imkanlarla da dikkat çekiyor. Puran Derakşandeh, Rahşan Beni Etemad, Feryal Behzad, Mehesti Bedii, Tahmine Milani gibi başarılı filmlere imza atan yönetmenlerin yanında devlet televizyonlarında çalışanlarla beraber bu sayı 50’ye varıyor. Feryal Behzad çocuk filmi yapıyor. Istanbul Kadın Filmleri etkinliklerinde gösterilen “Kelebekler Vadisi” ile beraber üç filmi var. Devlet televizyonunda çizgi film üzerine çalışıyor. Behzad, Iran sinemasının gelişimini bir çocuğun emekleme ve yürüme evresine benzetiyor ve ekliyor: “Bu çocuk yürüme şansını Amerikan sinemasının dev çizmelerinden kurtularak elde etti.” Gerçekten de istatistiklere bakıldığında ‘70’li yıllarda gösterime giren dört yüz elli filmden yanlızca on beşinin yerli yapım olduğu görülüyor. Her ne kadar 1962’de başlayan entelektüel sinema çabası birkaç başarılı film yapılmasını sağlamışsa da ‘70’li yıllarda yönetimin yabancı film şirketlerine fazla opsiyon tanıması, yerel sinemanın ticari kaygılarla ahlaki olmayan filmlere yönelmesine yol açtı. 1983’te kurulan Farabi Enstitüsü yeni beklentilere yeni programlarla karşılık verdi.
     <br/>
     <br/>
     Feryal Behzad şu an Iran’da yılda 80—100 film yapıldığını söylüyor. Amerika’ya karşı konulan ambargo, Iran’da sinemaya, kendi kültürel değerlerine yönelme ve ona ahlaki bir değer kazandırma amacını taşıyor. Iran sinemasının gelişmesi için Amerikan kültürünün genelde tüm versiyonlarından, özelde ise biçim, bakış, estetik ve felsefesinden kurtulunması gerektiğini anlatan Behzad, yerli sinemanın en azından kendi çizgisini buluncaya dek böyle bir kapalı devre tutumun gerekli olduğunu söylüyor. Meğer ki o filmler içinde düşünceyi olgunlaştıran bir şey bulunsun... Türk sinemasının gösterim problemlerinin de benzer bir sebepten kaynaklandığını savunuyor Behzad. Batılı kalıplara adapte olan gençlerin Amerikan tarzına daha yakın olduklarını ve bu bağlamda tercihlerin sürekli olarak Türk sineması aleyhine kullanılacağını ifade ediyor.
     <br/>
     <br/>
     Feryal Behzad’a kameranın arkasındaki kadın bakışını soruyoruz. “Sanat kadın ile erkek arasında paylaştırılamaz” diyor ve ekliyor: “Birinin olduğu yerde tabiatıyla diğeri de olmalıdır. Ona göre kadının duyuş ve algılayışı, diğerinin tamamlayıcısı konumunda ve doğal olarak farklı. Sanat, sadece ‘erkek’ gücü ile sınırlanırsa bu onun yarım kalmış olduğuna delalet eder. Hüner yanlızca erkekte değil.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21682), [web.archive.org (arşiv bağlantısı)](http://web.archive.org/web/20070405192008/http://aksiyon.com.tr:80/detay.php?id=21682)
