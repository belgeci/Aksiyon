# Mutlu ‘rap’ yoktur

*Nihal Bengisu Karaca Bilinmeyen-tarih*

<div>
 <font>
  <img border="0" height="1" src="/web/20031024063405im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024063405im_/http://www.aksiyon.com.tr/resim/44/70.jpg" vspace="5"/>
  </p>
 </font>
 <font class="content">
  Eminem tereciye tere satmak ifadesiyle anlaşılabilecek bir hal üzre. Siyahların müziğini, alıyor daha da siyahlaştırıp sunuyor. Gerçi Eminem’in ne kadar beyaz olduğu tartışılır bir mesele, geçmişi düşünülürse çifte kavrulmuş  ve hükmen ‘zenci’ olmuş bir adam olduğu bile söylenebilir. Rap şarkılarının Türkiye’de neden alıcı bulduğunu hiç anlamam.
 </font>
 <p>
  <font class="content">
   Bir kere alta belli bir ritm döşenir ve müzikal durum çoğunlukla bundan ibarettir. Üzerine benim diyen İngilizce üstadının anlamayacağı hızda ve tespih tanesi sıklığında sözcükler dizilir. Will Smith, Miss Eliot, Orishas, Truth Hurts gibi grup ve isimler başarılarını biraz da rap’i sulandırmalarına ve uslandırmalarına, melodiye ağırlık verip hızlı ve gürültülü sözcük selini seyreltmiş olmalarına borçlular. (Truth Hurts’un Adductive adlı parçasına, hani şu fonda ince sesli Hintli bir bayanın şarkı söylediği oryantal kıvamındaki şarkısına, artık rap demek mümkün müdür, o da ayrı.)
   <br/>
   <br/>
   Süssüz püssüz, saf rap yapanlar genelde siyah gruplar. Ancak gariptir, ne 2pac, ne de AC/DC,  bir ‘beyaz’ olan Eminem kadar ‘universal’ olabildi. Bunun ölçüsü ne mi? Benim gibi bir rap düşmanının Eminem hariç hiçbir grubu merak edip, sonuna kadar dinlememiş olması: Eminem kendini merak ettirmeyi başarmış bir isim, alakasız dinleyicinin vizyonuna girdi, onu herkes tanıyor. Bunun nedeni ‘beyaz’ filan olması değil, siyahların müzikteki ezici yetenekleri her tür faşizanlığın üstesinden gelebilen bir önkabul. Müzik dünyası Michael Jackson’ları, Stevie Wonder’ları, Whitney Houston’ları ve   ‘beyaz’ görünüp kazınınca alttan ‘siyah’ı çıkan Mariah Carrey’leri ile siyahların önde olduğu bir alan. Ama zaten Eminem’in ne kadar beyaz olduğu tartışılır, geçmişi düşünülürse çifte kavrulmuş  ve hükmen ‘zenci’ olmuş bir adam olduğu bile düşünülebilir: Eminem bir acıların çocuğu.  Rap, işlevi bakımından bir nevi arabesk. Son derece sağlıksız  koşullarda yaşayan, sosyal yardım bile alamayan, düşük ücretli yıpratıcı işlerde çalışıp  yoksullukla pençeleşen, kentin olanaklarının farkında olan ama kente adapte olamayıp kendi düşük mahallesine hapsolan siyahların icat ettiği bir müzik. Bir alt kültür ürünü ve bizim arabesk müziğimiz gibi acıdan besleniyor. Arabesk beslendiği kaynağı dolaysız dışavururken, rap onu öfkeye dönüştürüyor.  İkisi de aynı işi görüyor: Kendini ifade edip deşarj olmak.
   <br/>
   <br/>
   Detroit’te varoşta yaşayan, kötü bir işte çalışan ve kendi albümünü yapma hayalleri kuran Tavşan lakaplı gencin, şeytanın bacağı üzerinde zayıf bir nokta yakalama çabasını anlatıyor 8 Mile. Bütün arkadaşları siyah olan ve siyahların takıldığı bir kulüpte yapılan ‘atışma’lara katılan Jimmy bunlardan birini kazanırsa prestij kazanacağını bilmektedir. Öte yandan neredeyse mafyatik yollarla hip–hop dünyasına ‘eleman’ kazandırmaya çalışan bir diğer tanıdık ona parlak önerilerde bulunmaktadır. Güven bunalımı, gelecek kaygısı, hayata dört elle sarılmak için hiçbir nedenin olmaması gibi faktörler kıskacı için rap müzik biçilmiş kaftandır ama bu yolda da kendini göstermek, bir albüm yapabilmek olmayı en basit ilkelerden bile feragat etmeyi gerektirmektedir.
   <br/>
   <br/>
   8Mile’in ortaya koyduğu en içten gerçeklik, rap’in bir müzik değil seçilmemiş yaşamların zorunlu ve gerekli bir sonucu olduğu. Rap müzik bir dayanma biçimi. Sosyal Darwinizm’in en kaba şekliyle vücut bulduğu, yoksulluğun ahlakı da silip götürmüş olduğu kenar mahallelerde kendine sanal bir rakip yaratıp, sisteme ve yaşama duyduğun öfkeyi onun üzerinden dile getirmek; tabii en vurucu, en agresif ve isabetli sözlerle. Karavan önlerinde yemek beklerken ya da çalışmayan ve utanç verici bir anne tarafından aşağılandığında ortaya spontane olarak çıkan bir şey. Bu anlamda rap’in kavgacı ve ‘rakip’ gereksinen tarafını en iyi içselleştirenlerden biri olan Eminem’in şarkılarında sürekli kavga ettiği biri var; kimi zaman sevgilisi, kimi zaman annesi, kimi zaman George Bush. Eminem Amerika’da George Bush nefreti ve  savaş karşıtı muhalefetiyle de gündemde. 8 Mile Eminem’in hayatının neredeyse bire bir uyarlaması. Bu anlamda bir otobiyografi gibi. Detroit’in varoş kesiminde yaşayan, sokaklarda sık sık kavga eden, babasının kim olduğunu bilmeyen, annesi uyuşturucu kullanan sorunlu bir çocukmuş Eminem. 9 – 10 yaşlarında rap müziği dinlemeye başlamış, kendi ritmini bulduğunda 14 yaşındaymış. Bir hip–hop üreticisi olan Dr. Dre tarafından keşfedilerek öfkesini bütün dünyaya kusması sağlanmış.
   <br/>
   <br/>
   8 Mile Amerika dediğimiz süslü cici şeyin arka mahallelerinde türeyen bir kültür hakkında epey done veriyor. Özellikle rapper’ların karşılıklı atışmaları, doğaçlama sözleri ve rakibin façasını eline vermek için yaptıkları zihinsel ataklar yer yer zeka parıltılarının uçuştuğu sekansların ortaya çıkmasına izin veriyor. Fakat yine de rap müzikle hiç ilgisi olmayan ve onu merak dahi etmeyenleri içine alacak ve kendini sevdirecek bir dokusu yok. Bir Any Given Sunday/Kazanma Hırsı değil, bir Rocky hiç değil, Muhammed Ali’yi anlatan Ali filmi gibi dokümanter bir havası da yok. 8 Mile, tıpkı Eminem gibi düz, kaba ve yer yer zorlama bir film. Alt kültürün çıkış yolu kapandığında küçük suç örgütleriyle, kaba kuvvetiyle, öfkesi ve ağız dalaşıyla ayakta kalmaya çalışan mensuplarının hikayesi. Ama kendisini bu türden yüzlerce hikayeden ayırt edebilecek özel bir donanıma sahip değil. Mesajı ise şu: Ayıya neden ensen kalın diye sormuşlar: Kendi işimi kendim yaparım da ondan demiş...  8 Mil / 8 Mile
   <br/>
   Yön: Curtis Hanson
   <br/>
   Oyn: Eminem, Kim Basinger, Brittany Murphy
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2413), [web.archive.org (arşiv bağlantısı)](http://web.archive.org/web/20031024063405/http://www.aksiyon.com.tr:80/detay.php?id=2413)
