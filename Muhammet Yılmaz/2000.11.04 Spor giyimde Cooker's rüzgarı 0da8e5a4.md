# Spor giyimde Cooker’s rüzgarı

*Muhammet Yılmaz 2000.11.04*

<div>
 <p class="spot">
  Türkiye'de yeni bir spor giyim markası doğuyor. Cooker's markasıyla piyasaya giren Karaoğlu Tekstil'in hedefi spor giyim sektöründe 1 numara olmak.
 </p>
 <p class="metin">
 </p>
 <p class="metin">
  İç piyasada iddialı olduklarını ifade eden Cooker's Jeans Direktörü Fehmi Demirbağ, "Piyasada iddialı olmak için bütün çalışmalarımızı tamamladık. Koleksiyonumuz hazır ve bir koleksiyonda olması gereken herşey var. Çoraptan çantaya kadar herşeyi düşündük. Mont, kaban ve derimont zengin çeşitlerimiz içinde yer alıyor. Özgün model seçenekleriyle Cooker's, bugün piyasada iddialı durumda. Zaten günümüz rekabet ortamında kendini yenilemeyen ve değişime ayak uyduramayan firmaların ayakta durması çok zor. Burada önemli olan tekstil işini bilinçli yapmaktır" diyor.
 </p>
 <p class="metin">
  Anahtar teslim mağazalar
 </p>
 <p class="metin">
  İlk etapta Türkiye geneline yayılmayı amaçladıklarını belirten Demirbağ, A'dan Z'ye bütün ürünlerin bulunduğu anahtar teslim mağazalar açacaklarını ifade ediyor.
 </p>
 <p class="metin">
  Türkiye'nin tek üretimi tekstil
 </p>
 <p class="metin">
  Türkiye'nin tekstilden başka bir üretimi olmadığını savunan Fehmi Demirbağ, "Bu ülkede ne üretiliyor. Bilgisayar mı, telefon mu? Bu ülkede tekstilden başka üretilen hiçbir şey yok. Senede 25 milyar dolar kazandıran bir sektör yok ediliyor. Sadece Rusya'ya 1.5 milyon adet mal satıyorduk. Tekstil'e sahip çıkılmadığı için bu sektör bugünkü durumuna geldi" diye konuştu.
 </p>
 <p class="metin">
  Türkiye'de son 10 yılda küçük bir ABD rüyası gerçekleştiğini de belirten Fehmi Demirbağ, "Türkiye Laleli'de bir petrol buldu ve bu rezervi çok çabuk tüketti. İnsanlar doğru yönlendirilmediği için bu rüya çabuk bitti. Bugün Türkiye'nin yaşadığı krizin sebebi tekstil ve Rusya'daki develüasyondur" şeklinde konuştu.
 </p>
 <p class="metin">
 </p>
 <p class="arabaslik">
  Isuzu'dan yeni Turkuaz
 </p>
 <p class="metin">
  Ticari araçlar sektöründe faaliyet gösteren Anadolu Isuzu, Isuzu Turkuaz adıyla yeni bir otobüs üretti. Hilton Convention&amp;Exhibition Center'da düzenlenen tanıtım toplantısında bir konuşma yapan Anadolu Isuzu Genel Müdürü Kamil Eser, müşterilerin beklentilerini karşılamak amacıyla uzun araştırmalar sonunda üretilen Turkuaz'ı pazara sunmaktan gurur duyduklarını söyledi. Isuzu Turkuaz, kendi sınıfında 31 kişilik koltuk opsiyonu bulunan ilk otobüs olma özelliğini taşıyor. Yolcuların rahat hareket etmelerini sağlayan genişletilmiş koridor, iniş—biniş kolaylığı sağlayan genişletilmiş kapılar ve konforlu koltuklar dikkat çekiyor. 4.5 metreküplük bagaja, standart klimaya ve 146 PS turbo motor gücüne sahip Isuzu Turkuaz çok sessiz ve düşük gaz emisyonu sayesinde çevreye duyarlı.
 </p>
 <p class="metin">
 </p>
 <p class="arabaslik">
  e-kolay da WAP'lıyor
 </p>
 <p class="metin">
  e—kolay portalındandaki şehir rehberi ve sinema sitesinden; restaurant, konser, tiyatro, sinema bilgilerine, wap uyumlu cep telefonları ile tarih, saat, mekan, telefon, konu hatta bilet fiyatları dahil olmak üzere ulaşılabiliyor.
 </p>
 <p class="metin">
 </p>
 <p class="arabaslik">
  Reklamcılar Gaziantep'te
 </p>
 <p class="metin">
  'Bir ülke sahip olduğu markalar kadar zengindir' temasının ülkeye yaygınlaştırılması amacıyla Reklamcılar Derneği'nin değişik illerin ticaret ve sanayi odalarıyla ortaklaşa düzenlediği toplantıların ikincisi Gaziantep'te yapıldı. Toplantı, yörenin iş adamları, yönetici profesyonelleri ve yerel reklam sektörü tarafından izlendi.
 </p>
 <p class="metin">
 </p>
 <p class="arabaslik">
  Gebze'ye traktör fabrikası
 </p>
 <p class="metin">
  Avantaj, Perkis Traktörleri'ni Gebze'de üretecek. Türk işçisi ve mühendislerinin çalışmasıyla üretilecek olan traktörlerin aynı zamanda ihracatı da yapılacak. Yılda 10 bin adet traktör üretme kapasitesine sahip fabrikada, 38 HP ile 170 HP arasında değişen güçlerde 17 çeşit traktör modeli üretilecek. Avantaj, otomobil organizasyonu, bilgisayar üretimi, tekstil, gıda ve petrol dağıtımı konularında faaliyet gösteriyor.
 </p>
 <p class="metin">
 </p>
 <p class="arabaslik">
  Turkcell'den eş kart
 </p>
 <p class="metin">
  Turkcell'in kasım ayında piyasaya sunacağı yeni ürünü Eş Kart, özellikle araç içinde GSM sistemiyle çalışan sabit telefonu bulunanlara büyük kolaylık sağlayacak. Aynı numaraya sahip iki SIM karttan oluşan Turkcell Eş Kart uygulaması abonelere, cep telefonundaki kartı çıkarmadan araç telefonunu da aynı numarayla kullanma imkanı verecek.
 </p>
 <p class="metin">
 </p>
 <p class="arabaslik">
  Fuzul anahtar dağıtıyor
 </p>
 <p class="metin">
  Fabrika fiyatına cazip seçeneklerle 20 bin kişiyi Otomobil sahibi yapan Fuzul Otomotiv, yeni kampanyalarla bu rakamı sürekli yükseltiyor. Kampanya ile araç sahibi olan iştirakçiler düzenlenen bir kokteyl ile anahtarlarını teslim aldılar.
 </p>
 <p class="metin">
 </p>
 <p class="arabaslik">
  Işık Sigorta Akdeniz'de
 </p>
 <p class="metin">
  'Önce Hizmet' sloganı ile kurulan ve kısa zamanda büyüyerek adından sözettiren Işık Sigorta'nın 4. Bölge Müdürlüğü Antalya'da açıldı. Işık Sigorta Genel Müdürü Mustafa Başarı, konuşmasında, hizmeti yayma çalışmalarının devam edeceğini ve Almanya'da açtıkları şube ile Avrupa'daki Türk vatandaşlarına hizmet sunan ilk sigorta şirketi olduklarını belirtti.
 </p>
 <p class="metin">
 </p>
 <p class="arabaslik">
  Türkiye'nin en büyük ayakkabı marketi
 </p>
 <p class="metin">
  Ayakkabı Dünyası, İstanbul Kartal'da Türkiye'nin en büyük ayakkabı marketini açtı. İstanbul Kartal'da M1 Tepe Alışveriş Merkezi'nde bulunan mağazada, 100'ün üzerinde marka ve 50 bin çift ürün müşterilerin beğenisine sunuluyor. Mağazada, ayakkabının yanısıra terlik, çanta, kemer, seyahat valizleri ve ayakkabı bakım ürünleri de bulunuyor.
 </p>
 <p class="metin">
 </p>
 <p class="arabaslik">
  Raks, cep telefonu pazarında
 </p>
 <p class="metin">
  Raks, dünyanın en hızlı gelişen teknolojisi kabul edilen iletişim sektörüne giriyor. Raks markasıyla üretilecek GSM telefonları için, önümüzdeki günlerde piyasaya sunulmak üzere 5 farklı telefon ünitesinin üretimi tamamlandı. Raks, GSM telefonlarının endüstriyel tasarımı, hardware ve software tasarımları Türk mühendislerden oluşan Raks teknik ekibi tarafından gerçekleştirildi.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020427112103/mailto:muhammet _yilmaz@hotmail.com">
   muhammet _yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/309/vitrin/1.htm), [web.archive.org (arşiv bağlantısı)](http://web.archive.org/web/20020427112103/http://www.aksiyon.com.tr:80/2000/309/vitrin/1.htm)
