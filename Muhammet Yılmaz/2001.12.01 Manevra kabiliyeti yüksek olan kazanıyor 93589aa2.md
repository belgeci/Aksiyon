# Manevra kabiliyeti yüksek olan kazanıyor

*Muhammet Yılmaz 2001.12.01*

<div>
 <p class="spot">
  Ekonomik kriz her sektöre uğradığı gibi matbaacılık sektörüne de uğradı. Yine her sektörde krizden küçülme yerine büyümeyi başararak çıkan ender şirketlere rastlamak mümkün. Bu şanslı şirketlerden biri de Mavi Ofset.
 </p>
 <p class="metin">
 </p>
 <p class="metin">
  Müşteri portföyünde çeşitli illerden ve dış ülkelerden firmalar bulunan Mavi Ofset'in tesis ettiği güven ortamı o kadar güçlü ki, yüzünü bile görmedikleri müşterileri var. Mavi Ofset'in üretim bandında hemen hemen her türlü baskı işi geçiyor. Broşür, dergi, katalog, afiş ve kartvizit basımı gibi matbaanın performansını sıkı bir biçimde sınayan her türlü iş üretilebiliyor.
 </p>
 <p class="metin">
  Mavi Ofset'in kurucusu ve matbaa sektörünün duayen ismi Seracettin Sayar, başarısındaki sırrı şöyle özetliyor: "İnsanlara iyi niyetle yaklaştığınız ve işinizi iyi takip ettiğiniz zaman karşı taraf sizi anlıyor. Başarının üç sacayağı var: İşini aldığın müşterinin memnuniyet ve güveni, iş yaptırdığı yerlerden aldığı destek ve bu destek ve güveni istismar etmemek".
 </p>
 <p class="metin">
  Güçlerini öz kaynakları ile çalışmak ve kredi kullanmamaktan aldıklarının altını çizen Seracettin Sayar, küçük olmalarından dolayı manevra kabiliyetlerinin çok yüksek olduğunu ve 35 çalışanı ile yoğun bir şekilde çalıştıklarını anlatıyor.
 </p>
 <p class="metin">
  Mavi Ofset'in mevsimlere göre de bir çalışma yöntemi bulunuyor. Örneğin yılın son çeyreğinde, gelecek yıla ait promosyon çalışmalarına ağırlık veriyor. Ajanda, takvim, masa takvimi gibi, müşterinin arzu ettiği ölçek ve boyutlarda özgün çalışmalar tasarlayıp basabiliyor. Genellikle promosyon sektöründe oluşan standart çizgilerin dışına böylece çıkılmış oluyor.
 </p>
 <p class="metin">
 </p>
 <p class="arabaslik">
  TERGAN BAĞDAT CADDESİ'NDE
 </p>
 <p class="metin">
  Tergan Deri showroom zincirine Bağdat Caddesi'ni de ekledi. Tergan, İzmir Mavişehir CarrefourSA ve İstanbul Profilo Alışveriş Merkezi'nden sonra şimdi de Bağdat Caddesi'nde yeni showroomunda müşterilerinin hizmetinde.
 </p>
 <p class="metin">
 </p>
 <p class="arabaslik">
  1 milyona Ford Focus
 </p>
 <p class="metin">
  Vileda, 1 milyonluk Vileda alışverişi yapan bir tüketicisine Ford Focus marka araba kazandırdı. 13 Eylül—10 Ekim tarihleri arasında düzenlenen promosyon kampanyasına katılan Zuhal Anetsberger isimli Vileda tüketicisi arabasını ailesiyle birlikte teslim aldı. Düzenlenen kampanya çerçevesinde Türkiye'deki tüm Migroslarda, Migros Club kartı ile Vileda alışverişi yapan tüketiciler, yaptıkları her 1 milyonluk alışveriş karşılığında çekilişe katılma şansı kazandılar. Yaklaşık 100 bin katılımın gerçekleştiği kampanyada büyük ödülün yanısıra 1 milyonluk Vileda alışverişi yapan 110 kişi de çeşitli hediyeler kazandı.
 </p>
 <p class="metin">
 </p>
 <p class="arabaslik">
  Ravelli'de yaz başladı
 </p>
 <p class="metin">
  Mintay Tekstil'in gömlek markası Ravelli, 2002 yaz kreasyonuna Çırağan'da düzenlediği defile ile merhaba dedi. Hugo Boss, Ysl, Daniel Hecter gibi seçkin markaların kreasyonlarını da hazırlayan Mintay Tekstil, Ravelli ile erkek gömlek pazarında bir dünya markası olmayı hedefliyor.
 </p>
 <p class="metin">
 </p>
 <p class="arabaslik">
  Başarı ödüllendirildi
 </p>
 <p class="metin">
  'Üzeyir Garih Girişimci Ödülü'nü Sesli Battaniyeleri Yönetim Kurulu Üyesi ve Genel Müdürü Hazim Sesli aldı. Aldığı ödüllere bir de Genç Girişimci Ödülü'nü ekleyen Hazim Sesli, şirketin makine ve techizat modernizasyonunu sağlayarak, geleceğe daha sağlam bakan bir firmanın doğmasına vesile oldu.
 </p>
 <p class="metin">
 </p>
 <p class="arabaslik">
  Bellona'da sonbahar sevinci
 </p>
 <p class="metin">
  Bellona, sonbahara iki kampanya ile "merhaba" dedi. Kasım'da başlayıp 21 Aralık'a kadar sürecek olan kampanya Bellona'nın tüm ürünlerini kapsayacak. Bellona mağazalarında peşin fiyatına 9 taksit, yüzde 22 nakit ödeme indirimi ve 15 aya varan vadeler uygulanacak. 12 Kasım'da başlayıp 15 Aralık'a kadar sürecek "ayın ürünü kampanyası" ise ev tekstili ürünlerinde geçerli olacak. Bu kampanyada, Karnaval ve Siesta ev tekstili serilerinden çift kişilik uyku seti alanlara hediye edilecek.
 </p>
 <br/>
 <center>
  <a class="anaorta" href="http://web.archive.org/web/20020103163058/mailto:muhammed.yılmaz@aksiyon.com.tr">
   muhammed.yılmaz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/365/vitrin/1.htm), [web.archive.org (arşiv bağlantısı)](http://web.archive.org/web/20020103163058/http://www.aksiyon.com.tr:80/2001/365/vitrin/1.htm)
