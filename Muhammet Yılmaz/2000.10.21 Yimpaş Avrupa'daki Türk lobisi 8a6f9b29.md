# Yimpaş Avrupa’daki Türk lobisi

*Muhammet Yılmaz 2000.10.21*

<div>
 <p class="spot">
  Özellikle Almanya'daki Türk vatandaşlarının tasarruflarını biraraya getirerek Türkiye'de istihdam açıcı yatırımlar yapan Yimpaş'ın Avrupa'daki açılımı dikkat çekici bir noktaya tırmandı. Yimpaş 20 bin kişiye iş imkanı sundu.
 </p>
 <img border="0" src="/web/20010712114520im_/http://www.aksiyon.com.tr/2000/307/resimler/yimpas.jpg"/>
 <p class="metin">
  Avrupa'daki 9. alışveriş merkezini Almanya'nın Ludwigshafen kentinde geçtiğimiz hafta açan Yimpaş hedeflerini teker teker geliştiriyor.
 </p>
 <p class="metin">
  Almanya'nın değişik kentlerinden akın akın gelen Türklerin yoğun ilgi gösterdiği açılışta Türkiye'den gelen kalabalık bir basın mensubunun yanısıra, FP milletvekilleri Ali Coşkun, Cemil Çiçek, İlyas Arslan ve Ludwigshafen Belediye Başkanı Wilhelm Zeisen katıldı.
 </p>
 <p class="metin">
  'Kâğıt yetiştiremiyoruz'
 </p>
 <p class="metin">
  Yimpaş'ın büyük bir cazibe merkezi haline geldiğine dikkat çeken Yimpaş Holding Yönetim Kurulu Başkanı Dursun Uyar, artık sadece Türklerin değil binlerce Alman vatandaşının da şirketlerine ortak olduğunu söyledi. Ortak sayısının 150 binlere tırmandığını belirten Uyar, gelen taleplere hisse kâğıdı yetiştiremediklerini, halkın da desteği ile kısa zamanda 56 olan alışveriş merkezi sayısını 100'e çıkaracaklarını ifade etti.
 </p>
 <p class="metin">
  Yatırım stratejilerini önce pazarı oluşturmak, ardından ilgili malları üretmek olarak açıklayan Uyar, Aytaç ve mobilyada bu planlarının tuttuğunu, önümüzdeki dönemde bir buzdolabı fabrikası kurarak yollarına devam edeceklerini, Çin ile bu konuda görüşmelerinin devam ettiğini kaydetti.
 </p>
 <p class="metin">
  Sırada ABD var
 </p>
 <p class="metin">
  Amerika'da da bir alışveriş merkezi açmak hedeflerinin 2001 yılı başında tutturulacağını savunan Dursun Uyar, "Yimpaş mağazalarında yüzde 50 Türk malı satmayı ve yüzde 50 yabancı müşteriye hitap etmeyi hedefliyoruz. Türkiye'ye bu yolla yıllık 2,5 milyar mark ihracat getirisi sağlayacağız" diyor.
 </p>
 <p class="metin">
  Her ülkenin kurallarına uyarak hareket ettiklerini dile getiren Uyar, Kombassan'ın mallarına ihtiyati tedbir getirilmesi konusunda 'Yanlışlık varsa düzeltilir' diyerek yorum yapmaktan kaçındı.
 </p>
 <p class="metin">
  Yimpaş iki şirketini yakın zamanda İMKB'ye kote etmeye hazırlanıyor.
 </p>
 <p class="metin">
 </p>
 <p class="arabaslik">
  Siemens'i KVK pazarlıyor
 </p>
 <p class="metin">
  Siemens, Türkiye'deki cep telefonu pazar payını artırmak amacıyla KVK ile distribütörlük anlaşması imzaladı. Siemens, KVK işbirliği ile GSM operatörlerinin sundukları yeni hizmet ve teknolojiler doğrultusunda daha fazla teknoloji tutkunu tüketiciye ulaşmayı ve müşteri odaklı hizmet sunmayı amaçlıyor.
 </p>
 <p class="metin">
  1000 satış noktası
 </p>
 <p class="metin">
  S35i, M35i, C35i ve IC35 Cep Ofis ürünlerinden oluşan 4 ayrı ürünü pazarlayacak olan KVK, Türkiye'de 1000'i aşkın satış noktasıyla en yaygın cep telefonu satış ağına sahip firma durumunda. Ericsson, Nokia, Alcatel, Siemens ve Philips gibi dünya markalarını bünyesinde barındıran KVK, aynı zamanda ev ve dizüstü bilgisayarları ve IBM mobil iletişim cihazlarının da satışını gerçekleştirerek Türkiye'de bilgi teknolojisi ve mobil iletişim cihazlarını tek bir çatı altında toplayan ilk firma.
 </p>
 <p class="metin">
 </p>
 <p class="arabaslik">
  VW Volt'la adım adım Türkiye
 </p>
 <p class="metin">
  Volkswagen'in geçtiğimiz aylarda Türkiye ticari araç pazarına sunduğu yeni modeli VW Volt, 'birebir hizmet' anlayışıyla başladığı Anadolu yolculuğuna devam ediyor. İlk tur yolculuğuna Kayseri'den start alan VW Volt, daha sonra İskenderun, Hatay, Gaziantep, İzmir, Adapazarı ve İzmit'e uğradı. Volt, ikinci tur kapsamında Adana, Diyarbakır, Ankara ve Afyon illerine uğrayacak.
 </p>
 <p class="metin">
 </p>
 <p class="arabaslik">
  Escort'tan rekor ciro
 </p>
 <p class="metin">
  İMKB'de işlem gören ilk Türk bilgisayar donanım firması olan Escort Computer, cirosu bir önceki yıla göre yüzde 217 oranında artış göstererek rekor seviyeye ulaştı. Escort Computer Yönetim Kurulu Başkanı İbrahim Özer tarafından açıklanan rapora göre, Escort'un cirosu 2000 yılı ilk 9 aylık döneminde bir önceki döneme göre yüzde 217 artış göstererek 22 trilyon 681 milyar olarak gerçekleşti.
 </p>
 <p class="metin">
 </p>
 <p class="arabaslik">
  Alo Fuzul
 </p>
 <p class="metin">
  8 yıldan bu yana 20 bin kişiyi otomobil sahibi yapan Fuzul Otomotiv, 'Alo Kampanya' hattı ile müşterilerine direkt hizmet veriyor. Pazarlama ekibine katılan yeni personel ile müşterinin bir telefonuyla yerinde hizmet veriliyor. Konuyla ilgili bilgi veren Fuzul Otomotiv Merkez Satış Müdürü Eyüp Peker, vakti kısıtlı olan müşterilere daha kısa zamanda işlerinden alıkoymadan hizmet verdiklerini belirtiyor.
 </p>
 <p class="metin">
 </p>
 <p class="arabaslik">
  Altın'dan 3'lü atak
 </p>
 <p class="metin">
  Altın Yaylı Yatak san. ürün portföyüne üç yeni ürün daha ekledi. Oxford, Windsor ve Imperal markalarıyla piyasaya sunulan yatakların en önemli ortak özelliği, yanmaz, anti—akar ve anti—bakteriyel ithal kumaşlardan oluşması.
 </p>
 <p class="metin">
 </p>
 <p class="arabaslik">
  Kuveyt Türk'ten şube atağı
 </p>
 <p class="metin">
  Kuveyt Türk Gaziosmanpaşa'da. 2000 yılı programı çerçevesinde daha önce 3 şubesini açan Kuveyt Türk, Gaziosmanpaşa şubesinin yanısıra, Aksaray ve Konya'da da birer şube açtı. Böylece şube sayısını 22'ye çıkaracak olan Kuveyt Türk, kasım ayında 2 şube daha açacak.
 </p>
 <p class="metin">
 </p>
 <p class="arabaslik">
  Sesli 2001'e hazır
 </p>
 <p class="metin">
  Avrupa ve Dünya Kalite Ödülü ile adından sıkça sözettiren Sesli Battaniyeleri, 2001 yılı hazırlığını tamamladı. Sespa Tekstil'in bünyesinde bulunan Sesli Battaniye, dünyanın 34 ülkesine ürünlerini pazarlıyor. Günde 5 bin üretim kapasitesi bulunan Sesli'nin 60 bin metrekare kapalı alana kurulu 4 fabrikası ve bir boyahanesi bulunuyor.
 </p>
 <br/>
 <center>
  <a class="anaorta" href="http://web.archive.org/web/20010712114520/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/307/vitrin/1.htm), [web.archive.org (arşiv bağlantısı)](http://web.archive.org/web/20010712114520/http://www.aksiyon.com.tr:80/2000/307/vitrin/1.htm)
