# Geleceğin kültür merkezi: nt

*Muhammet Yılmaz 2001.10.06*

<div>
 <p class="spot">
  Günümüzün çok yönlü, enerjik ve özgürlüğüne düşkün bilgi toplumunu ifade eden bazı kavramlar vardır. Bu olgu ve trendlerden, "internet cafe" salgınında yaşandığı gibi zaman zaman Türkiye de nasibini alır. Henüz yeni sayılabilecek başka bir yapılanma da, kendini 'nt' adıyla gün yüzüne çıkarmaya başladı. nt Magazaları, kitap reyonu, kırtasiye bölümü, copy center'ı ve internet cafe'siyle, başta üniversite öğrencilerine ve bilgi peşinde koşan her kesime seslenen bir yapıya sahip. Özellikle üniversitelilerin şimdiden uğrak yeri haline gelen nt, bu ilgi ve başarıyı ise ciddi bir eğitim altyapısına borçlu.
 </p>
 <p class="metin">
 </p>
 <p class="metin">
  Ders çıkışında biraz dinlenmek için kahveye giden veya birçok kez daha başka faydasız işlerle yüzyüze kalan üniversiteliler, artık zaman öldürmek zorunda kalmayacak. Bir yandan çayını yudumlayıp, hafif birşeyler atıştırırken, diğer yandan da internette sörf yapacak. Dileyen, ders notlarını copy center'da çoğaltarak, yardımcı kaynakların kopyasını alma imkanına sahip olabilecek. Kısacası nt, kısa bir zaman içinde gençleri aynı çatı altında toplamaya şimdiden aday.
 </p>
 <p class="metin">
  Her ile bir nt
 </p>
 <p class="metin">
  Yakın bir gelecekte, bu sıcak ortamı arayan her gencin Türkiye'nin dört bir yanında kendilerine ulaşabileceğini ileri süren nt Mağazaları Yerleşim ve Dizayn Uzmanı Adnan Konyalıoğlu, her ilin en işlek ve en nezih noktasında mutlaka bir nt'nin hayata geçirileceğini söyledi.
 </p>
 <p class="metin">
  Eğitimin başarısı
 </p>
 <p class="metin">
  nt'nin kısa sürede edindiği bu başarısının, büyük ölçüde eğitime gösterilen ilgiye dayandığını söyleyen Adnan Konyalıoğlu, "Bir işletmenin en büyük zenginliği çalışanların kafalarındaki çözüm yolları ve fikirlerdir. Eğer yönetim, çalışanların fikirlerini bir havuza alıp eylem planına dökmeyi başarır ve planlı bir şekilde uygulamaya koyabilirse, başarılamayacak bir iş düşünemiyorum" dedi. nt Magazaları Basın ve Halkla İlişkiler Müdürü Ali Ayverdi ise kapsamlı bir eğitimden geçirilen nt çalışanlarının, özellikle genç müşterilerini memnun etmek üzere, ellerinden geldiğince onlara bir arkadaş gibi yaklaştığını, sorun ve isteklerine mutlaka çözüm bulduğunu vurguladı.
 </p>
 <p class="metin">
  "İşler iyi gittiği zaman eğitimi 2'ye, kötü gittiği zaman 4'e katlayın" şeklindeki sözü hatırlatan Ayverdi, "Biz de bu yıl eğitimi 4'e değil, belki daha fazlasına katladık. İnsana ve mağazacılık sistematiğine yönelik atılımlar yaptık. Eğitim, analiz ve motivasyon görüşmelerini daha fazla artırdık. "Ayın Yayınevi", "Ayın Kırtasiyesi", "Ayın Müzik Yapımcısı", imza ve masal günleri, ebru ve şiir yarışmaları gibi aktiviteleri hayata geçirdik. Bu aktiviteler sayesinde, geçen seneye göre çok ciddi mesafeler katettik" dedi.
 </p>
 <p class="metin">
  Aktivite üstüne aktivite
 </p>
 <p class="metin">
  nt ayrıca, müşterilerine yönelik de çeşitli aktiviteler düzenliyor. nt'nin her kesimden ziyaretçisine seslenen aktiviteleri arasında, başta "Masal Günleri", "İmza Günleri", ebru ve resim üzerine yarışmalar ve felsefi tartışmalar yer alıyor. "Anneler Kulübü"nü de hayata geçiren kurum, "Ayın Yayınevi" ve "Ayın Kırtasiye Firması"nı da belirleyerek bunların ürünlerine yönelik aylık çıkışlar yapıyor.
 </p>
 <p class="metin">
 </p>
 <p class="arabaslik">
  LCW'DEN ELAZIĞ'A İKİNCİ MAĞAZA
 </p>
 <p class="metin">
  LCW, Elazığ'da açılan ikinci mağazasıyla, Türkiye'deki mağaza sayısını 43'e çıkardı. İki katlı ve toplam büyüklüğü 375 metrekare olan mağazanın giriş katında, genç yetişkin erkek ve kadın koleksiyonuna sahip LCW ürünleri, alt katında da tamamen çoçuklara yönelik koleksiyonuyla LC Waikiki ürünleri satışa sunuldu.
 </p>
 <p class="metin">
 </p>
 <p class="arabaslik">
  İstikbal şimdi Bağdat'ta
 </p>
 <p class="metin">
  İstikbal her geçen gün genişleyen bayi ağına Bağdat'ta açılan 400 metrekarelik İstikbal Furniture ile yeni bir halka daha ekledi. Sadece İstikbal ürünlerinin satılacağı bayinin açılışına Dış Ticaret Müşaviri Kürsat Tüzmen, Türkiye—Irak Ticaret Ataşesi Şevket Ilgaç ve İstikbal Şirketler Topluluğu Yönetim Kurulu Üyesi Mustafa Boydak katıldı.
 </p>
 <p class="metin">
 </p>
 <p class="arabaslik">
  Mercedes atağa kalktı
 </p>
 <p class="metin">
  MercedesBenz Türk, Aksaray Fabrikası'nda ürettiği yeni Axor çekiciyi piyasaya sundu. Böylece şirket, kamyon ürün grubunda 2000 yılı sonunda hafif kamyon ATEGO ile başlattığı ve 2001'in ilk yarısında Axor orta/ağır kamyonlarla sürdürdüğü atılımı Axor çekicilerle tamamlıyor. 1835 LS ve 1840 LS tiplerinde üretilen Axor çekiciler, MercedesBenz'in Wörth kamyon fabrikası ile Mercedes Benz Türk işbirliği içinde geliştirildi.
 </p>
 <p class="metin">
 </p>
 <p class="arabaslik">
  Eğitim Zirve'si
 </p>
 <p class="metin">
  1996 yılında eğitim faaliyetlerine başlayan Zirve Eğitim Kurumları, 6 yıl gibi kısa bir sürede açtığı 4 ayrı eğitim kurumu ile büyümeye devam ediyor. Zirve sürekli yapılanma içerisinde, gelişen teknoloji ile bütünleşerek eğitim kurumlarına maksimum kalite getirebilme doğrultusunda bilgisayar eğitim merkezi bünyesinde Microsoft firması ile çözüm ortaklığı anlaşması yaptı. Bu anlaşma çerçevesinde Microsoft MCP, IMCSE, MCDBA ile yabancı dil için TEOFL CBT sınavları Zirve İTS sınav merkezinde yapılabilecek.
 </p>
 <p class="metin">
 </p>
 <p class="arabaslik">
  BAE serbest bölgesi Türk  firma arıyor
 </p>
 <p class="metin">
  Birleşik Arap Emirlikleri (BAE) Türk yatırımcısı arıyor. BAE'de 7 emirlikten biri olan Şerjah Emirliği sınırları içinde bulunan Hamriyah Serbest Bölgesi'ne yatırım yapacak Türk firmalarına cazip imkanlar sunuyor. Şu anda iki Türk firmasının yöneldiği bu serbest bölgeye sahip olduğu imkanlar sebebi ile önümüzdeki günlerde daha çok firmamızın yönelmesi bekleniyor. Avrupa ve Amerika firmalarının önem verdiği serbest bölge üzerinden birçok ülkeye vergi muafiyeti ile ihracat yapmak mümkün.
 </p>
 <p class="metin">
 </p>
 <p class="arabaslik">
  Sentim'den yeni ürün
 </p>
 <p class="metin">
  Bilişim sektörünün lider firmalarından Sentim, Dell'in küçük ve orta boy işletmelerin print server'dan ağ sunucusuna geniş bir yelpazede kullanımı için tasarladığı Dell PowerEdge 500'ü piyasaya sunuyor. Dell PowerEdge 500, bir önceki model olan PowerEdge 300'ün sahip oldugu ölçeklendirilebilirliği daha ileri düzeylere taşıyarak, yönetilebilirlikte daha kolay bir sunucu olması özelliği ile ön plana çıkıyor. 2GB'a kadar çıkartılabilen bellek kapasitesi, en son Pentium III işlemci desteği ve yeni chipset'i ile gerek giriş seviyesinde performans arayan gerekse bütçe konusunda hassas olan kuruluşlara uygun konfigürasyonlar sunuyor.
 </p>
 <p class="metin">
 </p>
 <p class="arabaslik">
  Sigortada güç birliği
 </p>
 <p class="metin">
  Ekonomik kriz ve düşen gelirler nedeniyle Türk halkı pek çok gereksinimini lüks olarak görmeye başladı. Giderlerini yeniden ele alan Türk halkı sigortayı temel giderler listesinden çıkardı. Türk halkına yeni alternatifler sunan Action Card, küçük taksitlerle prim ücretini artırmadan çözümler sunuyor. 80 civarında temsilciyle çalışan Action Card, yıl sonuna kadar 150 adet temsilciyle Türkiye'nin her noktasında hizmet vermeye başlayacak.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020423003044/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/357/vitrin/1.htm), [web.archive.org (arşiv bağlantısı)](http://web.archive.org/web/20020423003044/http://www.aksiyon.com.tr:80/2001/357/vitrin/1.htm)
