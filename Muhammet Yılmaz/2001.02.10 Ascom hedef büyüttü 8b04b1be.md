# Ascom hedef büyüttü

*Muhammet Yılmaz 2001.02.10*

<div>
 <p class="spot">
  As Teknik Elektronik Büro Sistemleri bünyesinde faaliyet gösteren Ascom Bilgisayar, uluslararası patent alarak bir dünya markası olma yolunda emin adımlarla yürüyor.
 </p>
 <p class="metin">
 </p>
 <p class="metin">
  Türkiye'nin adını dünyaya duyurmak ve Ascom'u dünya markası yapmak amacıyla yola çıktıklarını ifade eden As Teknik Elektronik Büro Sistemleri Sanayi ve Dış Ticaret Limited Şirketi yöneticisi Abdurrahman Sevinç, ad ve soyadının ilk harflerini taşıyan AS ile computerin kısaltılmışı olan com'u biraraya getirerek, Türk markası olan Ascom'u oluşturdu.
 </p>
 <p class="metin">
  Microsoft ile işbirliği
 </p>
 <p class="metin">
  Dünya sistem devi Microsoft ile işbirliği anlaşması imzaladıklarını belirten Sevinç, "Microsoft ile Ascom arasında yapılan işbirliği anlaşmasına göre, Ascom Microsoft'un sistem üreticisi olacak. Böylelikle 1995 yılında montaj üretimi ile faaliyete geçen Ascom Bilgisayar, uluslararası patent alarak bir dünya markası olma yolunda hedefine emin adımlarla yürüyor" diye konuştu.
 </p>
 <p class="metin">
  Üretim konusunda neden Adana'yı seçtiklerini anlatan Sevinç, "İstanbul'da bu konuda çok firma vardı. Ancak onlar Anadolu'ya fazla yayılmamışlardı. Biz ise pazarımız burası olduğuna göre üretimi burada yaparak, müşterinin ayağına hizmeti götürmeliyiz diye düşündük. Bugün geldiğimiz nokta bizi doğruluyor. Doğu, Akdeniz, Güneydoğu ve İç Anadolu bölgesinde yapılanma tamamlandı. Mersin, Gaziantep ve Şanlıurfa baz alınarak bölge yapılanmasına gidildi. Ankara, İstanbul bölge müdürlükleri önümüzdeki günlerde faaliyete geçecek. 30'a yakın servis aracı ile Türkiye'de en hızlı, en yaygın teknik servis hizmeti gerçekleştiriyoruz"diyor.
 </p>
 <p class="metin">
  (Ferhat Gezer—Adana)
 </p>
 <p class="metin">
 </p>
 <p class="arabaslik">
  Nutrition21 Türkiye'de
 </p>
 <p class="metin">
  Avrupa'da ünlü birçok sanatçının doktoru diyetisyen Fransız Dr. Yann Rougeir ve ekibinin Nutrition Laboratuvarlarında geliştirdiği yüzde 100 doğal bitkisel diyet ürünleri, zayıflamak isteyen insanların vazgeçilmez ilacı olmaya aday. Nutrition21 Türkiye Distrübütörü Medpharma İlaç Sanayii yetkilileri, egzersiz yapamayan, tatlılara, abur—cubura düşkün olanlara müjdeleri olduğunu belirterek, "Hemen her genç kadının en büyük arzusu, ince ve kusursuz bir bedene sahip olmaktır. İnsanlar spor yapmaya vakit bulamadığı için kilo vermeyi başaramaz. Ancak dünyaca ünlü Nutrition21 firması diyet takviyesiyle 21 günlük kürler halinde kullanıldığında zayıflamanın mümkün olabileceğini kanıtladı. Bu doğal ilacın dağıtımını Türkiye'de firmamız yapmakta" şeklinde konuştular.
 </p>
 <p class="metin">
  Selülitler de artık sorun değil
 </p>
 <p class="metin">
  Geçtiğimiz günlerde İstanbul Sergi Sarayı'nda düzenlenen fuarda tanıtılan Nutrition21 firmasının dünyaca ünlü diyet takviyesi ürünlerinin, fazla kilolardan kurtulmak isteyenlerin yoğun ilgisiyle karşılaştığını belirten firma yetkilileri, "Kadınların yaşamını kâbusa çeviren selülitler de "Nutrition21" firmasının bitkilerden elde ettiği doğal ürünler sayesinde iğnesiz ve ameliyatsız yok oluyor. Bu konuda da bayanlar bizi arayıp bilgi alabilirler." diye konuştular.
 </p>
 <p class="metin">
  www.diyetim.com
 </p>
 <p class="metin">
 </p>
 <p class="arabaslik">
  İŞSİZLERE MÜJDE
 </p>
 <p class="metin">
  Türkiye'nin önemli iş ve insan kaynakları portallarından biri olan tekadres.com, üyelerine sunduğu sınırsız hizmeti ile dünya ve Türkiye'de yaşanan kriz ortamında kolayca iş bulma imkanı sağlıyor. Türkiye'nin önde gelen danışmanlık şirketi Profil International tarafından kurulan tekadres.com, tüm bireysel üyelerine CV oluşturmaları sırasında ücretsiz 'CV Geliştirme Yardımı' hizmeti veriyor.
 </p>
 <p class="metin">
 </p>
 <p class="arabaslik">
  İstikbal dünya devleriyle yarışıyor
 </p>
 <p class="metin">
  İstikbal, yurtdışına açılma faaliyetlerini yeni yılda da hızla sürdürüyor. Almanya, Fransa, Belçika, Danimarka, Hollanda gibi Avrupa ülkelerinin yanısıra, Amerika, Avustralya, Ortadoğu, Kuzey Afrika, Rusya ve Türk cumhuriyetleri de dahil olmak üzere, 30'un üzerinde ülkeye ihracat yapan İstikbal, yeni yılda Avrupa ve Amerika pazarlarında da markasını yaygınlaştırmayı hedefliyor.
 </p>
 <p class="metin">
 </p>
 <p class="arabaslik">
  Doktorlara ücretsiz web adresi
 </p>
 <p class="metin">
  Kilim—Net, 1996 yılından beri sürdürdüğü www.doktorbul.gen.tr "Türkiye Tıp Rehberi" servisine kayıt olan tüm doktorlara "on—line", ücretsiz web adresi veriyor. Ayrıntılı bilgi www.doktorbul. gen.tr/doktorismi.htm adresinde bulunuyor. www.doktorbul.gen.tr doktor arama motoruna şu ana kadar 4.000 'in üzerinde doktor on—line kayıt yapmış durumda. Türkiye'nin ilk ve en büyük Tıp Rehberi konumundaki bu sitede uzmanlık alanı, coğrafi konum vb. çeşitli kriterlere göre doktor aranabiliyor, doktorlarla ilgili ayrıntılı bilgilere ulaşılabiliyor, doktorla iletişim kurulabiliyor.
 </p>
 <p class="metin">
 </p>
 <p class="arabaslik">
  Ford Otosan'da düğmeye basıldı
 </p>
 <p class="metin">
  Ford Otosan'ın Gölcük'teki fabrikasında deneme üretimine başlandı. Yaklaşık 650 milyon dolarlık yatırımla kurulan fabrikanın, yılın ilk yarısında hizmete girmesi planlanıyor. İlk etapta sadece Ford Transit üretecek olan fabrikada, yıl sonuna doğru yeni bir aracın dünya prömiyeri yapılacak. 1 milyon 600 bin metrekare açık, 160 bin metrekare kapalı alan üzerinde inşa edilen fabrika, tam kapasite ile çalışmaya başladığında yılda 150 bin  araçlık bir kapasiteye sahip olacak. Üretimin yüzde 95'i Avrupa ve Asya'ya ihraç edilecek olan fabrikada, yaklaşık 4 bin kişi istihdam edilecek.
 </p>
 <p class="metin">
 </p>
 <p class="arabaslik">
  Sevgililere özel Goldaş
 </p>
 <p class="metin">
  Geniş ürün yelpazesiyle her zevke ve bütçeye hitap edecek bir armağan seçeneği sunan Goldaş, 14 Şubat Sevgililer Günü'ne özel bir seri hazırladı. Goldaş'ın tasarımları arasında, tek taşlar 500'ü aşkın çeşidiyle güncelliğini kaybetmeyerek nadide parçalar arasında yerini alıyor. Diğer bir alternatif ise, Goldaş işçiliğinin sergilendiği fiyonk şeklindeki broş.
 </p>
 <p class="metin">
 </p>
 <p class="arabaslik">
  Dondurma milli takımı
 </p>
 <p class="metin">
  Dondurmaya adını veren Algida, 2001 sezonunu 'Türk Dondurma Milli Takımı' unvanıyla karşıladı. 2001 yılı gelişmelerine uygun olarak geliştirdiği yeni pazarlama stratejisiyle yükselişini sürdürmeyi hedefleyen Algida'nın ilk 11'i şöyle: Super Cornetto, Cornetto Kup, Max Muzlu, Çıtı Pıtı, Magnum Double, Magnum Caramel ve Nuts, Magnum Çıtır, İspanya'dan Solero Shots, Solero Ice, Algida Sandwich, Algida Keyif ve Algida Softy.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020502045918/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/323/vitrin/1.htm), [web.archive.org (arşiv bağlantısı)](http://web.archive.org/web/20020502045918/http://www.aksiyon.com.tr:80/2001/323/vitrin/1.htm)
