# Yazdan kışa hazırlık

*Muhammet Yılmaz 2001.11.10*

<div>
 <p class="spot">
  Üst üste iki kriz yaşayan Türkiye'de satışları düşen; ama eleman çıkarmak yerine yaz aylarında kışa hazırlık yapan Baykan Grup, şu anda krize meydan okurcasına tam kapasite çalışıyor. Isıtma ve soğutma sektöründe faaliyet gösteren Baykan Grup, klima ve radyatörden sonra İtalyan Ariston firmasına yaptırdığı 6 çeşit kombi ile Türkiye  pazarına girdi.
 </p>
 <p class="metin">
 </p>
 <p class="metin">
  Baykan Grup Yönetim Kurulu Başkanı Süleyman Kan, Baykan Kombi'de hedeflerinin yılda 15 bin adetin üzerine çıkmak olduğunu, bunu sağladıkları takdirde kombi fabrikasını Türkiye'ye kuracaklarını ve bunun İtalyan—Türk ortaklığı olacağını ifade etti. Kan, bu markanın İtalya'da 600 bin adet sattığını ve kalitesini ispatladığın, bunun da kendilerine güven verdiğini belirtti.
 </p>
 <p class="metin">
  Altyapımızı hazırladık
 </p>
 <p class="metin">
  Kriz ortamında yatırım yaptıklarından dolayı eleman çıkarmadıklarını ifade eden Kan, "Bütün bayilerimizi kışa hazırlık için eğitimlerden geçirdik ve altyapımızı oturttuk. Kriz döneminde ihracatı da öğrendik. Şu anda yoğun bir çalışma temposu içindeyiz. Hedefimiz ürünlerimizin yüzde 50'sini yurt içine, yüzde 50'sini de yurt dışına satmak. Bunu iki yıl içinde yakalamak istiyoruz" diyor.
 </p>
 <p class="metin">
 </p>
 <p class="arabaslik">
  Gölge etmeyin başka...
 </p>
 <p class="metin">
  Firmaların istihdam daralttığı, kepenk kapattığı bu günlerde ev tekstilinde yeni bir marka doğuyor. İlk mağazasını Masko Mobilyacılar sitesinde açan Moyeks Mobilya Tekstil San. ve Tic. Ltd. Şirketi Modera markasıyla kaliteli ürünleri daha ucuza tüketicilerin hizmetine sunuyor.
 </p>
 <p class="metin">
  İnancımızı yitirmedik
 </p>
 <p class="metin">
  Ürün yelpazesi oturma grupları üzerine yoğunlaşan Modera'da yatak ve ev teksitli ürünleri de mevcut. İnancımızı yitirmediğimizi göstermesi açısından Modera'nın örnek teşkil ettiğini ifade eden Moyeks Mobilya Tekstil San. ve Tic. Ltd. Şirketi Yönetim Kurulu Başkanı Nurol Öztürk, "Çaresizlik ve umutsuzluk içerisinde olan memleketimizin insanına geleceğe umutla bakmalarına bir nebze katkıda bulunmak, devlet büyüklerimize bir esnaf olarak ekonominin düzeleceğine ve düzelmesi gerektiğine olan inancımızı henüz kaybetmediğimizi göstermek için umutla çalışıyor olduğumuzun örneği olması adına böyle bir açılış yapıyoruz" dedi.
 </p>
 <p class="metin">
 </p>
 <p class="arabaslik">
  SELPAK'A YENİ DESEN
 </p>
 <p class="metin">
  Tüketicilere yeni ürünler sunan Selpak, hem önden hem yandan açılabilen kutu mendillerin desenlerini yeniledi. Akvaryum, Papatya ve Dalmaçyalı yeni desenlere sahip Selpak Çift Kapaklı Kutu Mendiller, hem mini hem de standart boyutlarda arabalara ve bulunduğunuz ortamlara renk katacak.
 </p>
 <p class="metin">
 </p>
 <p class="arabaslik">
  102 Dalmaçyalı,
 </p>
 <p class="metin">
  milyonlarca hediye
 </p>
 <p class="metin">
  Türkiye'de  "cips ve çerez"piyasasından önemli  yerli sermayeli  üretici olan Kar Gıda'nın Walt Disney ile süregelen işbirliğinin yarattığı yeni olanaklar tüm çocukları sevindirecek.  Çocukların sevgilisi Walt Disney'in sevimli kahramanları 102 Dalmaçyalı'nın kullanıldığı, 31 Ocak 2002 tarihine kadar geçerli olacak kampanyada, çocuklar, Türkiye'nin cipsleri Cipso, Patos, Pekos ve Critos ürünlerinin tüm çeşitlerinde,  kendilerini bekleyen sürpriz hediyelerle karşılaşacaklar.
 </p>
 <p class="metin">
 </p>
 <p class="arabaslik">
  Dell alan herkes Microsoft sertifikasına sahip olacak
 </p>
 <p class="metin">
  Bilişim alanında eğitime ve gelişmeye verdiği önemle dikkat çeken Sentim, kasım ayı boyunca sürecek bir kampanya ile Dell alan kullanıcılara Microsoft eğitimlerinden ücretsiz olarak yararlanma imkanı sunuyor. Sentim, Poweredge 500, 1400, 2500 ve 4400 modeli sunuculardan herhangi birini satın alan müşteriler Microsoft sertifikasına sahip olabilecekler.
 </p>
 <p class="metin">
 </p>
 <p class="arabaslik">
  En iyi kış lastiği
 </p>
 <p class="metin">
  Almanya'nın en çok okunan 3 otomotiv dergisi ADAC Motorwelt, Auto Bild ve Auto Zeitung tarafından yapılan 'Kış Lastikleri Testi'nde Pirelli yine 1. sırada yer alarak sektördeki en güçlü rakiplerin arasında en çok tavsiye edilen lastik markası oldu. Test sonuçlarında Pirelli W210 Winter Snow Sport karda çekiş ve frenleme mesafesi testlerinde tüm dergiler tarafından birinci seçildi.
 </p>
 <p class="metin">
 </p>
 <p class="arabaslik">
  İzocam hedefe emin adımlarla ilerliyor
 </p>
 <p class="metin">
  Yalıtım sektörünün lider firması İzocam, Eylül 2001 itibariyle 4 trilyon 240 milyar 587 milyon kâr ederek, yaşanan ekonomik krize rağmen sene başında belirlediği hedeflerine ulaşacağının sinyallerini verdi. İzocam Genel Müdürü Ali İhsan Yalçın ve Mali İdari Genel Müdür Yardımcısı Hasan Eröktem, şirket olarak 2001 yılının ilk dokuz ayında yapmış oldukları çalışmaları, gerçekleşen finansal iş neticelerini ve 2001 yılı yıl sonu hedeflerini açıkladılar.
 </p>
 <p class="metin">
 </p>
 <p class="arabaslik">
  Opel'den yeni Combo
 </p>
 <p class="metin">
  Son birkaç yıl içinde, hemen hemen hiçbir taşıt sektörü panelvan sektörü kadar dinamik bir şekilde gelişmemesine rağmen Opel yeni Combo'yu pazara sunacak. Yeni Combo, çeşitli hedef gruplara ve bu grupların özel gereksinimlerine hitap edebilmek için piyasaya üç değişik modelde sunulacak. Combo dağıtım vanı Aralık 2001'de, Combo Tour yolcu taşıtı 2002'de ve Combo Tour serisi 2002'nin sonbaharında piyasaya sunulacak.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020520034940/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/362/vitrin/1.htm), [web.archive.org (arşiv bağlantısı)](http://web.archive.org/web/20020520034940/http://www.aksiyon.com.tr:80/2001/362/vitrin/1.htm)
