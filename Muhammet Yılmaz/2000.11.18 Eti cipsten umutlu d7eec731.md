# Eti cipsten umutlu

*Muhammet Yılmaz 2000.11.18*

<div>
 <p class="spot">
  Yarım asra yakın bir zamandan beri bisküvi üretimi yapan Eti, bu başarısını tüketici tercihlerini iyi analiz ederek geliştirdikleri ürünlere bağlıyor.
 </p>
 <p class="metin">
 </p>
 <p class="metin">
  "65 milyonluk Eti ailesiyiz" düşüncesiyle hareket ettiklerini ifade eden Eti Pazarlama ve Sanayii AŞ. Genel Müdürü Dr. Cafer Fındıkoğlu, tüketici ile devamlı olarak bilgi alışverişinde bulunduklarını ve onların isteklerine ve damak zevkine uygun ürün ürettiklerini belirtiyor. Tüketici danışma hatlarının yanısıra 150 bin bakkal ve 800 tane pazarlama ekibi ile müşteri tercih ve taleplerini öğrenip en iyi şekilde değerlendirdiklerini belirten Fındıkoğlu, "Tüketici danışma hattımız ve pazarlama ağımızla nihai tüketiciye ulaşıyor ve onlarla bilgi alışverişinde bulunuyoruz" diyor.
 </p>
 <p class="metin">
  'Rekabet kaliteyi getiriyor'
 </p>
 <p class="metin">
  Bisküvi sektöründe çetin bir rekabet yaşandığının altını çizen Fındıkoğlu, "Sektörümüzde kıyasıya bir rekabet var. Bu rekabet kaliteyi getiriyor. Biz bu rekabette tecrübemize ve kalitemize güveniyoruz" şeklinde konuşuyor.
 </p>
 <p class="metin">
  İhracatta kalite önemli
 </p>
 <p class="metin">
  ABD, Kanada, İngiltere başta olmak üzere 46 ülkeye ihracat yaptıklarını söyleyen Dr.Cafer Fındıkoğlu, "Ürünlerimizi bütün dünyaya satmak istiyoruz. Fakat bazen uluslararası rekabette kalite düşüyor. Olayı fiyat rekabeti olarak görmek bize uzun vadede büyük problemler oluşturuyor. Bazı Türk firmaları uluslararası pazarda ürünlerin fiyatını düşürüyor. Fiyat düşünce mecburen kaliteden taviz veriyorlar. Bu uygulama Türk firmalarına büyük dezavantajlar getiriyor ve pazar kaybettiriyor" diyor.
 </p>
 <p class="metin">
  Yeni ürün Tako
 </p>
 <p class="metin">
  Eti'nin piyasaya sürdüğü cips türü yeni ürünü Tako, patates unundan ve yağ püskürtülerek yapılıyor. Tako'nun, baharatlı, peynirli ve patesli olmak üzere 3 çeşidi bulunuyor. Nisan 2000'de Eti Step markasıyla toz içecek pazarına giren Eti, patlayan şeker ve patlayan çikolatayı da ürün gamına dahil etti. Şu an Eti'nin portföyünde tatlı, tuzlu, krakerli, sandviçli, kremalı ve cipsli kategorilerde 110 çeşit ürün bulunuyor.
 </p>
 <p class="metin">
 </p>
 <p class="arabaslik">
  TANSAŞ'TAN AKILLI KART
 </p>
 <p class="metin">
  Yenilikleriyle kendinden sıkça söz ettiren Tansaş'ın en son yeniliği akıllı kart oldu. Tansaş, Türkiye'nin ilk akıllı mağaza kartını müşterileriyle paylaşmaya devam ediyor.
 </p>
 <p class="metin">
 </p>
 <p class="arabaslik">
  Goldaş'tan
 </p>
 <p class="metin">
  gençlere fırsat
 </p>
 <p class="metin">
  Sektöründe ilklere imza atan Goldaş, bu yıl aralık ayında dördüncüsünü gerçekleştireceği 'Goldaş Takı Tasarım Yarışması' ile, yetenekli tasarımcıları keşfederek sektöre kazandırmayı amaçlıyor. Dereceye giren yarışmacılar, Dünya Altın Konseyi tarafından her yıl düzenlenen 'W.G.C. Altın Takı Tasarım Yarışması'nda Türkiye'yi temsil edecek. Bu yıl 'Goldaş Takı Tasarım Yarışması'nda takılara, çılgınlığı ve romantizmiyle gençlik rüzgârları hakim olacak.
 </p>
 <p class="metin">
 </p>
 <p class="arabaslik">
  Özgürlük
 </p>
 <p class="metin">
  verilmez, alınır...
 </p>
 <p class="metin">
  Bilgisayar dünyasının seçkin markalarını aynı çatı altında birleştiren Bilgitaş Bilgisayar, dünya devi IBM ve Hürriyet Pazarlama ile ortaklaşa düzenlediği kampanyayı tüketicilere arzetti. Bilgitaş Bilgisayar "Özgürlük verilmez, alınır.." sloganıyla dikkat çeken kampanyada Türkiye'de ilk kez P—III 800 Mhz. işlemcili IBM Thinkpad A21m serisine ait Taigitk'i, tamamı Türkçe yazılım ile en ekonomik koşullarda sunuyor.
 </p>
 <p class="metin">
 </p>
 <p class="arabaslik">
  Küflü ve kirli
 </p>
 <p class="metin">
  duvarlara elveda
 </p>
 <p class="metin">
  İshakol Boya, dekoratif amaçlı iç ve dış cephe boyaların yanı sıra, rutûbetten ötürü oluşan küflü ve kirli duvarlar için de çözümler sunuyor. İshakol Boya tarafından piyasaya sunulan İshakol Küfsil ile duvarlar daha temiz ve daha sağlıklı bir görünüme kavuşurken, Küfkes serisi ile küf oluşması da engelleniyor.
 </p>
 <p class="metin">
 </p>
 <p class="arabaslik">
  Pamuk da sanal alemde
 </p>
 <p class="metin">
  Çelik yatırım Bankası ve Koç.net ortak girişimi ile kurulan Agromarket tarafından sunulan ve Türkiye'nin internet ortamındaki ilk pamuk alım—satım hattı olan Kotonline, pamuk alıcısını ve satıcısını güvenli bir ticaret ortamında buluşturuyor. www.kotonline.com adresindeki Kotonline web sitesi; pamuk, hazır giyim ve petrol gibi konuların önde gelen uzmanları ve Koç.net'in know—how'ı ile destekleniyor.
 </p>
 <p class="metin">
 </p>
 <p class="arabaslik">
  Bellona Altıntepe'de
 </p>
 <p class="metin">
  Mobilya sektörünün iddialı ismi Bellona, İstanbul Altıntepe'de modern bir mağaza açtı. Bellona'nın 350 çeşit ürünün bin 150 metrekarelik bir alanda sergilendiği Bellona Altıntepe mağazası haftanın hergünü müşterilerinin hizmetinde.
 </p>
 <p class="metin">
 </p>
 <p class="arabaslik">
  Ariston'dan kampanya
 </p>
 <p class="metin">
  Avrupa'nın ünlü markası Ariston, 31 Kasım'a kadar çamaşır makinası alana mikrodalga fırın, bulaşık makinası alana setüstü ocak hediye ediyor. Ayrıca kampanya boyunca, Ariston fırınlara peşin fiyatına 11 taksit ile sahip olma imkanı sunuyor.
 </p>
 <p class="metin">
 </p>
 <p class="arabaslik">
  Rama'dan yeni ürün
 </p>
 <p class="metin">
  Rama, yeni ürünü Rama Light'ı piyasaya sundu. Rama Light içerdiği yoğurt sayesinde çok hafif. Ayrıca Rama Light daha az yağ içeriyor. Kolesterol içermeyen Rama Light'ın 100 gramında 540 kalori bulunuyor.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020529054753/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/311/sanalpark/2.htm), [web.archive.org (arşiv bağlantısı)](http://web.archive.org/web/20020529054753/http://www.aksiyon.com.tr:80/2000/311/sanalpark/2.htm)
