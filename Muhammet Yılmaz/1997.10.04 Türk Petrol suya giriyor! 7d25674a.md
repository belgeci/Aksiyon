# Türk Petrol suya giriyor!

*Muhammet Yılmaz 1997.10.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Petrolcülükle adını Türk kamuoyuna duyuran Türk Petrol Holding, 1996 yılında petrolcülüğü bırakarak turizmden gıdaya,
  </font>
 </div>
 <div id="newsText">
  <font class="detail-text">
   gemi inşasından perakendeciliğe kadar bir çok sektörde uğraş vermeye başladı. Herkes hâlâ holdingin hisselerini Amerikan Dupont şirketine devrederek petrolden neden çekildiğinin cevabını arıyor. Türk Petrol Holding Yönetim Kurulu Üyesi Doğan Bolak, bu soruya şu cevabı veriyor: "Türkiye'de petrol sahasında özelleştirme yapılmadan ve serbest piyasanın koşulları oluşmadan mantıklı para kazanmanın imkanı olmadığını gördük. Ancak uzun vadede bu işi yapan şirketler başarılı olabiliyor. Öyle bir şirket olma arzusunda ve imkanında olmadığımız için petrol işinden çekildik. Devrettiğimiz sadece halka açılmış olan şirketimiz Türkas'ın hisseleridir."
   <br/>
   <br/>
   Türk Petrol Holding'in patronu önde gelen işadamlarımızdan Aydın Bolak. Holding, 1980'li yıllardan sonra başlayarak yabancı şirketlerle girdiği ortaklıklarını devam ettiriyor. Turtel, Kırlangıç Yağları, Su, Gemi İnşaat, Universal Sigorta ve Perakendecilik faaliyette bulundukları alanlar.
   <br/>
   <br/>
   Turtel ismiyle turizm sektörüne giren Türk Petrol'ün Kuşadası, Belek, Side ve Sorgut olmak üzere dört tatil köyü bulunuyor. Toplam 3500 yatak kapasitesindeki tatil köylerinin ikisinin işletmeciliğini yapan Türk Petrol Holding, Avrupa'nın çeşitli yerlerinden gelen müşterilere sahip. Holdingin turizm şapkası altında faaliyet gösteren ikinci işi Wendy's teknolojisi Amerika'dan ithal edilen 9 tane Wendy's Hamburger Restorantları.  Dünyanın 2. büyük tekstil perakendecisi Marks&amp;Spencer'ın Türkiye "franchise" olduklarını belirten Doğan Bolak, şu anda Bağdat Caddesi ve Nişantaşı'nda olan mağazalarının sayısını yakın bir zamanda 5'e çıkaracaklarını ve Ankara, İzmir ve İstanbul'da 3 mağaza daha açacaklarını söylüyor. Spectrum'u da bünyesinde bulunduran holding burada, kırtasiye, mobilya, elektronik cihazlar, bilgisayar, yazıcı ve fax makinaları gibi bir ofisin ihtiyacı olabilecek her türlü ürünü satıyor.
   <br/>
   <br/>
   Specktrum'dan özel visa
   <br/>
   <br/>
   Bolak, "Son altı ayda hem mağaza açıp hem de üreticilerimizle konuşup daha uygun fiyatlarla mal temin etmek için mücadele ederken Türkiye'de perakendecilik sektöründe ilk defa yapılan visa kart uygulamasına geçtik. Bu kartı banka değil, biz veriyoruz. İlk olarak Esentepe mağazamızda pilot uygulamaya konulacak. Bu kartla Spectrum'da alışveriş yaptıktan 15 gün sonra para ödüyorsunuz. Eğer ödeyemiyorsanız, bu para dolara çevriliyor ve belli bir kısmı sizden tahsil edilerek geriye kalan kısmına vade farkı konuluyor. Kartın diğer bir özelliği ise, visa kart olduğu için her yerde geçmesidir."
   <br/>
   <br/>
   İkinci yenilikleri olarak İnternet'te ürün sattıklarını belirten Doğan Bolak, "İnternet'te ürün satmak yeni bir şey değil, ama ürünü seçme, şekillerle gösterme yeni bir uygulamadır. Masaların, koltukların resmine bakıyorsunuz, özelliklerini öğreniyorsunuz ve telefonla sipariş vererek ürün size ulaştırılıyor" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3039-34-turk-petrol-suya-giriyor.html), [web.archive.org (arşiv bağlantısı)](http://web.archive.org/web/20120410034102/http://www.aksiyon.com.tr:80/aksiyon/haber-3039-34-turk-petrol-suya-giriyor.html)
