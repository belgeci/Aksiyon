# Sanko klima üretecek

*Muhammet Yılmaz 2001.08.04*

<div>
 <p class="spot">
  Çin'in en büyük beyaz eşya şirketi Haier'ın klima biriminin distribütörlüğünü alan Sanko Holding, iki yıl içinde Gaziantep'e 60 bin kapasiteli klima fabrikası kuracak.
 </p>
 <p class="metin">
 </p>
 <p class="metin">
  Çin'in en büyük beyaz eşya şirketi Haier'ın klima biriminin distribütörlüğünü alan Sanko Holding, iki yıl içinde Gaziantep'e 60 bin kapasiteli klima fabrikası kuracak.
 </p>
 <p class="metin">
  Türkiye'nin iplik devi olarak ortaya çıkan ve tekstilden sağlığa 10 farklı alanda yatırımları bulunan Sanko Holding, Gaziantep'e Haier klima üretmek için fabrika kurmaya hazırlanıyor. Çin'in en büyük beyaz eşya üreticilerinden biri olan Haier ile distribütörlükle başlayan işbirliğinde Avrupa, Ortadoğu ve Orta Asya ülkelerini de içine alan geniş bir pazar hedefleniyor. Geçen hafta yapılan anlaşma ile Haier klimanın eski temsilcisi Akfel de bundan sonra Sanko Holding ile birlikte hareket edecek.
 </p>
 <p class="metin">
  Uzun yıllar tekstil üzerinde yoğunlaştıklarını ancak 90'lı yıllardan sonra diğer sektörlerde de ciddi yatırımlara gittiklerini hatırlatan Sanko Holding Yönetim Kurulu Başkanı Abdülkadir Konukoğlu, onbirinci alan olarak beyaz eşyayı seçtiklerini ve Haier'in bu konuda iyi bir ortak olduğunu söyledi. Bugünlerde mali yapıları güçlü olduğu için yerli yabancı birçok firmadan ortaklık teklifleri aldıklarını belirten Konukoğlu, Akfel'in Haier'i Türkiye'de yüzde 4 pazara ulaştırdığını söyledi. Fabrika ile ilgili bilgi veren Konukoğlu, yıllık 60 bin üretim kapasitesi olacağını ve klima için önemli bir pazar olan Ortadoğu'ya yakın olmasının da büyük avantaj sağlayacağını dile getirdi. Konukoğlu, holding olarak güvenlik konusunda faaliyet göstermek üzere hazırlıklar yaptıklarını da sözlerine ekledi.
 </p>
 <p class="metin">
  Akfel Yönetim Kurulu Başkanı Cengiz Önder, Haier'in 30'a yakın klima çeşidini 150 civarında  bayi ve servis yoluyla pazarlayacaklarını belirterek iki yıl içinde pazar payını yüzde 10'a çıkaracaklarını söyledi. Önder, yüzde 75 hissesi Sanko'ya ait şirketin en geç iki yıl içinde split tipi klima üretecek fabrikayı faaliyete geçireceğini dile getirdi.
 </p>
 <p class="arabaslik">
  Binbir derde deva kaplıca
 </p>
 <p class="metin">
  Proje bakımından tamamen tedavi amaçlı inşaa edilen Gimpaş Termal Tesisleri, 42.5 derece sıcaklığı olan termal su ile romatizma ağrılarından bel fıtığı ve siyatiğe kadar bir çok hastalığa derman oluyor. Termal suyun fayda sağladığı hastalıkları belgelediklerini ifade eden Gimpaş yöneticileri, tesisin bir kür merkezi olduğunu ve termal suyun müzmin romatizma hastalıklarına, kırık çıkığa, beyne gelen darbe sonucu gelişen felçlere, sinir sistemi hastalıklarına, değişen yüksek tansiyon ve kalp damar hastalıklarına, ruhsal bozukluklara,  bel fıtığı ve siyatiğe, hormon düzensizliğine, kadınların adet bozukluklarına birebir olduğunu,  cilt hastalıklarını hatta saç kepeğini önlediğini belirtiyorlar.
 </p>
 <p class="metin">
  Tesiste 58 standart, 5 suit olmak üzere 63 oda ve 130 yatak kapasitesi ile hizmet veriliyor. Tüm odalar tv, minibar, direkt telefon, sıcak soğuk iklimlendirme ve yerden ısıtma ile donanımlı. Ayrıca odalarda termal su kullanımı da mümkün. Bay ve bayanların ayrı ayrı kullanabilecekleri kür havuzları ve Türk hamamları mevcut.
 </p>
 <p class="metin">
  Tel: 0358 787 68 43
 </p>
 <p class="metin">
 </p>
 <p class="metin">
  Ayakkabı sektörü fuarda buluşuyor
 </p>
 <p class="metin">
  Ayakkabı Saraciye ve Yan Sanayii Fuarı 02—05 Ağustos 2001 tarihleri arasında Ankara Altınpark Fuar alanında gerçekleştiriliyor. Rem fuarcılık tarafından organize edilen ve yüze yakın firmanın iştirak edeceği  fuarda kışlık ayakkabı, çanta, kemer gibi deri mamulleri ve yan sanayii ürünleri sergilenecek.
 </p>
 <p class="metin">
 </p>
 <p class="metin">
  Başer Gıda'ya
 </p>
 <p class="metin">
  ISO 9002
 </p>
 <p class="metin">
  Başer Grubu bünyesinde yer alan Türkiye'nin önde gelen zeytinyağı üreticisi Başer Gıda, TSE tarafından verilen ISO 9002 belgesini almaya hak kazandı. Naturel Sızma, Naturel Yemeklik, Rafine Zeytinyağı ve Riviera yağlarının üretimi kategorisinde ISO 9002 belgesi alan Başer Gıda, Muğla'daki fabrikasında Uluslararası Zeytinyağı konseyi standartlarına ve ABD Gıda Tüzükleri'ne uygun olarak en son teknoloji ile zeytinyağı üretim, dolum ve ambalajlaması yapıyor.
 </p>
 <p class="metin">
 </p>
 <p class="metin">
  Uno'nun yeri
 </p>
 <p class="metin">
  ürünü McUNO
 </p>
 <p class="metin">
  Uno markalı unlu mamullerin üreticisi Unmaş AŞ. el değmeden hazırlanan taze, sağlıklı ve kolay kullanımlı ürünlerine yenilerini katmaya devam ediyor. Hamburger ekmeğinin özel meksika susamı ile kaplanarak yeniden üretildiği McUNO, davetkar görüntüsü ve doyurucu lezzeti olan bir ürün.
 </p>
 <p class="metin">
 </p>
 <p class="metin">
  Yazın moda
 </p>
 <p class="metin">
  renkleri Guess'te
 </p>
 <p class="metin">
  7 yıldır Türkiye'de bulunan Guess Saatleri, yaza yepyeni bir başlangıç yaparak farklı çizgileriyle gençlerin gözdesi olmaya aday Jelly serisini piyasaya sundu. Saat modasındaki son akımı oluşturan köşeli çizgilerin kullanıldığı ve kadranlarla aynı renkte tasarlanmış saatlerin kayışlarında silikon, rugan, süet ve yılan derisi kullanılmış.
 </p>
 <p class="metin">
 </p>
 <p class="metin">
  Toprak Seramik'ten
 </p>
 <p class="metin">
  dev başarı
 </p>
 <p class="metin">
  Amerika'nın en büyük 20 şirketi arasında bulunan, dünyanın en büyük yapı market zinciri The Home Depot, Amerika ve Kanada'daki 1200 mağazasında ürünleri satılmak üzere ana tedarikçisi olarak Toprak Seramik'i seçti. The Home Depot tarafından seramik ürünlerinde ana tedarikçi seçilmesi, Toprak Seramik'in dünya markası olma yolunda önemli bir başarısı olarak gösteriliyor.
 </p>
 <p class="metin">
 </p>
 <p class="metin">
  DanoneSA ödüle doymuyor
 </p>
 <p class="metin">
  DanoneSA, 'Kalite Ödülü', 'Halkla İlişkiler Ödülü' ve 'En İyi Uyarlama Ödülü' olmak üzere toplam 3 ödül aldı. Tikveşli Altın Kaymaklı Yoğurt Tüketici Bilinci Dergisi'nin verdiği Kalite Ödülü'ne, Petit Danone Kupası projesi Halkla İlişkiler Derneği'nin düzenlediği Altın Pusula Yarışması'nda Pazarlama İletişimi dalında birincilik ödülüne, Taffarel'in rol aldığı Danette reklam filmi dünyadaki Danone şirketleri arasında düzenlenen 'Dan Ad' Awards' Reklam Yarışması'nda En İyi uyarlama ödülüne layık görüldü.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020225111719/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/348/vitrin/1.htm), [web.archive.org (arşiv bağlantısı)](http://web.archive.org/web/20020225111719/http://www.aksiyon.com.tr:80/2001/348/vitrin/1.htm)
