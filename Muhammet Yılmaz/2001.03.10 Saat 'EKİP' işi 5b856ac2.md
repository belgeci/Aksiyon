# Saat ‘EKİP’ işi

*Muhammet Yılmaz 2001.03.10*

<div>
 <p class="spot">
  Regal, Candino, Elegangs ve Dunlop gibi seçkin markaları bünyesinde barındıran Ekip Saatçilik, bayilerini saat sektörünün merkezi sayılan İsviçre'ye götürüyor. 1999 yılından beri bayilere yönelik özel çalışmalar yaptıklarını ifade eden Ekip Saatçilik Pazarlama Müdürü Peyami Bayram, "Saat sektörüne yönelik uluslararası fuarlara bayilerimizi götürüyoruz.
 </p>
 <p class="metin">
 </p>
 <p class="metin">
  Öyle saatçiler var ki, 40 yıldır İsviçre saati satıyor ve tamiratını yapıyor ama İsviçre'yi hayatında görmemiş. Biz bu insanların sattığı saatin nasıl üretildiğini yerinde görmeleri için bayilerimizi bu tip fuarlara götürüyoruz. İsviçre saat ithalatı yapan insanların buluşma yeridir" diyor.
 </p>
 <p class="metin">
  10 kullanıcı İsviçre'ye
 </p>
 <p class="metin">
  Tüketici boyutuna da çok önem verdiklerini ifade eden Peyami Bayram, "Bayilerimizin yanında nihai tüketiciye de büyük önem veriyoruz. Şimdiye kadar pek nadir rastlanan kampanyaların altına imza atıyoruz. Tüketiciye yönelik en son kampanyamızla 10 Candino saat kullanıcısını İsviçre'ye götürüceğiz" diyor. Kampanyanın işleyisi ile ilgili bilgi veren Bayram, "Tüketici bayiden Candino saati alırken yanında kupon alacak. Mayıs ayında yapılacak çekiliş sonunda 10 Candino kullanıcısını İsviçre'ye götürüceğiz" diye konuştu.
 </p>
 <p class="metin">
  Saatte haksız rekabet
 </p>
 <p class="metin">
  Türkiye'de birçok konuda olduğu gibi saat sektöründe de haksız rekabet yaşandığının altını çizen Bayram, "Türkiye'de herkes saatini İsviçre malı diye satıyor. Swiss ile İsviçre'yi ilişkilendiriyorlar. Gerçek İsviçre saatinin üzerinde 'Swiss Made' diye yazmalı. Bu konuda tüketici çok dikkatli olmalı" diyor.
 </p>
 <p class="metin">
 </p>
 <p class="arabaslik">
  Candino
 </p>
 <p class="metin">
  19. Asırda İsviçre'nin Herbestwill kasabasında saat üretimine başlayan Flury Ailesi, 1947 senesinde ürettiği saatlerin markasına "Candino" adını vermiştir. Bugün yine Flury Ailesi'nin yeni kuşakları iş başında bulunup, İsviçre'nin "Geleneksel Aile Saatçiliğini" sürdürmektedir.
 </p>
 <p class="metin">
 </p>
 <p class="arabaslik">
  Dunlop
 </p>
 <p class="metin">
  Dunlop ismi yaklaşık bir asırdır Wimbledon'dan Formula—1 dünyasına en görkemli spor organizasyonlarına imzasını atmıştır. Dünyanın en önemli golf, grand prix ve tenis sporcuları Dunlop'larla başarıya ulaşmış; Joe Mc Enroe Dunlop 115 seriyi Dunlop raketleri ile kazanmıştır.
 </p>
 <p class="metin">
 </p>
 <p class="arabaslik">
  Elegangs
 </p>
 <p class="metin">
  Ekip Saatçiliğin Türk saat sektörüne kazandırdığı bir başka marka da Elegangs'tır. Yaklaşık yirmi yıl önce kurulan Elegangs kol saatleri fabrikası "Önce Kalite" ilkesiyle, hızlı bir büyüme ve teknolojik gelişim gerçekleştirmiştir. Bu gelişimin ulaştığı en yüksek nokta 1994 yılında yeni bir anlayışla üretilen altın ve altın kaplama "RABIO" marka saatler olmuştur.
 </p>
 <p class="metin">
 </p>
 <p class="arabaslik">
  Kieninger
 </p>
 <p class="metin">
  "Hiçbirşey gelenekleri korumadan modern olamaz" düşüncesi ile klasik duvar saatlerinin kalite ve zerafetiyle tanınmış asırlık Alman markası Kieninger'i de Türkiye'ye getiren Ekip Saatçilik bu geleneği korumaya devam etmektedir.
 </p>
 <p class="metin">
 </p>
 <p class="arabaslik">
  ÖDÜL AVCISI
 </p>
 <p class="metin">
  Türkiye'nin mobilya devi İstikbal'e bir ödül de Dünya gazetesinden geldi. Artık bir gelenek haline gelen Dünya Gazetesi İş Fikirleri Dergisi'nin her yıl düzenlediği Başarılı Girişimciler Ödülleri'nde, 'Yöresel Potansiyeli Değerlendirme' dalındaki ödüle bu yıl İstikbal layık görüldü.
 </p>
 <p class="metin">
 </p>
 <p class="arabaslik">
  Fuzûl'den Opel Corsa
 </p>
 <p class="metin">
  Cazip taksit seçenekleriyle şimdiye kadar 19 bin 500 kişiyi araç sahibi yapan Fuzul Otomotiv, 'Otomobil için bize, hediye için şansınıza güvenin' sloganıyla başlattığı kampanya sonucunda bir kişiye Opel Corsa hediye etti. Programda konuşma yapan Fuzûl Otomotiv Genel Müdürü Mahmut Akbal, "Ekonomik krizi aşmak için kampanya yapmaya karar verdik. Kampanyamız çok başarılı oldu. Opel Corsa dahil 31 hediyeyi müşterilerimize verdik" dedi.
 </p>
 <p class="metin">
 </p>
 <p class="arabaslik">
  Ariston'dan
 </p>
 <p class="metin">
  entegre paket
 </p>
 <p class="metin">
  Ariston, yeni kampanyası ile tüketicileriyle buluşuyor. 31 Mart 2001 tarihine kadar Ariston, entegre ürünlerde 4 farklı paket, 7 ayrı fiyat seçeneği sunuyor. Her bir paket birer adet fırın, setüstü ocak, davlumbaz/aspiratör ve tüketicinin bütçesine göre dahil edebileceği bulaşık makinası ve buzdolabından oluşuyor. Paketler, perakende fiyat listesine göre yüzde 15—20 oranında bir avantaj sağlıyor.
 </p>
 <p class="metin">
 </p>
 <p class="arabaslik">
  Electrolux evleri izledi
 </p>
 <p class="metin">
  Electrolux Grubu, 'ev yaşamında en çok kullanılan alanlar ve ev aletleri' konulu bir araştırma yaptı. İsveç'te gerçekleştirilen araştırma için 5 kişilik bir ailenin yaşadığı mekan pilot ev seçildi. Araştırma konusu evin, tuvaletler hariç tüm bölümleri 1 ay süreyle gizli kameralarla izlendi. Ailenin bir ayda mutfakta geçirdiği zaman 175 saat. Aile üyelerinin mutfakta geçirdikleri zamanın 60 saatini buzdolabı, çamaşır makinesi ve fırın karşısında harcadıkları tesbit edildi.
 </p>
 <p class="metin">
 </p>
 <p class="arabaslik">
  Bir saatin suya karşı dirençli olması saatini suda kullananlar için çok önemlidir. 100 metre derinlikte su geçirmezlik özelliği, karanlıkta görülebilen parlak ibreleri ve dayanıklı çelik kasa ve bileziği ile yeni Lorus kronograf, en zor şartlarda bile zamanı hassas olarak ölçebiliyor. Lorus kronografın perakende satış fiyatı 80 dolar.
 </p>
 <p class="metin">
 </p>
 <p class="arabaslik">
  Bisse 25 yaşında
 </p>
 <p class="metin">
  1976 yılında 7 makine ve 12 çalışanla faaliyete başlayan Bisse, 25. yılını 2001 İlkbahar—Yaz Koleksiyonu'nun tanıtım defilesi ile kutladı. Bisse, özellikle beyaz keten kumaşlara uygulanan modellere dikiş ayrıcalığını katarak 2001 yazına özel bir koleksiyonla girdi. Dünyanın en ünlü ve kaliteli keten üreticilerinden alınan kumaşlarla ortaya çıkan bu çarpıcı kreasyonda beyazın yanı sıra kum beji başta olmak üzere tüm bej tonlar öne çıkıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020106044039/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/327/vitrin/1.htm), [web.archive.org (arşiv bağlantısı)](http://web.archive.org/web/20020106044039/http://www.aksiyon.com.tr:80/2001/327/vitrin/1.htm)
