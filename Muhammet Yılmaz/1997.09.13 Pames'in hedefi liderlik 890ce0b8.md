# Pames'in hedefi liderlik

*Muhammet Yılmaz 1997.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Spor ayakkabısı, ayaklardaki yeni gözde. Özellikle gençlik ayakkabı olarak öncelikli tercihlerini spor ayakkabısından yana kullanıyor.
  </font>
 </div>
 <div id="newsText">
  <font class="detail-text">
   Rağbet olunca spor ayakkabısına yatırım yapan, spor ayakkabı üreten saygın firma sayısı her geçen gün artmaya başladı. Gözünü, sektörde lider olmaya diken ve bu yolda emin adımlarla yürüyen Pames de bunlardan biri. 1986 yılında Elif Sport Koll. Şti. adı altında Sağın kardeşler tarafından kurulan ve bugün en son teknolojiyle günlük 5 bin çift ayakkabı üreten Pames, M. Police tescilli markası ile Türk spor ayakkabı sektöründe liderliği hedefliyor. Pames'i kurarken hedeflerini 'dünyanın sayılı markaları arasına girmek' olarak ifade eden Pames Yönetim Kurulu Başkanı Av. Kazım Sağın, başarıya ulaşmak için en önemli faktörün, hedefin belirlenmesi olduğunu söylüyor. Ulaşılan her hedefin yeni bir hedefin başlangıcı olduğunu belirten Sağın, Pames'i kurarken hedeflerini dünyanın sayılı markaları arasına girmek olarak belirlediklerini ve bugün M.C. Police markası ile bunu gerçekleştirdiklerini söylüyor.
   <br/>
   <br/>
   Herşeyden önce kalite
   <br/>
   <br/>
   M. Police tescilli markasıyla sporda; tenis ve basket, joging ayakkabıda; classic, out door ve bot imalatı yapan Pames, M. Police'de kullanılan malzemeleri titiz bir çalışmadan sonra seçerek üretime geçiyor. M.P.'nin tabanlarında bugün birçok ayakkabı firmasının yüksek maliyetinden dolayı kullanmadığı poliüreten hammaddesinin kullanılmakta olduğunu ifade eden Sağın, "M.Police'nin taban modelleri Pames adına tescilli olarak üretilmektedir. M. Police'nin her yeni ürünü piyasaya dağıtılmadan önce doğabilecek olumsuzluklar gözönüne alınarak sıkı bir analize  tabi tutulmakta ve son durumuyla piyasaya sunulmaktadır" diyor.
   <br/>
   <br/>
   Ürünlerde kullanılan tüm malzeme ve taban alımları dövize endeksli olduğu için M.P.'nin satış fiyatlarının da aynı doğrultuda tesbit edildiğini belirten Av. Kazım Sağın, ayakkabıda kullanılan birçok malzemenin İtalya, Kore, Taiwan ve Belçika'dan ithal edildiğini belirtiyor. M. Police modellerinin çizimi de İtalya'da özel olarak yapılıyor.
   <br/>
   <br/>
   Ürünlerin yüzde 80'i iç piyasa
   <br/>
   <br/>
   Ürünlerinin yüzde 80'ini iç piyasaya sunan Pames, yüzde 20 gibi küçümsenmeyecek bir miktarını da Rusya, Polonya, Ukrayna, Yunanistan, Slovakya, Bulgaristan, Almanya, Yugoslavya gibi ürünlere ihraç ediliyor. 1997 yılının ilk altı ayında Pames'in ihracatı, 131.463 çift ayakkabı olarak gerçekleşti.
   <br/>
   <br/>
   Beylikdüzü'ne yeni tesis
   <br/>
   <br/>
   Üretim kapasitesinin piyasadaki talabe yetersiz kaldığını ifade eden Av. Kazım Sağın, bu sorunu çözmek için Beylikdüzü'nde yeni bir tesis yapma aşamasında olduklarını açıklıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2968-34-pamesin-hedefi-liderlik.html), [web.archive.org (arşiv bağlantısı)](http://web.archive.org/web/20140917095324/http://www.aksiyon.com.tr:80/aksiyon/haber-2968-34-pamesin-hedefi-liderlik.html)
