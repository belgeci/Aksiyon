# Oto ‘gaz’a devam

*Muhammet Yılmaz 2001.03.31*

<div>
 <p class="spot">
  Avrupa'da yaygın olarak kullanılan hatta teşvik edilen LPG'nin, Türkiye'de ek vergilerle önü kesilmeye çalışılırken, yargı bir kez daha ek vergileri iptal etti.
 </p>
 <p class="metin">
 </p>
 <p class="metin">
  Vergilerin kalkması ile tekrar hareketlenen otogaz sektörü bu belirsizliğin bir an önce sonuçlandırılmasını istiyor. Bu belirsizlik ithalatçı ve tüketiciye, dolayısıyla Türkiye ekonomisine büyük darbeler vuruyor. Bugün otogazın beşiği sayılan İtalya'da 1 milyon 200 bin araç otogaz kullanıyor. 1 yaşını doldurmamış araçlara LPG dönüşümü yapıldığı takdirde İtalyan hükümeti, dönüşüm karşılığı 350 dolar veriyor. Fransa, LPG'li araçlardan pul vergisi almıyor. İran'da LPG dönüşümü yapılan araçlardan hükümet 1 yıl vergi almıyor. Türkiye'de ise yasaklanması için ekstra bir güç harcanıyor.
 </p>
 <p class="metin">
  Avrupa LPG diyor
 </p>
 <p class="metin">
  Dünya ekonomisinin büyük oranda akaryakıta bağlı olduğu bir dönemde çevreci ve ekonomik bir yakıtın neden engellenmek istendiğine bir türlü anlam veremediklerini belirten Baykan Otogaz Sistemleri Yönetim Kurulu Başkanı Süleyman Kan, "Avrupa'nın tam tersine LPG Türkiye'de yasaklanarak fazla yakıt tüketen araçlar teşvik ediliyor. Her 3 ayda bir çıkarılan bir yasayla hem ithalatçı hem de kullanıcılar büyük bir tereddüt ve güvensizlik yaşıyor. Belçika'da LPG'ye dönüşen araçlara 1200 mark verilerek teşvik ediliyor. Türkiye'de de az yakıt tüketen araçlar ödüllendirilmeli, vergi alınmamalıdır" diye konuştu.
 </p>
 <p class="metin">
  www.baykangrup.com
 </p>
 <p class="metin">
 </p>
 <p class="arabaslik">
  Tarkan'dan Pepsi'ye özel
 </p>
 <p class="metin">
  Pepsi, 2001 yılı Pepsi Music kampanyası çerçevesinde anlaştığı Tarkan ile olan birlikteliğini Hilton Exhibition&amp;convention'de düzenlenen gala gecesi ile kutladı. Pepsi Music kampanyası için çekilen, Tarkan'ın rol aldığı reklam filmi, ilk kez gala gecesinde gösterildi. Avustralya'nın Sidney kentinde, 150 kişilik ekibin görev aldığı ve Michael Jackson gibi pek çok ünlü sanatçının klibine de imzasını atan Andy Morahan'ın yönettiği reklam filmi 4 günde çekildi.
 </p>
 <p class="metin">
  Bu yıl 'İçindeki sesi dinle' sloganı çerçevesinde yürütülecek Pepsi Music kampanyasında Tarkan, pepsi tüketicilerine yönelik çeşitli etkinlik ve organizasyonlarda yer alacak. Pepsi—Tarkan konseri, Tarkan'ın katılacağı özel parti, TV ve radyo reklamları, promosyonlar, Tarkan'a birebir ulaşma imkanı gibi pekçok aktivite gerçekleştirilecek.
 </p>
 <p class="metin">
 </p>
 <p class="arabaslik">
  DELL'DEN 4.5CM'LİK SUNUCU
 </p>
 <p class="metin">
  E—ticaret ve bilişim altyapısı konusunda dünya lideri Dell, ödüllü sunucu ürün grubunu genişletiyor. Yeni PowerEdge 350 raf uyumlu sunucular, 4.45 cm'lik yükseklikleriyle, şirketlerin internet ile birlikte dev boyutlara ulaşan bilgi teknolojileri operasyonlarını, çok küçük bir alana sığdırabilmelerine imkan veriyor.
 </p>
 <p class="metin">
 </p>
 <p class="arabaslik">
  Aria 'alo' dedi
 </p>
 <p class="metin">
  Türkiye'nin 3. GSM operatörü Aria, Başbakan Bülent Ecevit ile Ulaştırma Bakanı Enis Öksüz arasında gerçekleştirilen ilk telefon görüşmesiyle start aldı. TIM Genel Müdürü Marco de Benedetti, Aria'nın altyapısına 2002 sonuna kadar 1 milyar dolarlık yatırım yapacaklarını belirterek, bu yatırım miktarıyla Türkiye'deki en büyük yabancı yatırımın gerçekleştirilmiş olacağını vurguladı.
 </p>
 <p class="metin">
 </p>
 <p class="arabaslik">
  Kanepe Dekorasyon taşındı
 </p>
 <p class="metin">
  Dünyanın en ünlü markalarını Türkiye'ye getiren Kanepe, dekorasyon tutkunları ile artık Teşvikiye'deki yeni adresinde buluşacak. 1991 yılından beri Designers Guild, Luciano Marcato, Etro, Dedar gibi dünyaca ünlü markaların döşemelik, perdelik kumaş ve duvar kağıtlarının distribütörlüğünü üstlenen Kanepe Dekorosyon, bundan böyle daha büyük bir showroom'da hizmet verecek.
 </p>
 <p class="metin">
 </p>
 <p class="arabaslik">
  Dacia'da önce müşteri
 </p>
 <p class="metin">
  Fransız Renault tarafından Romanya'da üretimi yapılan Dacia marka araçların Türkiye Genel Distribütörü M.Y.S Otomotiv, halen var olan yetkili servislerini teknik eğitim ve müşteri memnuniyeti konularında bilgilendirmeye devam ediyor. Her sektörde olduğu gibi otomotiv sektöründe de en önemli unsurun müşteri memnuniyeti olduğunu vurgulayan M.Y.S Otomotiv Genel Müdürü Yiğit Seskir, " Kendi kadromuz ve Romanya'dan gelen teknik ekipler ülkedeki tüm yetkili servislerimizi eğitim ve kontrol amaçlı devamlı ziyaret ediyorlar. Hedefimiz sunulan hizmetin kalitesini daha da artırmaktır" dedi.
 </p>
 <p class="metin">
 </p>
 <p class="arabaslik">
  Frito-Lay talihlileri kazandı
 </p>
 <p class="metin">
  Cips pazarının iddialı ismi Frito—Lay Türkiye'nin, tüketicilerden gelen yoğun istek üzerine yeniden piyasaya sunduğu Panço, Tombi, Krispy Çerazza ve Çıtırcık paketlerinden bisiklet kazanan talihlilere teslimatlar başladı. 36 değişik dinozor karakterinin yeraldığı ve dinozorlar hakkında bilgilerin bulunduğu 20 adet dinozor çıkartmasının arka yüzünü, belirlenen posta adresine yollayan ilk bin çocuk bisikletlerini teslim almaya başladı.
 </p>
 <p class="metin">
 </p>
 <p class="arabaslik">
  Anafen'den aile semineri
 </p>
 <p class="metin">
  Kazasker Anafen İlköğretim Okulu, anne ve babalara yönelik seminerlerin ikincisini gerçekleştiriyor. Prof. Dr. Özcan Köknel, anne ve babalara "Eşler Arasında İletişim—İlişki" konusunda eğitim semineri veriyor. Daha çok okul velilerine yönelik düzenlenen konferansta; öğrencilerin sağlıklı iletişim ve ilişkilerin yaşandığı aile ortamlarında daha başarılı ve mutlu birey olacakları gerçeğini velilere sunmak, bununla birlikte birey olarak anne—babanın nitelikli iletişim ve ilişki becerilerini geliştirmelerine yardımcı olmaları hedefleniyor. İlki 18 Mart Pazar günü başlayan seminer, 15 Nisan Pazar, 20 Mayıs Pazar ve 3 Haziran Pazar 2001 tarihinde sona erecek.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020430212219/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/330/vitrin/1.htm), [web.archive.org (arşiv bağlantısı)](http://web.archive.org/web/20020430212219/http://www.aksiyon.com.tr:80/2001/330/vitrin/1.htm)
