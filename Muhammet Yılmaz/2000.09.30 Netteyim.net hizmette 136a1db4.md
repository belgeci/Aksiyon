# Netteyim.net hizmette

*Muhammet Yılmaz 2000.09.30*

<div>
 <p class="metin">
  Yimpaş Holding'in  bir iştiraki olan Yimpaşnet, sektöründe dev bir adım atarak yeni portalı netteyim.net'i kullanıcılarının hizmetine sundu. Netteyim.net'te bütün hizmetler ücretsiz olarak veriliyor. Kullanıcılara sağlanan hizmetlerin çeşitliliği açısından netteyim.net'in Türkiye'de bir ilk olduğunu söyleyen Yimpaşnet Genel Müdürü Cafer Yaşar, "Bu portal, kullanıcılarımızın hayatını kolaylaştırmak felsefesi üzerine kurulmuştur. Netteyim.net'i farklı kılan özellik; sayfada kullanıcıya verilen hizmetlerin çeşitliliği, sağlanan hizmetlerin herkese ve ücretsiz oluşu, sunucuların Türkiye'de bulunmasından dolayı hizmetlerin yabancı benzerlerine göre daha hızlı erişilebilir olmasıdır. Sadece bir kullanıcı adı ve şifre alınarak onlarca hizmetten ücretsiz olarak yararlanılabilir"diye konuştu.
 </p>
 <p class="metin">
  Sanal sekreter
 </p>
 <p class="metin">
  Tüm hizmetleri ücretsiz olan Netteyim.net'te,  10 MB'lık e—mail alanı, 10 MB'lık web alanı, kişisel dosyaların bulundurulabileceği 10 MB'lık bir disk alanı, not defteri, ajanda ve telefon defteri bulunuyor. Bunun yanısıra kullanıcılar, hesap makinesi, radyo ve sms hizmetlerinden de  faydalanabiliyorlar.
 </p>
 <p class="metin">
  Yeniliklere
 </p>
 <p class="metin">
  devam
 </p>
 <p class="metin">
  Çok yakında hizmet çeşitliliğini artıracaklarını belirten Cafer Yaşar, "Online bookmark sistemi, elektronik tebrik kartları, e—posta ayıklayıcı,  kullanıcı ajandasındaki notların sms yolu ile hatırlatılması hizmetlerimiz arasında olacak. Portalımızda free web için cgi desteği ve ön yüklemesi yapılmış sayaç, mailform, ziyaretçi defteri, resim albümü de bulunacak" diye konuştu.
 </p>
 <p class="metin">
 </p>
 <p class="baslik">
  <a name="2">
   Cep’e wap dopingi
  </a>
 </p>
 <p class="metin">
  Mobil haberleşme sektörünün iddialı firması
Panasonic, CeBit Fuarı'nda sergilediği ilk WAP telefonu GD93'e son şeklini
veriyor. Panasonic, i—Mode telefonun Japonya'da kazandığı başarı üstüne
WAP'a yönelik çalışmalarını hızlandırdı.
 </p>
 <p class="metin">
  Sonbahar'da Türkiye'de
 </p>
 <p class="metin">
  Tekofaks—Panasonic tarafından sonbaharda Türkiye'ye
getirilecek olan GD93, kullanımı son derece kolay, küçük, en hafif WAP'lı
ürün olma özelliği taşıyor. WAP tarayıcısına sahip olan GD93, tüketiciye
İnternete doğrudan erişerek e—posta aracılığıyla haberleşme, güncel
haber, hava durumu ve spor gündemini takip imkanı sağlıyor.
 </p>
 <p class="metin">
  GD93, okumayı kolaylaştıran geniş ekran,
handsfree özelliği ve masaüstü kullanımı sayesinde tüketiciyi okuduklarını
not almakta özgür bırakıyor. Kolay metin yazımı(T9), yedi ayrı ekran
ışığı, kaydedilebilir zil sesi, telefon arkasındaki ışıklı uyarı gibi
tüketiciye yaşamı farklılaştıran özellikler sunan GD93, birçok hizmeti
aynı anda destekleyen üstün bir rehber olarak nitelendiriliyor.
 </p>
 <p class="metin">
 </p>
 <p class="baslik">
  <a name="3">
   SAĞLIKLI BOT, TOREX
  </a>
 </p>
 <p class="metin">
  Gerçek deriden üretilen Torex botlar, ayağın
terini emerek bakteri üremesini önlüyor. Ayrıca Torex tabanları hafif
malzemeden üretildiği için yürüyüşlerde ayakları yormuyor. Torex'ler
Ziylan mağazalarında satışa sunuldu.
 </p>
 <p class="metin">
 </p>
 <p class="baslik">
  <a name="4">
   Bir kalemde ağrılara son
  </a>
 </p>
 <p class="metin">
  1999 yılında İngiltere'de yılın tıbbi ürünü
ödülünü alan PAIN®GONE ile artık ağrıyı, ihtiyaç duyduğunuz her an,
her yerde gidermek mümkün, hem de ilaçsız. Kendini aktive etme özelliğine
sahip kalem büyüklüğünde bir kristal stimülatör olan PAIN®GONE küçük
uyarılar meydana getirerek vücudun doğal ağrı kesicilerini harekete geçiriyor.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020224082510/mailto:muhammet yilmaz@hotmail.com">
   muhammet yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/304/vitrin/1.htm), [web.archive.org (arşiv bağlantısı)](http://web.archive.org/web/20020224082510/http://www.aksiyon.com.tr:80/2000/304/vitrin/1.htm)
