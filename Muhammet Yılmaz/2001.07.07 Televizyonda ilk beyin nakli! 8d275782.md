# Televizyonda ilk beyin nakli!

*Muhammet Yılmaz 2001.07.07*

<div>
 <p class="spot">
  Vestel, "ZX" serisinin "en zekisi" olarak nitelenen, dünyada ilk olarak dijital kayıt yapabilen ve "Replay TV" adı verilen yeni ürününü tanıttı.
 </p>
 <p class="metin">
 </p>
 <p class="metin">
  Vestel ve İsrailli bir AR—GE şirketi ile Manisa'daki merkezde ortak geliştirilen yeni televizyon, canlı yayını kaçırma telaşına son veriyor. Ürün, içine yerleştirilen dijital kayıt modülü sayesinde herhangi bir ek kayıt cihazı gerektirmeden yayını kaydedebiliyor, geriye alabiliyor, yeniden yavaş çekim gösterebiliyor, görüntüyü dondurabiliyor ve istendiğinde tekrar canlı yayına dönebiliyor.
 </p>
 <p class="metin">
  6 saat süreyle kayıt
 </p>
 <p class="metin">
  Anten, DVD, decoder, video ve kameralardan görüntü kaydedebilen, aynı zamanda diğer bağlantılardan başka yayınları izleme olanağı tanıyan Vestel Replay TV, bir sabit diske 6 saat süreyle kayıt yapabiliyor.
 </p>
 <p class="metin">
  Vestel'in hedefi büyük
 </p>
 <p class="metin">
  Geliştirilmesi, yaklaşık 2.5 milyon dolara mal olan yeni ürünün tanıtımı amacıyla düzenlenen toplantıda konuşan Vestel Holding Yönetim Kurulu Başkanı Ahmet Nazif Zorlu, faaliyet gösterdiği tekstil, finans, enerji ve teknoloji alanında kaliteden ödün vermeyen Zorlu Holding'in bugün 47 şirketiyle ve 1 milyar dolara yaklaşan ihracatıyla Türkiye için önemli bir ekonomik değer ürettiğini söyledi.
 </p>
 <p class="metin">
  Vestel'in 2001 yılında 7 milyon televizyon üreteceğini, bunun 6—6.5 milyonunu ihraç edeceğini söyleyen Zorlu, ayrıca 1 milyon adet de monitör ihraç edeceklerini kaydetti. Zorlu "Parasal olarak, geçtiğimiz seneden yüzde 20 daha fazla ihracat yapacağız. Geçen sene 640 milyon dolar ihracat yapan Vestel Şirketler Grubu olarak bu seneki hedefimiz 800 milyon dolar" dedi. İlk 6 ayda 340 milyon dolarlık ihracat gerçekleştirdiklerini anlatan Zorlu, yılın ikinci yarısında daha iyi bir performans göstereceklerini söyledi.
 </p>
 <p class="metin">
  Tahvil ihracı
 </p>
 <p class="metin">
  Gazetecilerin sorularını da yanıtlayan Zorlu, uluslararası piyasalarda finans kuruluşlarının Vestel'i çok iyi bir potansiyel olarak gördüğüne dikkat çekerek, uzun vadeli tahvil ihracı için görüşmelerin devam ettiğini belirtti. Daha önce 5 senelik 200 milyon dolarlık bir tahvil ihracı yaptıklarını, fakat Avrupa'da yapılan anti—damping soruşturması nedeniyle bundan vazgeçtiklerini hatırlatan Zorlu, "Şu anda yine buna başladık, rakam 200 milyon doların üzerinde, daha fazla olacak" dedi. Zorlu, anti—damping soruşturmalarıyla ilgili olarak da, "Onlar aşağı yukarı bitti gibi bir şey. Zaten bizim kullandığımız Avrupa menşeli. Avrupa böyle bir şey yaparsa, kendi kendine yapmış olur" diye konuştu.
 </p>
 <p class="metin">
 </p>
 <p class="arabaslik">
  ISI YALITIMDA VOLKANİK ÇÖZÜM
 </p>
 <p class="metin">
  Erzincan'da kurulu Doğusan Boru Sanayii ve Tic. AŞ'nin perlit denen volkanik maddeden ürettiği çatı, yer ve duvar kaplama malzemeleri ısı yalıtımında kullanıcılara büyük avantaj sağlıyor. Çeşitli renk seçenekleri bulunan perlit kiremitler toprak kiremite oranla yüzde 54, alüminyum kaplamaya göre yüzde 300, bakır levhaya göre de yüzde 480 ısı tasarrufu sağlıyor. Seraper markalı kaplama malzemelerinin ekonomik ömrü ise 50 yıl. 0 262 323 29 65
 </p>
 <p class="metin">
 </p>
 <p class="arabaslik">
  Hayat su ile
 </p>
 <p class="metin">
  öğrenerek yarıştılar
 </p>
 <p class="metin">
  Hayat su, düzenlediği eğitim programıyla çocukları doğal kaynak suyu konusunda bilgilendirerek bilinçli nesiller yetiştirmeyi ve Türkiye'nin geleceğine katkı sağlamayı amaçlıyor. Proje kapsamında gerçekleştirilen "Su Hayat'tır" konulu resim yarışmasının ödül töreni 14 Haziran'da gerçekleştirildi. "Su Hayat'tır" konulu resim yarışması, çocukların bilgilerini pekiştirmek, hayal güçlerini kullanmalarını sağlamak ve yeteneklerini geliştirmek amacıyla yapıldı.
 </p>
 <p class="metin">
 </p>
 <p class="arabaslik">
  Caprice ayrıcalığını
 </p>
 <p class="metin">
  siz de yaşayın
 </p>
 <p class="metin">
  Türkiye'nin en büyük tatil komplekslerinden Caprice Hotel'de bu yaz da her yaz olduğu gibi yüzde 100 doluluk hedefleniyor. 2001 yılında Bios Turizm İşletmecilik tarafından kiralanan Caprice Hotel'de bayanlara özel, biri tatlı su ile dolu kapalı; diğeri deniz suyu ile dolu, içerisinde su kaydırağı, mescidi, kum havuzu, çocuk havuzu ve oyun parkı bulunan çevresi kapalı üstü açık baylara ait ayrı havuz bulunuyor.
 </p>
 <p class="metin">
 </p>
 <p class="arabaslik">
  Gökyüzü'ne kalite belgesi
 </p>
 <p class="metin">
  Kurulduğu yıldan beri kaliteli eğitimi kendine ilke edinen Gökyüzü Koleji, eğitimdeki başarısını 4. yılında ISO 9001 Kalite Güvence belgesini alarak taçlandırdı. Yayla Sanat Merkezi'nde gerçekleştirilen törende, ISO 9001 Kalite Sistem Güvence Belgesi, Uluslararası Belgelendirme Kuruluşu SGS tarafından okulun Yönetim Kurulu Başkanı Dr. Hüseyin Emin Öztürk'e takdim edildi.
 </p>
 <p class="metin">
 </p>
 <p class="arabaslik">
  Anadolu Finans atakta
 </p>
 <p class="metin">
  Faizsiz bankacılığın iddialı isimlerinden Anadolu Finans, özel finans kurumlarındaki mevduatlara garanti fonu uygulamasının kanunlaşmasının ardından ataklarını sürdürüyor. Geçtiğimiz günlerde açtığı üç yeni şubeyle toplam şube sayısı 27'ye ulaşan Anadolu Finans özel finans kurumları içinde en fazla şubesi olan finans kurumu oldu.
 </p>
 <p class="metin">
 </p>
 <p class="arabaslik">
  LCW mağazaları Antalya'da
 </p>
 <p class="metin">
  LCW ve LC Waikiki'nin toplam mağaza sayısı, yeni Antalya mağazaları ile 42'ye ulaştı. Antalya Migros Alışveriş Merkezi içindeki yeni LCW ve LC Waikiki mağazaları, iki ayrı mağazada yer alan 2001 ilkbahar—yaz modelleri ile Antalya halkının yoğun ilgisi ile karşılandı.
 </p>
 <p class="metin">
 </p>
 <p class="arabaslik">
  Dondurmadan
 </p>
 <p class="metin">
  daha fazlası
 </p>
 <p class="metin">
  Magnum Caramel&amp;Nuts alışılagelmiş Magnum formundan çok farklı. Paketin açılmasıyla birlikte karşınıza çıkan fıstıklı çikolata görüntüsü kalp atışlarınızı hızlandırmaya yetiyor. Heyecan dalgası bu görüntünün altındaki nefis vanilyalı dondurmayla artmaya devam ediyor. Magnum ailesi yeni çeşitleriyle bu yılın gözdesi olmaya aday.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020117005248/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/344/vitrin/1.htm), [web.archive.org (arşiv bağlantısı)](http://web.archive.org/web/20020117005248/http://www.aksiyon.com.tr:80/2001/344/vitrin/1.htm)
