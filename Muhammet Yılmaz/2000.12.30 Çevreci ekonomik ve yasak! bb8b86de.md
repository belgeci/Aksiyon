# Çevreci, ekonomik ve yasak!

*Muhammet Yılmaz 2000.12.30*

<div>
 <p class="spot">
  Avrupa'da yaygın olarak kullanılan hatta teşvik edilen LPG'de vergi kaybı tahammül edilmez bir boyuta gelince Türkiye'de Bakanlar Kurulu duruma müdahale etme ihtiyacı hissetti.
 </p>
 <p class="metin">
 </p>
 <p class="metin">
  Bugün otogazın beşiği sayılan İtalya'da 1 milyon 200 bin araç otogaz kullanıyor. İtalya, 1 yaşını doldurmamış araçlara LPG dönüşümü yapıldığı takdirde İtalya hükümeti dönüşüm karşılığı 350 dolar veriyor. Fransa LPG'li araçlardan pul vergisi almıyor. İran'da LPG dönüşümü yapılan araçlardan hükümet 1 yıl vergi almıyor.
 </p>
 <p class="metin">
  Uçağın vergisi daha düşük
 </p>
 <p class="metin">
  1800 kg ve üstü LPG'li bir araca getirilen vergi 813 bin 430 lira iken, küçük tonajlı özel bir uçağın vergisinin 607 bin 390 lira olduğunu söyleyen Akfel Mühendislik İç ve Dış Ticaret Ltd. Şti. Genel Müdürü M. Fatih Baltacı, "Aslında devletin, lüks giderlere olan vergiyi yükseltmesi gerekirken genellikle gelir seviyesi düşük insanların tercih ettiği otogazlı araçlara bu kadar vergi yüklemesi düşündürücüdür. Hükümetimizden çevreci ve ekonomik bir yakıt olan LPG ile ilgili aldıkları kararı yeniden gözden geçirmelerini istiyoruz " dedi.
 </p>
 <p class="metin">
  Çile bitmiyor
 </p>
 <p class="metin">
  Aracının LPG'li olduğunu ruhsatına işleten yasalara saygılı vatandaşın çilesinin devam ettiğini belirten Fatih Baltacı, "Bundan sonra otogaz kullananların fahiş vergiyi ödememek için daha önce taktırmış olduğu LPG kitini söktürüp aracının sadece benzinli çalışmakta olduğunu trafiğe tescil ettirmesi gerekiyor. LPG dönüşümü yaptıran yüzbinlerce aracın yalnız bu işlemler için yapacağı harcama, hedeflenen vergi gelirinin çok üzerinde bir yük getiriyor. En ufak bir dolumcunun maliyeti 100 bin dolar. Türkiye genelinde 2 bin tane istasyon var. Bunun maliyetini gözardı etmemek lazım." diye konuştu.
 </p>
 <p class="metin">
  Politik bir mesele
 </p>
 <p class="metin">
  LPG'nin politik bir mesele olduğunu ifade eden Baykan Grup Yönetim Kurulu Başkanı Süleyman Kan, "Benzin lobisi bu konuda hükümeti etkiliyor. Otogazdan dolayı benzin tüketiminin azaldığını savunan akaryakıt dağıtım şirketleri hükümeti yanıltıyor. Otogazın fiyatının yükselmesini bir ölçüde anlayabilirim. Fakat LPG'li araçlara bandrol niye konuyor anlamış değilim. Dünyanın hiçbir yerinde LPG'ye karşı bu kadar katı bir tutum yok. Tam tersine LPG destek ve teşvik görüyor" diyor.
 </p>
 <p class="metin">
 </p>
 <p class="arabaslik">
  YKM GALLERİA'DA
 </p>
 <p class="metin">
  YKM'nin en büyük mağazası İstanbul'un önemli alışveriş merkezlerinden biri olan Galleria'da açıldı. Mağaza, YKM'nin imajına uygun olarak eksiksiz bir departmen store yaratmak üzere baştan aşağı yeniden dekore edildi.
 </p>
 <p class="metin">
 </p>
 <p class="arabaslik">
  22 yeni şeker
 </p>
 <p class="metin">
  Şeker Piliç, 22 yeni işlenmiş ürününü tüketicinin beğenisine sunuyor. Yeni üründe gül böreğinden muska böreğine, kasap köftesinden inegöl köfteye, nugget ve baby şiş'e kadar Türk insanının beğenerek tükettiği lezzetleri bu kez piliçle hazırlayarak sofralarımıza getiriyor. 1995 yılında beyaz et sektörüne adım atan Şeker Piliç'in hâlen 60 bütün ve parça piliç ürünleri piyasada.
 </p>
 <p class="metin">
 </p>
 <p class="arabaslik">
  Tayaş'a kalite ödülü
 </p>
 <p class="metin">
  Merkezi İspanya'da bulunan BID Business Initiative Directions, prestij sahibi profesyonellerden ve şirket gruplarından oluşan Uluslararası Seçim Komitesi'nce bu yıl 25.si düzenlenen Uluslararası Altın yıldız Kalite ödülüne Türkiye'den Tayaş Gıda'yı layık gördü. Kalite ödülüne layık görülen firmaların seçiminde gözetilen kriterler arasında, iletişim stratejileri, müşteri memnuniyeti, enformasyon, liderlik, planlama, insan kaynakları ve toplam kalite yönetimi bulunuyor.
 </p>
 <p class="metin">
 </p>
 <p class="arabaslik">
  Pınar Su yeniliğe doymuyor
 </p>
 <p class="metin">
  Pınar'ın çağdaş üretim teknolojisiyle ürettiği Pınar Madran'ın 2.5 litrelik pratik yeni ambalajı, buzdolabı kapak raflarına rahatça sığacak şekilde dizayn edildi. 2.5 litrelik Pınar Madran, kolay tutuluyor ve ele tam uyum sağlıyor.
 </p>
 <p class="metin">
 </p>
 <p class="arabaslik">
  Piyale'den patlıcanlı makarna
 </p>
 <p class="metin">
 </p>
 <p class="metin">
  Piyale, satışa sunulduğu 1970'li yıllardan bu yana tüketicilerin yoğun beğenisini alan Ezogelin Pilavı, Çiftlik Eriştesi ve Sebzeli Bulgur'dan oluşan 'Pratik Yemek' çeşitlerine yeni ürünü 'Patlıcanlı Makarna' yı ekledi. Patlıcanlı Makarna, diğer pratik yemek çeşitleri gibi sadece bir kaç kaşık sıvı yağ ilavesi ile 15 dakikada kolayca hazırlanabiliyor.
 </p>
 <p class="metin">
 </p>
 <p class="arabaslik">
  Eczacıbaşı Karo Seramik Dublin'de
 </p>
 <p class="metin">
  İrlanda'daki tek karo seramik üreticisi olan Eczacıbaşı Karo Seramik, Dublin'de açtığı mağaza ile daha da güçlendi. Arklow şehrinde kurulu fabrikada üretilen karo seramiklerin yanı sıra, Türkiye'den getirilen seramik sağlık gereçleri, banyo ve mutfak mobilyalarıyla armatür ve aksesuarların da sergilendiği mağaza, yaklaşık 300 metrekarelik kapalı alana sahip.
 </p>
 <p class="metin">
 </p>
 <p class="arabaslik">
  Casio'dan çocuklara hediye
 </p>
 <p class="metin">
  Yeni bin yılın en çarpıcı elektronik ürünlerini sunan Casio, çocukları da unutmuyor. Casio'nun onlar için geliştirerek tasarlamış olduğu Casio Portatif Kasetçalar, yeni yıl armağanı seçmekte zorlanan anne—babaların kararsızlığına son veriyor. Kasetçalar, modern çezgileri ve estetik görüntüleri ile çocuklar için ideal bir seçenek oluşturuyor. Casio Portatif Kasetçalar, Casio Türkiye Distribütörü Ersa İthalat ve Ticaret tarafından çocukların hizmetine sunuluyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020420203928/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/317/vitrin/1.htm), [web.archive.org (arşiv bağlantısı)](http://web.archive.org/web/20020420203928/http://www.aksiyon.com.tr:80/2000/317/vitrin/1.htm)
