# Tüketiciye göre Tiraj

*Muhammet Yılmaz 2001.03.03*

<div>
 <p class="spot">
  Spor giyim sektörünün iddialı ismi Tiraj Jeans, Türkiye genelinde 250 olan satış ağını genişletmeyi hedefliyor. Hızla büyüyen tekstil sektöründe, kaliteyi ve müşteri memnuniyetini esas aldıklarını ifade eden Tiraj Tekstil San. ve Tic. Ltd. Şti. Genel Müdürü Murat Gecü, "Piyasada iddialı olmak için tüm çalışmalarımızı tamamladık.
 </p>
 <p class="metin">
 </p>
 <p class="metin">
  Şu an koleksiyonumuzda, blue jean, kadife pantolon, kanvas pantolon, keten pantolon, mont, kaban, gömlek, sweat, kazak, şapka, kemer, etek üretimi ve tüm spor giyim çeşitleri bulunuyor"diye konuştu.
 </p>
 <p class="metin">
  Özgün Tiraj
 </p>
 <p class="metin">
  Tiraj markasını tüketici tercihlerini iyi analiz ederek meydana getirdiklerini ifade eden Demirbağ, "Tiraj markasını; çok çalışarak, araştırarak ve çağın yeniliklerini gözönüne alarak meydana getirdik. Özgün model seçenekleriyle Tiraj, bugün piyasada iddialı durumdadır. Zaten günümüz rekabet ortamında kendini yenilemeyen ve değişime ayak uyduramayan firmaların ayakta durması çok zor. Burada önemli olan tekstil işini bilinçli yapmaktır" diyor. Tiraj Tekstil'in Esenler'de fabrikasında, üretim teknolojisinin en yeni imkanları bulunuyor.
 </p>
 <p class="metin">
 </p>
 <p class="arabaslik">
  Fındık kabuğunda mangal
 </p>
 <p class="metin">
  7 yıldır Libadiye'de hizmet veren Libadiye Et Mangal Tesisleri'nde, mangal zehirlenmelerini ortadan kaldıran fındık kabuğu ile pişirme yöntemi uygulanıyor. Fındık kabuğu ile pişirme yönteminin birçok avantajları bulunduğunun altını çizen firma yetkilileri, insan sağlığının yanısıra eti yavaş pişirdiğinden dolayı fındık kabuğu ile pişirme yönteminin ete daha fazla lezzet verdiğini belirtiyorlar.
 </p>
 <p class="metin">
  Keşfedilmeyi bekliyor
 </p>
 <p class="metin">
  Fındık kabuğu ile mangal yapma yöntemini uygulayan ilk firmalardan biri olan Libadiye Et Mangal Tesisleri'nin 2 şubesi bulunuyor. Önümüzdeki yıl Anadolu yakasında bir şube daha açmayı planlayan tesis yöneticileri, 'Kendin pişir, kendin ye' tipi müesseselerin daha keşfedilmediğini belirtiyorlar. Libadiye Et Mangal Tesisleri'nde tüketilen etler veterinerler tarafından kontrol edilen anlaşmalı çiftliklerden alınıyor.
 </p>
 <p class="metin">
 </p>
 <p class="arabaslik">
  ARMAĞAN OSMANBEY'DE
 </p>
 <p class="metin">
  Tekstil sektörünün önde gelen isimlerinden Armağan Giyim, bütün birimlerini tek çatı altında Osmanbey'de topladı. Bu konu ile ilgili bir açıklama yapan Armağan Giyim Yönetim Kurulu Başkanı Abdullah Armağan, ayrı ayrı yerlerde olan etek, bluz, kaban ve pardesü pazarlama birimlerini tek çatı altında topladıklarını söyledi.
 </p>
 <p class="metin">
 </p>
 <p class="arabaslik">
  Goldaş ihracat rekoru kırdı
 </p>
 <p class="metin">
  Türkiye'nin ilk ve tek halka açık mücevherat kuruluşu olan Goldaş Kuyumculuk, 2000 yılında ihracatını, bir önceki yıla göre yüzde 242 artışla 39 trilyon liraya yükseltti. Goldaş'ın 12 aylık dönem kârı ise yüzde 121.66 artışla 7 trilyon 293 milyar 934 milyon lira olarak gerçekleşti. Goldaş'ın 1999 yılı 12 aylık kârı ise 3 trilyon 290 milyar 578 milyon liraydı.
 </p>
 <p class="metin">
 </p>
 <p class="arabaslik">
  ARBOmedia Türkiye'de
 </p>
 <p class="metin">
  Avrupa'da 14 ülkede 300'ün üzerinde çalışanı ile faaliyet gösteren dev Alman reklam şirketi, Almanya'nın saygın medya kuruluşu ARBOmedia, artık Türkiye'de... Orta ve Doğu Avrupa pazarında internet ve klasik medya reklam satışlarında pazar lideri olan ARBDmedia.net AG'nin Türkiye ofisi, 'Internet ve Medya' semineri ile açıldı.
 </p>
 <p class="metin">
 </p>
 <p class="arabaslik">
  İngilizce öğrenmek daha kolay
 </p>
 <p class="metin">
  İngilizceyi sorun edinenlere elektronik sözlük. Atlas ET7000 Konuşan Sözlük ve Databank adıyla piyasada bulunan ürün, farklı fonksiyonları ve zengin içeriği ile dikkat çekiyor. İngilizce—Türkçe, Türkçe—İngilizce, İngilizce—İngilizce olmak üzere 3 ayrı sözlük, hem İngilizce hem Türkçe açıklamalı 150 konuluk İngilizce gramer eğitimi, 18 ayrı seviyede 1800 soruluk İngilizce test, 7 ayrı dilde 1440 adet yararlı kalıp cümle ve pratik gezi konuşmaları ve aklınıza gelebilecek bir çok özelliği bünyesinde barındırıyor.
 </p>
 <p class="metin">
 </p>
 <p class="arabaslik">
  Sağlıkta lazer yatırım
 </p>
 <p class="metin">
  Ekonomik krize rağmen İstanbul Aksaray'da Özel Mine Ağız ve Diş Tedavi Polikliniği ve Özel LGM Lazer Göz Merkezi Branş Polikliniklerini hizmete açan LGM Sağlık Hizmetleri, son teknolojinin kullanıldığı lazer ile göz tedavilerinin yanısıra retine ve benzeri konularda da hizmet veriyor. SSK Hastanelerinde yapmış olduğu gayretli çalışmalarından dolayı Çalışma ve Güvenlik Bakanı Yaşar Okuyan'a Lazer Göz Merkezi Başhekimi Dt. Süleyman Koçer tarafından ödül verildi.
 </p>
 <p class="metin">
 </p>
 <p class="arabaslik">
  EMC, hızlı büyüyor
 </p>
 <p class="metin">
  IDC'nin depolama pazarına yönelik son araştırması, EMC'nin pazar ortalamasının üzerinde büyüme kaydettiğini ortaya koydu. Araştırma, hem SAN hem de NAS sitemlerini barındıran EMC'nin 1999 yılında yüzde 20.3 olan payını 2000'de yüzde 30.5'e çıkararak lider konumunu sürdürdüğünü ortaya koydu.
 </p>
 <p class="metin">
 </p>
 <p class="arabaslik">
  Ericsson'a iki ödül
 </p>
 <p class="metin">
  Ericsson, PC Life Dergisi tarafından her yıl düzenlenen Bilişim Oskarları 2000 Ödülleri'nden ikisini kazandı. PC Life Dergisi okuyucuları, yazarları ve bilişim sektörünün önde gelen temsilcileri tarafından belirlenen Bilişim Oskarları, düzenlenen bir törenle sahiplerini buldu. Ericsson tarafından 2000 yılı içerisinde Türkiye'de piyasaya sürülen ilk akıllı telefon  R380 ile Ericsson'un desteğiyle Tikle tarafından hazırlanan WAP sitesi Cepport Teşvik Onur Ödülü kazandı.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020222205623/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/326/vitrin/1.htm), [web.archive.org (arşiv bağlantısı)](http://web.archive.org/web/20020222205623/http://www.aksiyon.com.tr:80/2001/326/vitrin/1.htm)
