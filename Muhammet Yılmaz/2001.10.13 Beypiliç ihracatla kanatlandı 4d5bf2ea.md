# Beypiliç ihracatla kanatlandı

*Muhammet Yılmaz 2001.10.13*

<div>
 <p class="spot">
  Ekonomik krizle birlikte sektördeki diğer şirketler gibi zor günler geçiren Beypiliç, ihracatla birlikte yatırım yapmaya da devam ediyor.
 </p>
 <p class="metin">
 </p>
 <p class="metin">
  Ekonomik krize yatırımda yakalanan kanatlı et üreticileri tüketimdeki daralmanın da etkisiyle zor günler yaşadı. Krizin faturasını 40 bin tonluk üretimi bulunan Mudurnu'yu ve 20 bin tonluk üretimi bulunan Narpiliç'i "telef" ederek geçiren pazarda ayakta kalan firmalar tüm olumsuzluklara rağmen yarım kalan yatırımlarını sürdürüyor. Türkiye'nin önde gelen entegre tavukçuluk firmalarından Beypiliç de krizi ihracatla aşmayı planlıyor.
 </p>
 <p class="metin">
  Hedef 2.5 milyon dolar
 </p>
 <p class="metin">
  2000 yılında yurt dışına ihracatı olmamasına rağmen iç piyasanın daralmasından dolayı 2001 yılında ihracata yönelen Beypiliç, Arnavutluk, Azerbaycan, Bulgaristan, Gürcistan, Macaristan ve Moldavya'ya bu yılın ilk 8 ayında 800 ton piliç eti ve ürünleri ihracatı gerçekleştirdi. İhracatın yıl sonuna kadar bin 500 tona ulaşması hedefleniyor. Piliç etinin yanı sıra kuluçkalık yumurta ihracatı da gerçekleştiren Beypiliç, yıl sonuna kadar 6 milyon adetlik ihracata ulaşmayı planlıyor. Dış piyasa konusunda araştırmaları devam eden Beypiliç'in 2001 yılı ihracat rakamları 2—2,5 milyon dolar olarak tahmin ediliyor.
 </p>
 <p class="metin">
  Kapasite arttı
 </p>
 <p class="metin">
  Bolu'da bulunan üretim tesislerinde 2000 yılının ilk 8 ayında 25,2 bin ton olan kapasitesini, 2001 yılının ilk 8 ayında 30,5 bin tona ulaştıran Beypiliç, 2001 yılında 47,5 bin ton üretimle bu yıl yüzde 25 oranında bir artış gerçekleştirmiş olacak. Beypiliç Genel Müdürü Dr. Sait Koca, ülkenin içinde bulunduğu kriz nedeniyle ilk 6 aylık bilançoda kârlılık oranının sıfır olarak gerçekleştiğini ve yıl sonuna kadar da kârlılığın artmasının beklenmediğini söyledi. Koca, "Ülkenin üretime ihtiyacı olduğu için kârlılık olmasa dahi kapasite ve üretimi düşürmeyi düşünmüyoruz. Üretim artışına bağlı olarak personel sayımızı yüzde 20 artırdık. Yılbaşında bin olan çalışan sayımızı bin 200'e çıkardık" dedi.
 </p>
 <p class="metin">
 </p>
 <p class="arabaslik">
  Üsküdar Bereket'lendi
 </p>
 <p class="metin">
  İstanbul Üsküdar'da hizmet veren Bereket Un ve Unlu Mamülleri, 200 farklı çeşidiyle müşterilerine hizmet veriyor. Bereket Un ve Unlu Mamülleri'nin müşteri memnuniyeti ilkesine çok önem verdiğini belirten tecrübeli işletmeci Mehmet Yılmaz, Bereket geleneğini en üst düzeye çıkaracaklarını ifade ediyor. Bereket'te tatlıdan kurabiyeye, çikolatadan pideye kadar 200 çeşit ürün bulunuyor. Bereket'in en büyük özelliği mutfağı dahil bütün ünitelerinin müşterilerine açık olması.
 </p>
 <p class="metin">
  Üsküdar'da böyle bir tesis açmalarının nedenlerini açıklayan Mehmet Yılmaz, "Biz bu konuda çok iddialıyız. Gerek hijyen açısından gerek kaliteye yaptığımız yatırım açısından Üsküdar'ın böyle bir mekana ihtiyacı vardı. Biz de bu açığı kapattık"dedi.
 </p>
 <p class="metin">
 </p>
 <p class="arabaslik">
  MUTFAKTA BARBEKÜ
 </p>
 <p class="metin">
  Ariston'un Gilde '7 Aşçı Pizza Fırını' barbekü tepsisi ile artık mutfaklarda da ızgara zevki yaşatacak. Ocağın üzerine kolayca yerleştirilerek, mutfaklarda lezzetli ızgaralar yapmaya imkan tanıyan barbekü tepsisinin bir diğer avantajı ise zahmetsiz bir şekilde temizlenebilmesi.
 </p>
 <p class="metin">
 </p>
 <p class="arabaslik">
  Jacobs alana kupa hediye
 </p>
 <p class="metin">
  Ülkemizde tüm kahve çeşitlerini bir arada sunan Jacobs, Ekim ayından itibaren 200 gr'lık ambalajda Jacobs Maxima veya 200 gr'lık ambalajda Jacobs Monarch satın alan herkese Jacobs kupa armağan ediyor. Ürünle birlikte özel promosyon kutusunda hazır bulunan kupalar, anında tüketicinin olacak.
 </p>
 <p class="metin">
 </p>
 <p class="arabaslik">
  Başarıya ödül
 </p>
 <p class="metin">
  2001 ÖSS'de ilk 1000'e 441 öğrencisi, 1lk 100'e 39 öğrencisi giren Final Dergisi Dershaneleri, dereceye giren 19 öğrencisi için Maslak Princess Otel'de ödül töreni düzenledi. İstanbul Milli Eğitim Müdürü Ömer Balıbey, Milli Eğitim Bakan Danışmanı ve Atatürk dönemi öğretmenlerinden Rafet Angın, öğrenci ve öğretmenlerin katıldığı toplantıda 10 milyar 200 milyon TL değerinde maddi ödül dağıtıldı.
 </p>
 <p class="metin">
 </p>
 <p class="arabaslik">
  Beslerden farklı lezzet
 </p>
 <p class="metin">
  Gıda sektörünün öncü firmalarında Besler, "Cimcik Yoğurdu" ismiyle Türk sofralarına özlenilen süzme yoğurt lezzetini sunuyor. Diğer yoğurtlara göre farklı ve pahalı bir sistemle üretilen Cimcik yoğurdu, lezzetini daha ilk tadışta hissettiriyor. Adını geleneksel bir Osmanlı yemeğinden alan Cimcik yoğurdu, Türkiye pazarında farkını yakın zamanda hissettireceğe benziyor. Kütahya'daki tesislerde üretim yapan Besler,  Cimcik yoğurdu ile bayi ağı kurmayı planlıyor.
 </p>
 <p class="metin">
 </p>
 <p class="arabaslik">
  Yaprak Mobilya sınırları aşacak
 </p>
 <p class="metin">
  Talat Taşkın tarafından 1969 yılında kurulan Yaprak Mobilya, mobilya sektöründe yaşanan  krize rağmen yatırımlara ve atılımlara  devam ediyor. 500 metrekare kapalı alanda üretim yapan Yaprak Mobilya 8 çeşit 48 parça ürünüyle İtalyan teknolojisini kullanıyor. Yurtiçi pazarında etkili bir konuma sahip olan Yaprak, yurtdışında da kendini ispat etmek için çalışmalara başladı.
 </p>
 <p class="metin">
 </p>
 <p class="arabaslik">
  İngilizce'de yüzde 100 başarı
 </p>
 <p class="metin">
  Globalleşen dünyada yabanci dil öğrenmenin zorunluluğunu hissetmeyen yoktur. Bu anlayışla yola çıkan Önder Dil, Eskişehir ve civarında verdiği eğitimle adından söz ettiriyor. 23 yıllık İngilizce eğitimi tecrübesine sahip Mustafa Köksal yönetimindeki Önder Dil'in öğrencileri, 2001 yılı Üniversiteye Giriş Yabancı Dil sınavında büyük başarı elde etti. Derya Kızılay ve Sertan Ceylan adlı öğrencileri soruların hepsini doğru  cevapladı.
 </p>
 <p class="metin">
 </p>
 <p class="arabaslik">
  Hislon Saatleri şimdi Mudo Cityler'de
 </p>
 <p class="metin">
  Kendine özgü tasarımlarıyla ün yapan Hislon saatleri, en yeni modelleriyle Mudo City mağazalarında tüketiciyle buluşuyor. Hislon'un yeni koleksiyonunda derinin yanı sıra metal ve silikon kayışlı modeller ağırlık gösteriyor. Bayanlar için tasarlanan pastel tonlardaki saatler, kare ve dikdörtgen kadranlarını süsleyen taşlarıyla Hislon, şimdiden kışa merhaba diyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020113103936/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/358/vitrin/1.htm), [web.archive.org (arşiv bağlantısı)](http://web.archive.org/web/20020113103936/http://www.aksiyon.com.tr:80/2001/358/vitrin/1.htm)
