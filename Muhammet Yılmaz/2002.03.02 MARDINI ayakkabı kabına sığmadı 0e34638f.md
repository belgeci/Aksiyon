# MARDINI ayakkabı kabına sığmadı

*Muhammet Yılmaz 2002.03.02*

<div>
 <p class="spot">
  Mardini markasıyla üretim yapan Komderi, üretiminin yüzde 25'ini ihraç ediyor. Deri konfeksiyon ürünlerinin yüzde 90'ı ile ayakkabı ve ayakkabı malzemelerinin yüzde 25'ini ihraç eden Komderi, bütün hesaplarını dünya markası olma üzerine yapıyor.
 </p>
 <p class="metin">
 </p>
 <p class="metin">
  Mardini'nin başarılı olmasının altında yatan en önemli etkenin kalite olgusu olduğunun altını çizen Komderi Deri Grup Başkan Yardımcısı Abdülaziz Mirzaoğlu, kaliteden ödün vermeden sağlam adımlarla ilerlediklerini belirtti.
 </p>
 <p class="metin">
  Hedef 2 milyon dolar
 </p>
 <p class="metin">
  2000 yılında 70 bin dolarla ihracata başladıklarını ifade eden Mirzaoğlu, "2001 yılındaki ihracat rakamımız 1 milyon dolar. 2002 ihracat hedefimizi ise 2 milyon dolar olarak belirledik. Konfeksiyon ürünlerimizin yüzde 90'ını başta ABD, Almanya, İngiltere ve İtalya olmak üzere birçok ülkeye ihraç ediyoruz" diye konuştu.
 </p>
 <p class="metin">
  Çevreci Mardini
 </p>
 <p class="metin">
  Çevreye verdikleri önemin göstergesi olarak Konya'da bulunan tesise 150—200 bin dolarlık arıtma tesisi yaptırdıklarını belirten Mirzaoğlu, "Normalda o civarda bulunan fabrikaların arıtma tesisi yoktur. Komderi olarak biz bu tesisi kurarak tarlalara pis su gitmesini önlüyoruz" dedi.
 </p>
 <p class="metin">
  Ürünlerinin entegre tesislerde üretildiğini belirten Abdülaziz Mirzaoğlu, "Ham deri halinde fabrikanın bir başından giren malzemeler, diğer taraftan ayakkabı, deri, ceket ve kaban olarak çıkıyor" diyor.
 </p>
 <p class="metin">
  40 bin metrekare kapalı alana sahip olan Konya'daki tesis, günlük bin 500 ayakkabı ve 500 adet deri konfeksiyon ürünü üretme kapasitesine sahip.
 </p>
 <p class="metin">
 </p>
 <p class="arabaslik">
  Sun ile Arena birleşti
 </p>
 <p class="metin">
  Dünyanin önde gelen teknoloji şirketlerinden Sun Microsystems ve dev teknoloji üreticilerinin ürünlerini katma değerli hizmetlerle yurt genelindeki satış noktalarına sunan Arena Bilgisayar, yeni işbirliğine imza attılar. Arena'nın lojistik kuvvetinden destek alacak olan Sun Microsystems Türkiye, geniş ürün ağını çok daha hızlı bir şekilde pazara sunabilecek. Sun Microsystems Türkiye, Arena'nın dört binden fazla bayii aracılığıyla kurumsal pazarın yanı sıra, Cobalt gibi küçük ve orta ölçekli firmalara hitap eden ürünlerini de hedef pazarlara ulaştıracak.
 </p>
 <p class="metin">
  Pazar genişliyor
 </p>
 <p class="metin">
  İşbirliğiyle ilgili bir açıklama yapan Sun Microsystems Türkiye Genel Müdürü Mehmet Iyimen "Sun Microsystems dünyada olduğu gibi Türkiye'de de hızlı bir ivmeyle büyüyor ve ürün ağını genişletiyor.  Yaşanan benzer deneyimlerde olduğu gibi, önümüzdeki 12 ay içerisinde Türkiye ciromuzun yüzde 20'sinin, önümüzdeki 3 sene içerisinde ise ciromuzun yüzde 50'sinin Arena Bilgisayar ve bayi kanalından gelmesini planlıyoruz" dedi.
 </p>
 <p class="metin">
 </p>
 <p class="arabaslik">
  Koton'dan bayi toplantısı
 </p>
 <p class="metin">
  Koton'un Türkiye ve yurtdışındaki bayilerine yönelik olarak düzenlediği ve 2002 ilkbahar—yaz sezonu kreasyonlarının tanıtıldığı birinci etap bayi toplantısı yapıldı. 25 mağaza ve Türkiye genelinde 150 bayisi bulunan Koton'un Klasis Resort Tesisleri'nde düzenlenen toplantısında, yeni kreasyonun ana hatlarını anlatan bir ekspozisyon da yapıldı.
 </p>
 <p class="metin">
 </p>
 <p class="arabaslik">
  Giordiani'den yeni set
 </p>
 <p class="metin">
  35 yıldır İsveç'ten, dünyanın dört bir yanındaki tüketicilerine doğal ve kaliteli ürünler sunan Oriflame, yeni makyaj serisi 'Giordiani Gold'u bir toplantıyla tanıttı. Tüm cilt tiplerine uyumlu olduğu belirtilen Giordiani Gold ürünleri, cildin nefes almasına engel olmamakla birlikte cildi dış etkenlerden koruduğu açıklandı. Giordiani'nin, geliştirilmiş formülü ile yenilenip güçlendirilen Giordiani Gold serisi, zarafeti, çekiciliği ve mükemmelliği beraberinde sunuyor.
 </p>
 <p class="metin">
 </p>
 <p class="arabaslik">
  İş Bankası, Avrupa'nın
 </p>
 <p class="metin">
  Visa Elektron rekortmeni
 </p>
 <p class="metin">
  Dünyanın en büyük uluslararası kredi kartı kurulu Visa'nın yayınladığı üç aylık rapora göre, Türkiye İş Bankası, 4 milyon Electron Visa kartı ile Avrupa çapında yeni bir rekora imza attı. Visa Electron kartı bir süredir Türkiye İş Bankası'nda yeni hesap açan tüm müşterilere sunuluyor, ayrıca maaş kartı olarak da kullanılabiliyor. Türkiye'de Visa Electron kartı kullanıcılarının toplamı Haziran 2001 itibariyle 9.2 milyonu buluyor.
 </p>
 <p class="metin">
 </p>
 <p class="arabaslik">
  Koç yatırımdan, yatırım danışmanlığı
 </p>
 <p class="metin">
  Koç Yatırım Menkul Değerler AŞ, Koçbank'ta bulunan seans odaları aracılığı ile verdiği yatırım bankacılığı hizmetini yeni bir yapılanma ile ülke geneline yaymayı hedefliyor. Her profilden müşteriyi hedefleyerek, farklı segmentlerdeki müşterilere ihtiyaçlarına uygun ürün ve kanalları sunmayı isteyen Koç Yatırım 5 yıl içinde şube sayısını 12'ye çıkaracak.
 </p>
 <p class="metin">
 </p>
 <p class="arabaslik">
  Electrolux'ten hamarat çamaşır makinesi
 </p>
 <p class="metin">
  Electrolux'ün üstün teknolojik özelliklere sahip 'tam kurutmalı' çamaşır makinesi EW 1288 W, çamaşırları asarak kurutma devrini kapatıyor. EW 1288 W'nin 'ütüye hazır' ve 'dolaplık' olmak üzere iki kurutma programı bulunuyor. Hamarat çamaşır makinesi EW 1288 W, ütüye hazır programı seçildiğinde çamaşırları hafif nemli bırakıyor. Dolaplık seçeneği, ütü gerektirmeyen çamaşırların kurutulması için tercih ediliyor.
 </p>
 <p class="metin">
 </p>
 <p class="arabaslik">
  Goldaş'tan Cim-Bom'a özel takılar
 </p>
 <p class="metin">
  Goldaş, Walt Disney ve Warner Bross'un dünyaca ünlü karakterlerinden sonra dünya futbolunun en büyük kulüplerinden Galatasaray'ı da ürün portföyüne kattı. Galatasaray yönetimi ile imzalanan anlaşma kapsamında, Goldaş Kuyumculuk, kulübün amblem, renk, marka ve logolarının takı ve aksesuar üretimi için tek yetkili kuruluş oldu.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020413165443/mailto:muhammed.yılmaz@aksiyon.com.tr">
   muhammed.yılmaz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/378/vitrin/1.htm), [web.archive.org (arşiv bağlantısı)](http://web.archive.org/web/20020413165443/http://www.aksiyon.com.tr:80/2002/378/vitrin/1.htm)
