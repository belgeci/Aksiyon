# DONDURMA kriz dinlemiyor

*Muhammet Yılmaz 2001.04.07*

<div>
 <p class="spot">
  Dondurmanın iddialı ismi Ferah  Dondurma Gıda, 'Edo'  markasıyla ürettiği dondurmaları  yurtdışına pazarlıyor. Yurt içinde  yerleşik bir marka olduktan sonra  uluslararası pazarlarda da bilinen  bir isim olmayı hedefleyen Edo  Dondurma daha şimdiden  yurtdışında Kuveyt, Dubai,  Macaristan ve Romanya'ya  ihracat yapıyor
 </p>
 <p class="metin">
 </p>
 <img border="0" src="/web/20010429204105im_/http://www.aksiyon.com.tr/2001/331/resimler/Dondurma.jpg"/>
 <p class="metin">
  Hani bir zamanlar meşhur bir reklamda sorulan bir soru vardı. 'Falanca yerin nesi meşhur?' diye. Bu soruyu Maraş iline uyarlarsak yüzde 99 çoğunluk tereddütsüz 'dondurma' cevabını verecektir. Ama bizim böyle çok ünlü ürünlerimiz olmasına rağmen bir türlü Kapıkule'den dışarı çıkartıp dünya markası haline getiremiyor, tanıtamıyoruz,  ya da adam gibi bir marka haline getiremiyoruz. İhracatımızın tıkanma noktasına gelmesinde  marka olamamak da önemli yer tutuyor. Fakat özel sektörümüz bu etrafını saran cendereyi kırmak için elinden gelen gayreti sarfediyor. Hele ekonomik krizi millet olarak derinden hissettiğimiz bir dönemde yapılan bu tür faaliyetler daha bir anlam kazanıyor. Türkiye'de yayılma ağını büyük ölçüde tamamlayan Edo Dondurma şimdi iddialı tadı ile uluslararası pazarda görücüye çıkıyor. Yurt içinde marka olmadan yurt dışında büyümenin zorluğunun farkında olan firma her iki cephede de mücadele veriyor.
 </p>
 <p class="metin">
  Bir yaz ürünü olarak belleklere yerleşen dondurmanın Türkiye'de dört mevsim tüketilen yerleşik ismi olmayı arzulayan Edo kurumsal anlamda önemli bir büyüme stratejisi oluşturmuş. 1998 yılında Maraş'ta diğer illere yayılmaya başlayan Edo 3 yılda Türkiye'de aldıkları mesafe umut verici.
 </p>
 <p class="metin">
  Dondurmanın iddialı ismi Ferah Dondurma Gıda, 'Edo' markasıyla ürettiği dondurmaları yurtdışına pazarlıyor. Yurtdışında Kuveyt, Dubai, Macaristan ve Romanya'ya ihracat yapan Edo, Yunanistan ile master Franchising görüşmeleri yapıyor. Kuveyt, Dubai gibi Arap ülkelerine dondurma ihraç ettiklerini belirten Edo Dondurma Genel Müdürü Sıddık İnalbars, "Yunanistan, Romanya ve Macaristan'dan gelen bazı teklifler var. Gelecekte ise bizim yaptığımız bu yeni yatırımlar ile hedefimiz tüm Avrupa ülkelerine ulaşmak. Özellikle Almanya'daki gurbetçilerimize zevkle yedikleri Maraş dondurmasını günlük olarak ulaştırmayı hedefliyoruz" diye konuştu.
 </p>
 <p class="metin">
  Dondurmanın iki ana ham maddesi olan süt ve sahlebin en güzeli Maraş'ın Ahır Dağı yaylalarında yetiştiğini söyleyen  İnalbars, " Sütler, bu yörede bulunan keven otları ile beslenen keçilerden elde edilir. Bir yabani orkide olan sahlep de yine Ahır Dağı yöresinde yetişir. Buna bir de saf meyve özleri eklenerek dondurma üretilir. Maraş dışında başka yörelerde keçi sütü yerine inek sütü ile dondurma yapılmaktadır. Ayrıca kullanılan meyveler de saf değildir" diyor.
 </p>
 <p class="metin">
  Dondurmada üçüncü kuşak
 </p>
 <p class="metin">
  Üç kuşaktan bu yana dondurma ürettiklerini belirten İnalbars, "Rahmetli dedem 1923'te Selanik göçmeni olarak Maraş'a yerleşmiş bir banka memuru. Ancak çalışmayı çok sevdiği için bankadaki memuriyetin dışında sabahları süt satarak işe başlıyor. Zaten Maraş bölgesinde dondurmacılığın temelinde de sütçülük vardır. Ayrıca Maraş'ın kurtuluşunda önemli rol oynayan da o dönemde yine sütçülükle uğraşan Sütçü İmam oldu. Cumhuriyetin ilk dönemlerinde dağdan gelen karın içerisine meyve suları ve süt katılarak karsambaç adı verilen tatlılar elde ediliyordu. Bir köylünün dağdaki yabani orkide olan sahlebi de bu karışıma katması sonucunda sütün yoğunlaştığı görüldü. Daha sonra ise Maraş'ta buz yerine sadece süt ve sahlep karıştırılarak farklı bir tat elde ediliyor, bunu kar ile dondurunca da dondurmaya ulaşılıyordu. Benim çocukluğumda da kışın yağan karlar Ahır Dağı'nda açılan kuyulara dolduruluyor ve ağzı çalılar ile kapatılıyordu. Yazın da oradaki köylüler bu buzları şehirdeki dondurmacılara satıyorlardı. Buz ile yapılan bu dondurmalar çok büyük emek isterdi. 200—300 kilo dondurma yapmak için bir gün akşama kadar uğraşmak gerekirdi." diye konuştu.
 </p>
 <p class="metin">
  1998 yılından itibaren Maraş dışına bayilik vermeye başladıklarını ifade eden İnalbars, " İlk olarak bize en yakın olan Gaziantep'te bir şube açtık. Ardından Diyarbakır, Malatya, İzmit, Adana ve Manavgat'ta şubelerimiz oldu. İstanbul'da Galleria, Beyoğlu, Bakırköy, Zeytinburnu Olivium Alışveriş Merkezi gibi merkezi yerlerde açtığımız şubelerle bayi sayımız 15'e ulaştı. Bayilik için halen Türkiye genelinde 120'ye yakın müracaat var. Bunların bir kısmı inceleme aşamasında. Sanırım önümüzdeki sene bayi sayımız hızla 50'yi aşacaktır" diyor.
 </p>
 <p class="metin">
  Hedef 100 ton
 </p>
 <p class="metin">
  Üretim kapasiteleri hakkında bilgi veren İnalbars, "Şu anda günlük 5 ton dondurma üretimini sürdürüyoruz. İtalya'dan getirttiğimiz ve Maraş usulüne uygun üretim yapacak tarzda özel olarak yaptırdığımız döğme makineler ile kapasiteyi sürekli artırıyoruz. Yeni yaptığımız üretim tesislerinde ise günlük 100 ton kapasiteye ulaşmayı hedefliyoruz. Yaklaşık 300 kişinin istihdam edileceği 13 bin metrekarelik bu yeni tesisimiz ise önümüzdeki yıl içinde devreye girecek.  32 çeşit farklı dondurmamız var. Dondurmalarımızın hepsi gerçek meyvelerden üretiliyor. Vişne, çilek, karadut gibi meyveler zaten Maraş'ta yetiştiriliyor. Limon, portakal gibi meyveleri ise Çukurova bölgesinden temin ediyoruz. Bunları zamanında stoklayıp içerisine boya, esans katmadan saf haliyle dondurmada kullanıyoruz. Şubelerimizde ise gelen müşterilerimize Maraş'a özgü içli köfte, tereyağlı hamur tatlıları, sütlü tatlılar, su böreği ve sandviç sunuyoruz" diye konuştu.
 </p>
 <p class="metin">
 </p>
 <p class="arabaslik">
  Edo'nun özelliği
 </p>
 <p class="metin">
  Et satırıyla bile zor kesiliyor.
 </p>
 <p class="metin">
  Uzun süre 40 derecenin altında erimeden kalabiliyor.
 </p>
 <p class="metin">
  Tamamen natürel olması nedeniyle besin değeri yüksek bir dondurma.
 </p>
 <p class="metin">
  Dondurma yaz ve kış aylarında rahatlıkla yeniliyor fakat dokunmuyor.
 </p>
 <p class="metin">
  Bu dondurma metre ile de satılıyor.
 </p>
 <p class="metin">
  Tabaklarda çatal bıçak kullanılarak yeniyor.
 </p>
 <p class="metin">
 </p>
 <p class="metin">
  Türkiye'de ve dünyada dondurma tüketimi
 </p>
 <p class="metin">
  USA	26 litre/kişi
 </p>
 <p class="metin">
  Avrupa ülkeleri	11 litre/kişi
 </p>
 <p class="metin">
  Japonya	15 litre/kişi
 </p>
 <p class="metin">
  Türkiye	1.3 litre/kişi
 </p>
 <br/>
 <center>
  <a class="anaorta" href="http://web.archive.org/web/20010429204105/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/331/haberler/9.htm), [web.archive.org (arşiv bağlantısı)](http://web.archive.org/web/20010429204105/http://www.aksiyon.com.tr:80/2001/331/haberler/9.htm)
