# LPG’de ihracat dönemi

*Muhammet Yılmaz 2001.05.26*

<div>
 <p class="spot">
  Birçok dış ticaret firması LPG kitlerini Hollanda, İtalya ve Kore'den ithal ederken Üçyıldız Automotive Ltd. kitlerini Voltran markasıyla dünyaya ihraç ediyor.
 </p>
 <p class="metin">
 </p>
 <p class="metin">
  İhracat bölümünü firma seri üretime başladıktan 3 ay sonra kurduklarını belirten Üçyıldız Automotive Ltd. İhracat Müdürü Hakan Akdal, "Bölümümüz kurulduktan sonra yaptığımız ilk iş dış pazar araştırması oldu. Bu araştırmalar sonucunda dünyada kullanılan araçlarda LPG kullanımının çok yaygın olduğunu gördük ve geleceğe yönelik planlar yapmaya başladık. Türkiye'de yaşanan tüm olumsuz gelişmelere rağmen firmamız şu an 15 ülkeye ihracat yapıyor ve bu ülkelerde pazar payımızı git, gide artırıyoruz. Hatta bazı pazarlarda işi ilk başlatan firma ve pazara ilk giren marka olduk. Bizim rakiplerimiz İtalyan ve Hollanda firmaları olmasına rağmen bu ülke firmalarının Hindistan, Rusya ve Pakistan'daki distribütörleri artık bizimle çalışmaya başladılar. Buna ilaveten Batı Avrupa ülkelerinde pazarlama ve dağıtım ofisleri açmayı planlıyoruz" diye konuştu.
 </p>
 <p class="metin">
  Arge ve teknolojiye yatırım
 </p>
 <p class="metin">
  Firma olarak arge ve teknolojiye çok büyük önem verdiklerini ifade eden Akdal, "Eğer arge ve teknolojiye önem veren bir firma olmasaydık, bırakın pazar payını artırmayı şu anki pazarları korumayı bile başaramazdık"diyor.
 </p>
 <p class="metin">
 </p>
 <p class="arabaslik">
  Kombassan direniyor
 </p>
 <p class="metin">
  Yatırım yapması engellenen ve sürekli "ihtiyati tedbir" kararları alan Kombassan uzun süren sessizliğini yeni bir yatırım hamlesi ile bozdu. Geçtiğimiz yıl Romanya'nın en büyük fabrikalarından olan S.C Rulmentı S.A Barland'ı alarak rulman sektörüne giren Kombassan, sektöründe Avrupa birinciliğini hedefliyor. Avrupa Birliği'ne girmek için gün sayan Romanya'nın en büyük özelleştirmesine imza atan Kombassan, rulman fabrikasında 5 yıl içinde 27 milyon dolarlık ek yatırım yapmayı planlıyor. Rulman fabrikasında, yıllık 50 milyon dolarlık ciro hedefleyen Kombassan "ölü denilen" bir fabrikayı hayata kazandırmış oldu. Resmi engeller yüzünden Türkiye'deki yatırımlarında zor günler yaşayan Kombassan müdahale olmadığında neler yapılabileceğini de göstermiş oldu. Kombassan'ın Romanya'daki 1 milyon 400 bin metrekarelik dev fabrikasında gösterdiği başarıya en çok sevinenler ise Romanyalılar oluyor; çünkü onlar, Türkiye'deki mevzuat sayesinde iyi bir yatırımcı kazandılar!..
 </p>
 <p class="metin">
 </p>
 <p class="arabaslik">
  FUTBOL YILDIZLARI RUFFLES PAKETLERİNDE
 </p>
 <p class="metin">
  Frito—Lay Türkiye, futbolseverlerin büyük ilgisini çekecek yeni bir promosyona başlıyor. Ruffles, Türkiye 1. Futbol Ligi'nde oynayan 14 takımın yıldız oyuncularının çıkartmalarını veriyor. Ruffles paketlerinden çıkacak yıldız futbolcuların çıkartmaları hem koleksiyon albümü oluşturacak hem de futbol topu kazandıracak.
 </p>
 <p class="metin">
 </p>
 <p class="arabaslik">
  Pınar'dan hindi rosto
 </p>
 <p class="metin">
  Gıda sektörünün iddialı ismi Pınar yeni ürünü 'Hindi Rosto' ile hindi ürün ailesine yepyeni bir ürün kazandırdı. Pınar'ın yeni ürünü temizlenmiş bütün göğüs etinden Hindi Rosto, kendine has baharatları ve süt kremasıyla işlendikten sonra özel filelere doldurularak hijyenik koşullarda buharda ön pişirmeye tabi tutularak üretiliyor. Hindi Rosto'nun süt kreması ile marine edilmesi ve buharda pişirilmesi bu ürüne ayrı bir lezzet kazandırıyor.
 </p>
 <p class="metin">
 </p>
 <p class="arabaslik">
  Haktur'dan bir ilk
 </p>
 <p class="metin">
  Haktur Turizm devremülkü olanlar arasında ilginç bir hizmet organizasyonu başlattı. A grubu işletme belgesine sahip acentanın hedef kitle itibariyle Türkiye'de bir ilk olan bu organizasyonuna göre programa katılındığı takdirde katılımcı mevcut hakkını her yıl başka bir yer ve tarihte kullanabilecek. Bu organizasyon, kategorisi itibariyle bir ilke imza atıyor. haktours@desie.cjb.net
 </p>
 <p class="metin">
 </p>
 <p class="arabaslik">
  JKF zayıflatıyor
 </p>
 <p class="metin">
  Günümüzde şişmanlık bir çok sağlık sorunlarının ortaya çıkmasına zemin hazırlayan temel bir risk faktörü olarak ortaya çıkıyor. İlerleyen yaşlarda şişmanlığa bağlı karşılaşacağınız sağlık problemlerinden kurtulmak için JFK Hospital uzman kadrosuyla hizmetinizde. Size özel olarak hazırlanan diyet programı ile çok kolay kilo verebilirsiniz.
 </p>
 <p class="metin">
 </p>
 <p class="arabaslik">
  Online İskender siparişi
 </p>
 <p class="metin">
  35 yıldır İstanbul'da hizmet veren Niyazibey İskender, şimdi internet ortamında. www.niyazibey.com.tr adresinde damak zevkine ve zamanına önem verenlere online sipariş hizmeti veriyor. Online alışveriş kolaylığının yanı sıra, Niyazibey İskender'in tarihçesi, personeli ve şubeleri hakkında bilgilerin de bulunduğu sitede sipariş veren müşterilere, yarım saat içinde ücretsiz olarak servis yapılıyor.
 </p>
 <p class="metin">
 </p>
 <p class="arabaslik">
  Tuba yayılıyor
 </p>
 <p class="metin">
  Tuba Tekstil, ekonomik kriz ortamında bile başarıdan başarıya koşuyor. Rusya, Yunanistan ve Slovanya başta olmak üzere bir çok ülkeye bayan pijama ve gecelikleri satan Tuba Tekstil zengin modelleriyle dikkat çekiyor. 1984'te kurulan Tuba Tekstil, krizin ancak ihracat yaparak çözülebileceğinin bilincinde ve bu nedenle de her geçen gün üretim çeşidini artırıyor. Bay—bayan iç çamaşırı üretimine de geçen Tuba Tekstil'in öncelikli amacı Türk ürünlerinin girmediği yeni ülkelere girmek. Tekstil sektörünün ancak, dış pazarlara açılarak büyüyeceğine inanan Tuba Tekstil'in Yönetim Kurulu Başkanı İsmail Şahin "Tüm tekstilciler dünyayı keşfetmek zorunda; global dünyada başka şansımız yok" diyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020209020913/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/338/vitrin/1.htm), [web.archive.org (arşiv bağlantısı)](http://web.archive.org/web/20020209020913/http://www.aksiyon.com.tr:80/2001/338/vitrin/1.htm)
