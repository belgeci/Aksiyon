# 2001’in hasılat Dell’isi

*Muhammet Yılmaz 2002.01.26*

<div>
 <p class="spot">
  2001 bilgisayar şirketleri için kötü bir yıldı. Bilişim'de satışlarını artıran tek firma ise Dell oldu. İki pazar araştırma şirketinin ön verilerine göre tüm dünyada PC pazarında 2001 yılında küresel ölçekte satışlar yüzde 5.1, ABD'de ise yüzde 12.2 oranında düştü.
 </p>
 <p class="metin">
 </p>
 <p class="metin">
  Gartner Dataguest'in rakamları ise nispeten daha iyimser: Dünya'da yüzde 4.6, ABD'de ise yüzde 8.5'lik düşüş var.
 </p>
 <p class="metin">
  Dell'in satışları arttı
 </p>
 <p class="metin">
  Her iki rapor da 2001'in 4. çeyreğindeki satışların 3. çeyreğe göre daha iyi olduğunu gösteriyor. Raporlara göre satışlarında artış görülen tek büyük bilgisayar üretecisi Dell. Asya bölgesi ise PC satışlarının arttığı tek pazar. Bilgisayar endüstrisinde 1985 yılında da küçülme görülmüştü. Gartner'in rakamlarına göre Dell'in satışları tüm dünyada yüzde 18.3 oranında artarak 17 milyonu buldu. Firmanın pazar payı da yüzde 3 artarak yüzde 13.3'e çıktı. 5.5 milyonluk satışla 2. sırada yer alan Compaq'ı, 4.4 milyon'la HP izledi. Gateway 3.2 milyonluk satış rakamıyla 4., Avrupa ve Kuzey Amerika'da PC üretimini durduran IBM 5. oldu. IBM beş büyük üretici arasında yüzde 22.1 ile en büyük düşüşü gösterdi ancak en fazla kaybedenin Gateway ve Compaq olduğu söyleniyor.
 </p>
 <p class="metin">
  2001 en kötü yıl
 </p>
 <p class="metin">
  Gartner analistlerinden Charles Smulders 2001'i endüstri tarihinin en kötü yılı olarak nitelendirirken, tek istisnanın Dell olduğunu söyledi. Farklı fiyat politikası Dell'in satışlarının artmasında en önemli etken olarak görülüyor. IDC'den Roger Kayrıay ise, 3. ve 4. çeyrekler arasındaki yüzde 16.9'luk artışı ufukta bir ışık olduğu şeklinde yorumluyor. PC endüstrisi ilk olarak 2000 Ağustos'unda sıkıntılı bir döneme girmişti.
 </p>
 <p class="metin">
 </p>
 <p class="arabaslik">
  İstikbal Köln Mobilya Fuarı'nda
 </p>
 <p class="metin">
  Almanya'nın Köln kentinde organize edilen ve uluslararası olması nedeniyle bir kat daha önem kazanan Köln Uluslararası Mobilya Fuarı'na katılan İstikbal, koltuk takımlarından kanepelere, panel mobilyadan aksesuarlara kadar geniş bir ürün grubunu sergiliyor. 500 metrekarelik alanda modern ve fonksiyonel ürünleriyle dikkat çeken İstikbal, kalitesi ve özgün desenleriyle ziyaretçilerin de beğenisini kazanıyor.
 </p>
 <p class="metin">
  Fuar amacına ulaştı
 </p>
 <p class="metin">
  14 Ocak'ta ziyaretçilere açılan ve 50 ülkeden 1400'ü aşkın firmanın katıldığı Köln Uluslararası Mobilya Fuarı 20 Ocak'ta sona eriyor. Son kullanıcıya satışın yapılmadığı uluslararası fuara yeni ihracat bağlantıları kurmak ve var olan bağlantıları geliştirmek amacıyla katıldıklarını belirten İstikbal yetkilileri, fuardan istenilen etkiyi elde ettiklerini söylediler.
 </p>
 <p class="metin">
 </p>
 <p class="arabaslik">
  SİZE ÖZEL BULAŞIK MAKİNESİ
 </p>
 <p class="metin">
  Ariston'un tüketicilerin değişen ihtiyaçlarına cevap vermek üzere geliştirdiği yeni bulaşık makinesi serisi, aynı anda iki ayrı yıkama programını kullanma imkanı sunuyor. Aynı yıkama programı içinde, en narin cam eşyalar özenle korunacak kadar hassas; en kirli tencere tavalar ise tüm kirlerinden arındırılacak kadar kuvvetli şekilde yıkanıyor.
 </p>
 <p class="metin">
 </p>
 <p class="arabaslik">
  Çarşı'da indirim başladı
 </p>
 <p class="metin">
  Birbirinden seçkin onlarca marka ve yüzlerce çeşit ürünü, alternatifli ödeme seçenekleri ve uygun fiyatlarla sunan Çarşı Mağazaları'nda sezon indirimi başladı. Çarşı'da Advantage Card'la vade farksız 4 taksitle ödeme imkanı sunuluyor.
 </p>
 <p class="metin">
 </p>
 <p class="arabaslik">
  Dijital dünya 2.2 GHz hızında
 </p>
 <p class="metin">
  Dünyanın en büyük işlemci üreticisi Intel, 2GHz hız barajını da aştı. İşlemci teknolojisindeki çıtayı her geçen gün biraz daha yükselten Intel, 2.2 GHz'lik Pentium 4 işlemcisini piyasaya sürdü. Ev PC'lerini dijital dünyanın merkezi haline getirecek yeni Intel teknolojisi, evde video hazırlanmasını, seslerin dijital hale dönüştürülmesini, müzik parçası meydana getirilmesini ve Pentium 4 işlemci için optimize edilen en yeni bilgisayar oyunlarının en yüksek performansta oynanmasını mümkün kılıyor.
 </p>
 <p class="metin">
 </p>
 <p class="arabaslik">
  Gima'da KDV yok mu?
 </p>
 <p class="metin">
  Gima'nın 'KDV Yok' kampanyasına ilgi büyük. Gima'nın son kampanyası "KDV Yok", tüketicilerden gördüğü yoğun ilgiyle devam ediyor. 7 Ocak tarihinden itibaren Gima mağazaları, Sen—Al Market www.gima.com.tr ve Alo Gima 444 1000'de geçerli olmaya başlayan kampanya SuperCard'la bir defada yapılacak 50 milyon TL ve üzeri alışverişlerde KDV tutarı kadar indirimi kapsıyor.
 </p>
 <p class="metin">
 </p>
 <p class="arabaslik">
  Krizde büyüdü
 </p>
 <p class="metin">
  Havalandırma, izolasyon ve ince saç, baca işleri konusunda faaliyet gösteren Haviz Ltd.Şti. yürüttüğü profesyonel hizmet anlayışıyla ekonomik krize meydan okuyor. Haviz Ltd. Şti. Yönetim Kurulu Başkanı Ahmet Üzüm, krizden etkilenmemelerini profesyonel insanlarla çalışmak, çalışma azmi, müşteri memnuniyeti, her şeyi devletten beklememe, girişimci amatör ruh gibi faktörlere bağlıyor. Tel: 0212 425 81 24
 </p>
 <p class="metin">
 </p>
 <p class="arabaslik">
  Kaymak tadında yoğurt
 </p>
 <p class="metin">
  Sek, kaymaklı yoğurdun lezzetinden vazgeçemeyen ama yoğurdun üzerindeki kaymak tabakasını istemeyenler için yepyeni bir seçenek sunuyor. Sek Kaymaklı tadında, kaymaklı yoğurdun geleneksel lezzetine sahip ancak kaymak tabakası bulunmayan özel bir yoğurt.
 </p>
 <p class="metin">
 </p>
 <p class="arabaslik">
  Simidiniz Ülker'den
 </p>
 <p class="metin">
  Ülker'in yeni ürünü 'Susamlı Çizi' tüketicilerin beğenisine sunuldu. Kendi kategorisinde bir ilk olan yeni Susamlı Çizi, evde, ofiste ya da yolda açlığını bastırmak isteyenler için çıtır çıtır bir alternatif. 70 gramlık ambalajlarda sunulan yeni Susamlı Çizi, çay saatlerinin de aranan üyesi olmaya aday görünüyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020415200414/mailto:muhammed.yılmaz@aksiyon.com.tr">
   muhammed.yılmaz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/373/vitrin/1.htm), [web.archive.org (arşiv bağlantısı)](http://web.archive.org/web/20020415200414/http://www.aksiyon.com.tr:80/2002/373/vitrin/1.htm)
