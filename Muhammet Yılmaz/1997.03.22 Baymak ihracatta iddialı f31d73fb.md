# Baymak ihracatta iddialı

*Muhammet Yılmaz 1997.03.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bugün 30 yılını geride bırakan Baymak, bu süre içerisinde Orta Asya ülkeleri başta olmak üzere birçok ülkeye açıldı.
  </font>
 </div>
 <div id="newsText">
  <font class="detail-text">
   Kat kaloriferi, hidrofor, termosifon üretiminin ilklerini gerçekleştiren Baymak'ın hedefi ise dışa açılma yelpazesini daha da genişletmek. 1967 senesinde kurulan ve ilk defa Almanlar'la ortak bir çalışma yaparak iş hayatına başlayan şirket, Türkiye'nin önde gelen sanayi şirketlerinden biri haline geldi. 1970'li yıllarda da kat kaloriferi üretimine geçen Baymak Türkiye'de kat kaloriferi  imalatını, ilk modern anlamda hidrofor üretimini ve ilk termosifon üretimini gerçekleştiren firma oldu. 1987'de ise İngilizler'le ortak bir çalışma yaparak Türkiye'de ilk doğalgaz cihaz üretimini gerçekleştirdi Baymak. Bugün bin 100 bayi ve 350 servisle Türkiye'de bulunan en büyük dağıtım ve servis ağına sahip Baymak. Baymak Genel Müdürü Dr. Murat Akdoğan, hiçbir şekilde yabancı kaynak ve devlet kredisi kullanmadıklarını belirtiyor.
   <br/>
   <br/>
   Murat Akdoğan, "sektörde dünya pazarında iddialı durumdayız" diyor. Firma 1996'dan bu yana sürekli dış pazarlara açılıyor, teşkilatlanıyor. Önümüzdeki yıl için ihracat hedeflerinin minimum 10 milyon dolar civarında olduğunu belirten Akdoğan, "3 yıl içinde de 30 milyon dolar ihracat yapmayı hedefliyoruz. Bu rakamların gerçekleşmesi için dağıtım kanalları ile servis teşkilatları kuruyor ve çeşitli yatırımlar yapıyoruz. Kırgızistan'da 1997 başında kazan üretimine ve güneş kollektör üretimine yönelik çalışmalarımız oldu. Dolayısıyla orada üretimi gerçekleştirerek Kırgızistan'dan Kazakistan'a ve Rusya'ya kadar ulaşmamız söz konusu" diye konuştu. 1997 senesinin başından itibaren de Gürcistan'da aynı şekilde dağıtım kanalları ve servis teşkilatları kurmaya başlayan Baymak önümüzdeki ayın sonunda da Moskova'da bir büro açacak. Oradan Beyaz Rusya, Ukrayna ve Rusya'da dağıtım ve servis teşkilatları kurma da şirketin hedefleri arasında. Baymak, bunun dışında Yunanistan'da da  örgütlenme noktasına gelmiş. Sonrasında Bulgaristan ve Arnavutluk'ta çalışmalara devam edecek.
   <br/>
   <br/>
   Anlayacağınız Baymak, Türkiye'deki teşkilatlanmasını fazlasıyla tamamlamış, dünyada örgütlenmeye hızla devam ediyor. Genel Müdür Akdoğan, örgütlenmeyi tamamladıktan sonra "Özellikle 1997 senesi Baymak'ın ihracat yılı olacak. Bizim Orta Asya piyasasında rakiplerimiz olan İtalyanlar'ın ve Almanlar'ın aleyhimize yaptıkları spekülasyonlar tutmadı ve biz Orta Asya piyasasına çok iyi şartlarda ve promosyonla girdiğimiz için onları zorladık ve pazarı ele geçirdik" diyor.
   <br/>
   <br/>
   Eğitime de destek veren Baymak, bu amaçla Milli Eğitim Bakanlığı ile bir anlaşma yaparak Meslek Liselerinde tesisat dersi alan bütün okullarda eğitim bölümleri hazırlıyor. Satış sonrası hizmette Türkiye'de ve dünyada hiçbir kişi ve kurumun yapmadığı bir organizasyona gittiklerini vurgulayan Genel Müdür Akdoğan şunları anlatıyor: "Türkiye coğrafya olarak büyük bir ülke; dolayısıyla İstanbul'dan Kars'a, Edirne'ye, Mersin'e Trabzon'a aynı şekilde hitap etme imkanına sahip değiliz. Bunun için Karadeniz, Doğu Anadolu, Orta Anadolu, Akdeniz, Çukurova, 2 bölümde Marmara ve Ege bölgeleri olmak üzere tam on tane özel statülü merkez oluşturduk. Bu 10 bölgedeki servisleri fabrika imkanlarına kavuşturduk. Artık servislerimizde çalışan 2 bin 500 kişi fabrikaya geldigitti gibi problemler yaşamayacak. Kendi bölgelerine en yakın noktada eğitim imkanı bulacaklar ve yedek parça ihtiyaçlarını en yakın depodan karşılayacaklar. Tüketicinin ilk şikayeti olarak İstanbul merkeze gelmeden problemini önce bölgedeki merkezde giderecek ve servisimizin çözemediği problemi merkez servis teşkilatı çözecek. Artık biz 350 servisle değil, 10 bölgede 35 servisle muhatap olacağız."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2392-baymak-ihracatta-iddiali.html), [web.archive.org (arşiv bağlantısı)](http://web.archive.org/web/20120323182226/http://www.aksiyon.com.tr:80/aksiyon/haber-2392-baymak-ihracatta-iddiali.html)
