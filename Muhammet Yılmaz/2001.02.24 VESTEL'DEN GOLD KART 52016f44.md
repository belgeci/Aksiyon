# VESTEL’DEN GOLD KART

*Muhammet Yılmaz 2001.02.24*

<div>
 <p class="spot">
  Zorlu Holding bünyesinde faaliyet gösteren Denizbank ve Vestel, MasterCard işbirliği ile çıkardığı Vestel Gold Kart'ı hizmete sundu.
 </p>
 <p class="metin">
 </p>
 <p class="metin">
  Tek kart üzerinde kredi kartı, tüketici kredisi ve taksit olanağını birlikte sunan Vestel Gold Kart sahipleri, Vestel bayilerinde ve Denizbank taksit sistemine dahil diğer işyerlerinde bir üründe 18 aya kadar taksit imkanı bulabilecek. Vestel Gold Kart'ın sahibi olan ilk 25 bin kişi, tüm Vestel bayilerinde geçerli olan 10 milyonluk indirim çeki kazanacak. Denizbank Bireysel Bankacılık Genel Müdür Yardımcısı Dinçer Alpman, kredi kartının tanıtımında yaptığı konuşmada, ilk etapta 150 bin kişiye ulaşmayı hedeflediklerini söyledi. Alpman, bir çok özelliği bünyesinde taşıyan ve tüketiciye bir katma değer sağlayan Vestel Gold Kart'la grup şirketlerinin faaliyet alanlarında bir sinerji oluşturacaklarını belirtti. Vestel Gold Kart'ın öncelikle Vestel bayilerinde, daha sonra diğer işyerlerinde 18 aya kadar taksit imkanı sağlayacağını kaydeden Alpman, ilave ürün ve firmaların da zamanla sisteme ekleneceğini, bu kartın her türlü kayıp ve çalıntıya karşı 24 saat geriye dönük koruma sağladığını belirtti. Vestel Gold Kart'la anlaşmalı bankaların ATM'lerinden nakit avans çekilebileceğini söyleyen Alpman, bu hizmetlerin Toprakbank, Sümerbank ve online hale gelen PTT'den alınabileceğini kaydetti.
 </p>
 <p class="metin">
  Gelire göre limit
 </p>
 <p class="metin">
  Vestel Gold Kart için önceden bir limit belirlenmediğini ifade eden Alpman, herkesin belgeleyeceği gelir oranında limit konulacağını bildirdi.  Vestel Dayanıklı Tüketim Malları Pazarlama A.Ş. Genel Müdürü Levent Hatay da, Türkiye'nin zor bir dönemden geçtiğini, ancak önümüzdeki dönemde ekonominin iyiye gideceğini söyledi. Dayanıklı tüketim sektörünün 2000 yılını iyi geçirdiğini, 2001 yılında yüzde 4—4.5'lik büyüme beklediklerini bildiren Hatay, kendilerinin de beyaz eşyada yüzde 70 oranında büyüyeceklerini söyledi.
 </p>
 <p class="metin">
 </p>
 <p class="arabaslik">
  seray tatilcilere hazırlanıyor
 </p>
 <p class="metin">
  1953 yılından bu yana yataklı kanepe, oturma grupları konusunda tüketicisine sağlam, estetik, kullanışlı, pratik, ekonomik ve fonksiyonel ürünler sunan Seray Mobilya, yenilikleriyle tatilcilerin de hizmetinde. Yurtiçinde ve  yurtdışındaki mağazalarında tüketicisine sunduğu ev ürünlerinin yanı sıra otel, motel, tatil köyleri, dinlenme tesisleri, hastaneler, spor tesisleri, yurtlar, restorantlar ve pansiyonlar için özel ürünler üreten Seray, kurumsal müşterilerinin istek ve talepleri doğrultusunda özel üretim yaylı yatak, ikiz yatak, tekstil ürünleri, yataklı koltuk, yataklı kanepe, lobi koltuk, aksesuar ve modüler mobilya çeşitleriyle de hizmet veriyor. Profesyonel alıcılara hizmet sunabilmek amacıyla Antalya'da gerçekleştirilen Tusid Hotel Product 2001 fuarına katılan Seray, modern fuar teşhiri ile tüketicisinin karşısına 200 metrekare büyüklüğünde bir stand ile çıktı. Seray Mobilya, bu fuarda yüzlerce ziyaretçi ile tanışma fırsatı buldu.
 </p>
 <p class="metin">
 </p>
 <p class="arabaslik">
  TARIM SEKTÖRÜ AYNI ÇATI ALTINDA
 </p>
 <p class="metin">
  'Growtech Avrasya 2001 Uluslararası Sera, Tarım Ekipmanları ve Çiçek Fuarı' 22—25 Mart tarihleri arasında Antalya'da düzenlenecek. Tüm tarım sektörünü aynı çatı altında toplayacak olan Growtech Avrasya Fuarı, üretimden hasada kadar tüm sektörü ilgilendiren gelişmelerin profesyonel bir ortamda sergilenmesine ve ülkelerarası teknoloji alışverişine olanak sağlayacak.
 </p>
 <p class="metin">
 </p>
 <p class="arabaslik">
  Albaraka Türk
 </p>
 <p class="metin">
  16 yaşında
 </p>
 <p class="metin">
  Ülkemizin ilk özel finans kurumu olan Albaraka Türk, 1995 yılından bu yana tamamı kendi mülkü olan 22 şubesinde faizsiz bankacılık hizmeti veriyor. Ayrıca 2001 yılında 3 yeni şube açmayı planlıyor. Sermayesinin yüzde 80'i uluslararası Dallah—Albaraka Group ile İslam Kalkınma Bankası'na, yüzde 20'si ise yerli ortaklara ait olan Albaraka Türk'ün ödenmiş sermayesi 20 trilyon, özvarlığı 30 trilyon ve 2000 yılı net kârı 6.5 trilyon olarak belirlendi.
 </p>
 <p class="metin">
 </p>
 <p class="arabaslik">
  Arçelik'te görev değişikliği
 </p>
 <p class="metin">
  Arçelik Üretim ve Teknoloji Grup Direktörlüğü'ne, Beko Elektronik Ürün Yönetimi ve Ticari İşler Genel Müdür Yardımcısı Turgut Soysal atandı. Arçelik'ten Borsa'ya gönderilen açıklamaya göre, Ali Hakan Sümerval'ın Beko Elektronik A.Ş.'ye atanmasıyla boşalan Türkiye Pazarlama Direktörlüğü'ne de Uluslararası Pazarlama ve Satış Direktörü Hasan Çırnaz Tiryakioğlu getirildi. Uluslararası Satış Direktörü Mustafa Nadir Yalçınalp de, Sümerval'ın yerine Uluslararası Pazarlama ve Satış Direktörü oldu.
 </p>
 <p class="metin">
 </p>
 <p class="arabaslik">
  Plazmayla doyumsuz seyirler
 </p>
 <p class="metin">
  SONY PFM—42B1 ile yepyeni bir yaşama merhaba demeye hazır mısınız? Teknoloji dünyasının dev ismi SONY'nin Türkiye pazarına sunduğu plazmalarla televizyon ve sinema keyfinde doruğa çıkıyorsunuz. Kibar bir görünüme sahip plazmalar hakkında daha ayrıntılı bilgi için Empati'den  0 212 213 82 84 nolu telefonu aramanız yeterli. Unutmayın, mükemmel bir ekran keyfi ayrıntılarda saklıdır.
 </p>
 <p class="metin">
 </p>
 <p class="arabaslik">
  Ereğli'den 123,7
 </p>
 <p class="metin">
  milyon dolar kâr
 </p>
 <p class="metin">
  Ereğli Demir ve Çelik Fabrikaları T.A.Ş Genel Müdürü Şener Macun, geçen yılın şirketleri için başarılı bir yıl olduğunu belirterek, 123.7 milyon dolar dönem kârı elde ettiklerini bildirdi. Macun, düzenlediği basın toplantısında, dünya ham çelik üretiminin yaklaşık 850 milyon ton civarında gerçekleştiğini belirterek, 2000 yılında Erdemir'de ise üretim ve satışlarda önemli gelişmeler olduğunu bildirdi.
 </p>
 <p class="metin">
 </p>
 <p class="arabaslik">
  Emniyet bantlı su
 </p>
 <p class="metin">
  Damacana suda yüzde 100 güven için taklit edilmez 'hologdamlı emniyet bandı' Türkiye'de ilk defa Flora'da bulunuyor. Flora ve DanoneSA logolarının bulunduğu hologramlı emniyet bandının en önemli özelliği Flora'yı kesinlikle taklit edilemez kılması ve tüketiciye kapağın ilk kez kendisi tarafından açılacağının garantisini vermesi.
 </p>
 <p class="metin">
 </p>
 <p class="arabaslik">
  Pınar'dan litrelik ayran
 </p>
 <p class="metin">
  Gıda ve içecek sektörünün lider kuruluşu Pınar, geleneksel ayran lezzetini bardak ambalajından yeni 1 litrelik şişeye taşıdı. Günün her saatinde iş yerinde, büfelerde ve restoranlarda rahatlıkla tüketilebilen Pınar Ayran, litrelik yeni ambalajı, tüketici istekleri gözönünde bulundurularak şeffaf plastik olarak tasarlanmış. 20 gün raf ömrüne sahip olan Pınar Ayran'ın buzdolabında 4 derecede saklanması gerekiyor.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020501063838/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/vitrin/1.htm), [web.archive.org (arşiv bağlantısı)](http://web.archive.org/web/20020501063838/http://www.aksiyon.com.tr:80/2001/325/vitrin/1.htm)
