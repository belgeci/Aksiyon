# Ziya’dan cesur uygulama

*Muhammet Yılmaz 2001.01.20*

<div>
 <p class="spot">
  Belediye denetimlerinde ekranlara yansıyan pis lokanta görüntüleri insanı bu tip yerlere girerken ürkütmeye yetiyor. Kafada hep bir soru işareti oluyor. Birçok kez televizyonlarda lüks restorantlar dahil bir çok yemek üretim tesisinin pislik yuvası olduğu gözler önüne serildi.
 </p>
 <p class="metin">
 </p>
 <p class="metin">
  Fakat hijyene ve kaliteye önem gösteren mekanlar da mevcut. Bu mekanlardan biri olan Ziya Şark Sofrası, mutfağı dahil bütün birimlerini müşterilerinin kontrolüne sunarak temizlik konusunda kendine güvenini ortaya koyuyor. Bu uygulamanın Ziya Şark'ta yeni olmadığını ifade eden Ziya Şark Sofrası ortaklarından Ziya Bingöl, "Biz yıllardır bu uygulamayı müşterilemizin hizmetine sunuyoruz. Mutfağımızı gezsinle,r görsünler, eksikliklermizi bize söylesinler ki, biz de onlara daha iyi hizmet sunalım" diyor.
 </p>
 <p class="metin">
  Bilinçli tüketici
 </p>
 <p class="metin">
  Tüketicinin bilinçli olması gerektiğini söyleyen Bingöl, "Benim mantığımın almadığı, insanlarımız dışarıda 300—500 bin liraya dürüm yiyor. Bu kişi, bu eti ne şartlarda, hangi konumda üretiyor. Kaliteye ve hijyene önem verse bu şartlarda satamaz. Dikkat edilmesi gereken sağlıksız ve kaçak etlerin en fazla tüketildiği yerler bu tip yerlerdir. İnsanımız bu konuda daha seçici olmalı. Biz etlerimizi anlaşmalı çiftliklerden alıyoruz. Etlerimiz konusunda hiçbir tereddüdümüz yok" diye konuşuyor. Firmaların hijyen konusunda gerekli duyarlılığı göstermediğine değinen Ziya Bingöl, "Biz yüzde 10 kâr marjı ile çalışıyoruz. Ben de yüzde 40—50 kâr edebilirim. Biz konusunda uzman insanlarla çalışıyoruz. Benim özel veterinerim mevcut. Elemanlarımın duşundan tırnağına kadar ilgilenirim. Eti sağlam kaynaklardan ve seçerek alırım. Neden diğer firmalar bu konuda duyarsız kalıyor?" diyor.
 </p>
 <p class="metin">
  Ziya Şark'ın misyonu
 </p>
 <p class="metin">
  Bütün dünyanın gıpta edeceği geleneklerin merkezinde durduklarını dile getiren Bingöl, "Birçok medeniyete sahip olmuş coğrafyada yaşıyoruz. Bu coğrafya üzerinde olağanüstü bir yemek sentezi oluşturmuş olan atalarımızın mirasına sahip çıkmak zorundayız. Batının değerlerinin bizleri istila ettiği şu günlerde yemek kültüründe bile Batı tarzının yaygınlaştığını gözlemlemek mümkün. Buna karşı sınırsız çeşit ve lezzete sahip kendi mutfağımızın günümüzde yeterince temsil edilmediğini düşünüyorum. Bırakın dışarıdan yemek kültürü ithal etmeyi bizim o eşsiz mutfağımızı ve yemek kültürümüzü dünyaya yaymamız gerekir" diye konuşuyor.
 </p>
 <p class="metin">
 </p>
 <p class="arabaslik">
  ÜLKER, DÜNYA 18.Sİ
 </p>
 <p class="metin">
  Türkiye çikolota pazarının iddialı ismi Ülker, dünyanın 18. büyük çikolata, ciklet ve şekerleme firması olma başarısını gösterdi. Çikolata, çikolatalı ürünler, ciklet ve şekerleme konusunda yayın yapan Candy Industry Dergisi'nin dünya çapında gerçekleştirdiği araştırmada Ülker, ilk 100'e girip 18. olan tek Türk şirketi olarak yer aldı.
 </p>
 <p class="metin">
 </p>
 <p class="arabaslik">
  Pınar'dan resim
 </p>
 <p class="metin">
  yarışması
 </p>
 <p class="metin">
  Pınar'ın geleneksel olarak her yıl düzenlediği ve çocukların yoğun ilgi gösterdiği Pınar Kido İlköğretim Okullararası Resim Yarışması Türkiye genelinde başadı. Bu yıl 20. kez düzenlenen yarışmanın konusu, 'En Güzel Gününüzü Çizin'. Yarışmaya öğrenciler, 25x35 veya 35x50 cm. ölçülerinde resimlerle katılabiliyorlar.
 </p>
 <p class="metin">
 </p>
 <p class="arabaslik">
  Genç tasarımcılardan yarışmaya 90 eser
 </p>
 <p class="metin">
  Mücevherat sektörünün iddialı ismi Goldaş'ın, kuyumculuk sanatının gelişimini desteklemek ve gençleri özendirmek için düzenlediği 'IV. Geleneksel Goldaş Takı Tasarım Yarışması'nda, 90 eser yarıştı. Bu yıl hayatın en renkli ve çılgın dönemi olan 'gençlik' konseptinin işlendiği yarışmada, bir turizm acentasında tur operatörü olan Meltem Karapaça tasarım birincisi oldu.
 </p>
 <p class="metin">
 </p>
 <p class="arabaslik">
  Çelik Motor, Kia'nın distribütörü
 </p>
 <p class="metin">
  Güney Kore'nin otomotiv devi Kia Motors ile Anadolu Grubu kuruluşlarından Çelik Motor, Türkiye distribütörlüğü için anlaşmaya vardılar. Anlaşmaya Anadolu Grubu adına otomotiv Grubu Başkanı Metin Ecevit, Çelik Motor Genel Müdürü Alp Evcimen ve Kia Motors adına Avrupa Genel direktörü J.H.Lim imza koydular.
 </p>
 <p class="metin">
 </p>
 <p class="arabaslik">
  Vaillant ödüllendiriyor
 </p>
 <p class="metin">
  Vaillant, Türkiye çapında en fazla ciroyu yapan 15 bayiini her yıl olduğu gibi bu yıl da 'Bayi Ödül Gezisi' ile ödüllendirdi. Borneo Adası, Bali, Endonezya, Singapur, Vietnam, Kamboçya ve Phuket Adası'nı kapsayan gezi 17 gün sürecek. Vaillant üst yönetiminin de katılacağı gezide, firmaları birbirine yaklaştırmak ve takım ruhunu güçlendirmek amacı ile takım yarışmaları ve sohbet toplantıları düzenliyor.
 </p>
 <p class="metin">
 </p>
 <p class="arabaslik">
  M.P'den erken start
 </p>
 <p class="metin">
  Kalitesi ve tarzıyla ayakkabı sektörüne yeni bir soluk getiren M.P 2001 İlkbahar—Yaz sezonunu erken açtı. M.P ayakkabılarının üretici firması Pames Ayakkabıcılık tüm bayilerinin katıldığı bir toplantı ile 2001 yılında piyasaya sunacağı 60'ı aşkın model ve 360 değişik renkteki ayakkabılarını tanıttı.
 </p>
 <p class="metin">
 </p>
 <p class="arabaslik">
  Millennia MaxXP'nin başarısı
 </p>
 <p class="metin">
  ABD'nin teknoloji devlerinden Micron, üretimini yaptığı PC'lerinden Millennia Max XP modelinin, PC Magazine dergisi tarafından 2000 yılının en başarılı tüketici ürünlerinden biri olarak seçildiğini duyurdu. Konu ile ilgili haber PC Magazine dergisinin 2 Ocak 2001 tarihli sayısında yayınlandı. Micron PC'lerinin Türkiye distribütörlüğünü ise 2000 yılının başından itibaren bilişim sektörünün lider firmalarından Sentim yapıyor.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020425075653/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/320/vitrin/1.htm), [web.archive.org (arşiv bağlantısı)](http://web.archive.org/web/20020425075653/http://www.aksiyon.com.tr:80/2001/320/vitrin/1.htm)
