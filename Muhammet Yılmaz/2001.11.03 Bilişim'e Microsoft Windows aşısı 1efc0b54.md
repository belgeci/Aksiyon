# Bilişim'e Microsoft Windows aşısı

*Muhammet Yılmaz 2001.11.03*

<div>
 <p class="spot">
  Microsoft, heyecan ve merakla beklenen yeni iletim sistemi Windows XP'yi tüm dünyadaki yüz binlerce bilgisayar kullanıcısıyla buluşturdu.
 </p>
 <p class="metin">
 </p>
 <p class="metin">
  Başta Amerika Birleşik Devletleri'nin New York kenti olmak üzere dünyanın birçok ülkesinde yapılan tanıtım etkinlikleriyle piyasaya sunulan Windows XP'nin Türkiye lansmanı da dijital çağın heyecanının hissedildiği bir kutlamaya dönüştü. İletişimde yeni bir çağın habercisi olarak nitelendirilen Windows XP'nin Türkiye lansmanına katılan yaklaşık 3 bin kişi bu coşkuyu tüm dünya ile aynı anda yaşama firsatı buldu.
 </p>
 <p class="metin">
  Mydonose Showland'de gerçekleştirilen lansmanda açılış konuşmasını yapan Microsoft Türkiye Genel Müdürü Haluk Maga, yeni işletim sisteminin ortaya çıkaracağı heyecanın bilgisayar endüstrisi için de büyük firsatlar taşıdığına dikkat çekti. Maga, "Windows XP, cihaz ve uygulamaların yeteneklerini geliştirerek bilgisayar kullanıcıları için daha iyi sistemler oluşturuyor. Sunduğu kullanım kolaylığı ile kitlelerin bilgisayarla tanışmalarını sağlayan ve böylece internet devrimini de hızlandıran Windows 95'ten sonra, endüstri, bilgisayar kullanıcıları, BT profesyonelleri ve müşterilerimiz için heyecan verici bir dönüm noktasındayız. Bu dönemin yapı taşı da Windows XP olacak. 3—5 yıl sonra evlerde bütün işler için tek bir cihaz kullanılacak ve bu cihaz da bilgisayardan başka bir şey değil. İnternet bilgisayar endüstrisine nasıl ivme kazandırdıysa Windows XP'nin de aynı etkiyi yaratacağına inanıyoruz" diye konuştu.
 </p>
 <p class="metin">
  Krize rağmen yatırıma devam
 </p>
 <p class="metin">
  Haluk Maga konuşmasında basın mensuplarının sıklıkla "Ekonomik krizde neden yatırım yapıyorsunuz?" sorusunu yönelttiklerini belirterek, "Ekonomik krizde Türk BT pazarı yüzde 60 daraldı. Bu kriz, sektörü 5 yıl geriye götürdü. Fakat Türkiye'de evlerin sadece yüzde 3'ünde, KOBI'lerin ise yüzde 20'sinde PC var. Biz yeni ürünlerimizi piyasaya sunarak yatırım yapmaya devam ediyoruz; çünkü, Türkiye'nin verimliliğine ve rekabet gücüne katkıda bulunacak katma değer ve servisleri BT sektörü geliştirecek. Windows XP de bu hedefe ulaşmada çok önemli bir rol üstlenecek" dedi.
 </p>
 <p class="metin">
 </p>
 <p class="arabaslik">
  SOLO'DAN KAMPANYA
 </p>
 <p class="metin">
  Solo Ultra Havlu, Eylül ayından itibaren 2'li paketlerinin yanısıra, rulo başına yüzde 10 fiyat avantajı sağlayan ekonomik 4'lü paketlerle de raflardaki yerini alıyor. Ayrıca Solo Ultra 4'lü Havlu, Eylül ayında tüm Türkiye'de düzenlediği '1 rulosu bedava' kampanyası ile tüketiciye yüzde 25'lik bir avantaj sunuyor.
 </p>
 <p class="metin">
 </p>
 <p class="arabaslik">
  Pfizer "Eğitim
 </p>
 <p class="metin">
  Gönüllüsü" oldu
 </p>
 <p class="metin">
  Çocukların gelişimlerini destekleyecek imkanlar oluşturmayı hedefleyen Eğitim Gönüllüleri, Gültepe Öğrenim Birimi'ni açtı. Gültepe Öğrenim Birimi'nde, Pfizer İlaçları ve çalışanlarının maddi desteğinin yanı sıra Pfizer Toplum Takımı üyeleri de gönüllü eğitmenlik yapıyorlar. 7—16 yaş arasındaki öğrencilerin okul saatleri dışında, kendilerini geliştirip ders çalışabilecekleri bir mekan olarak hazırlanan ve 300 öğrenci kapasiteli olan Gültepe Öğrenim Birimi'ne bugüne kadar 400'ü aşkın başvuru oldu. İngilizce, bilgisayar, yaratıcı drama, düşünsel oyunlar ve kütüphane olmak üzere 5 sınıftan oluşan öğrenim biriminde öğrencilere gönüllü öğretmenler yardımcı oluyor.
 </p>
 <p class="metin">
 </p>
 <p class="arabaslik">
  Impreza STi satışa sunuluyor
 </p>
 <p class="metin">
  Subaru markasının yarış pistlerinde edindiği deneyimleri sonucunda geliştirdiği Impreza serisinin Frankfurt Motor Show'da sergilenen STi versiyonu, Aralık 2001 tarihinden başlayarak ülkemizde de satışa sunulacak. Daha yüksek bir performans isteyen otomobil tutkunları icin Impreza WRX STi yeni bir seçenek olarak Subaru ürün yelpazesindeki yerini almaya hazırlanıyor.
 </p>
 <p class="metin">
 </p>
 <p class="arabaslik">
  Disney kahramanları Goltaş'ta
 </p>
 <p class="metin">
  Dünya eğlence endüstrisinin en büyük markalarından Walt Disney'in kahramanları, Türkiye'nin öncü mücevherat kuruluşu Goldaş tarafından takıya dönüştürüldü. The Walt Disney Company'nin lisansıyla üretilen takılar Türkiye'nin yanı sıra yurtdışında da satışa sunuluyor. Mickey Mouse, Donald Duck, 101 Dalmaçyalı, Pamuk Prenses, Aslan Kral, Cinderella, Pinokyo, Bambi gibi dünyanın en çok tanınan karakterleri artık küpe, kolye, yüzük, bileklik gibi altın takılarla yaşamımızı renklendirecek.
 </p>
 <p class="metin">
 </p>
 <p class="arabaslik">
  Pınar'dan dilimli lezzetler
 </p>
 <p class="metin">
  Tüketici istekleri doğrultusunda ürün yelpazesini genişleten Pınar, Açıkbüfe alt markasıyla hazır dilimlenmiş birbirinden lezzetli şarküteri ürünlerini piyasaya sundu. Pınar birçok araştırma şirketi ile yaptığı çalışmalar sonunda, Türk halkının şarküteri reyonlarında yakından tanıdığı birçok lezzeti tüketicilerin beğenisine sundu.
 </p>
 <p class="metin">
 </p>
 <p class="arabaslik">
  İlk ve tek çilekli çikolata
 </p>
 <p class="metin">
  KraftSA'nın güçlü markası Milka, 100. yaşına Türkiye'nin ilk ve tek çilekli çikolatasını üreterek merhaba dedi. 100. yıl kutlamaları çerçevesinde gerçekleştirilen aktivitelerin yanı sıra Milka, yeni çeşidi Çilekli Milka Tablet çikolata ile de bu kutlamalara lezzet katıyor. Alp Dağları'ndan gelen sağlıklı sütle tüm dünyaya eşsiz tatlar sunan Milka, çilekli tablet çikolatasıyla çileği ve çikolatayı buluşturarak farklı bir lezzet sunuyor.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020420002448/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/361/vitrin/1.htm), [web.archive.org (arşiv bağlantısı)](http://web.archive.org/web/20020420002448/http://www.aksiyon.com.tr:80/2001/361/vitrin/1.htm)
