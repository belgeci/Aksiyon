# Üsküdar'da Osmanlı sofrası

*Muhammet Yılmaz 1998.01.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fast foot türü yiyecekler, hazır gıdalar yeme içme zevkini değiştirmeden önce zengin bir mutfak kültürümüz vardı.
  </font>
 </div>
 <div id="newsText">
  <font class="detail-text">
   Dört mevsimi yaşayan Anadolu ve Rumeli'nin yetiştirdiği sayısız nimetleri Doğu ile Batının kavuştuğu bir noktada çeşitli medeniyetlerin imbiğinden süzüp, İslam'ın ruhuyla mayalayarak sofraya aktaran bu kültür lezzetle sağlığı da bir araya getirmenin sırrını yakalamıştı aynı zamanda. İstanbul'un kendine ait değerlerinin kaybolmaya yüz tuttuğu günümüzde Üsküdar'da tarihi Fethipaşa Korusu'nun en yüksek kısmında, top çamlarının nezaret ettiği bir mekanda Osmanlı mutfak ve sanat kültürünü yaşatmayı hedeflemiş bir işletme var: Dilruba Bahçesi. Reşatpaşa Konağı'nı aslına uygun biçimde restore ederek İstanbul halkının hizmetine sunduklarını belirten Dilruba Bahçesi'nin işetmecisi Abdülhamit Doğan, önceleri içkili olan bu restorantı alarak, Osmanlı kültür ve geleneğine uygun bir biçimde düzenlediklerini söylüyor.
   <br/>
   <br/>
   Dilruba'da alkolsüz ve içkisiz hizmete devam edeceklerini belirten Doğan, "Burada kendi gelenek ve göreneklerimizi sergilemeye gayret ediyoruz" diyor. Osmanlı'nın zengin yemeiçme kültürüne sahip olduğunu söyleyen Doğan, bu kültürün unutulmaması için yeni nesile öğretmemizin üzerimize düşen bir vazife olduğunu vurguluyor.
   <br/>
   <br/>
   Eski pişirme yöntemleri kullanılıyor
   <br/>
   <br/>
   Dilruba Bahçesi'nin özel toplantılara müsait olan salonlarında, cumartesi ve pazar sabahları kahvaltı da veriliyor. Mutfağında günümüz teknolojisi yerine tamamen eski pişirme usullerini kullanan Dilruba'da tüm gıda maddeleri de Anadolu'nun çeşitli bölgelerinden doğal yöntemlerle imal edilenler arasından tedarik ediliyor. Böylece misafirlere kimyasal maddelerin etkilemediği sağlıklı ve doğal lezzetler sunuluyor.
   <br/>
   <br/>
   Dilruba Bahçesi'nde damak tadınıza ayrı bir çeşni katacak Osmanlı mönüsünden bazıları şöyle:
   <br/>
   <br/>
   Soğuklar: Acılı süzme yoğurt, çam fıstıklı ve fındıklı ılık humus, cevizli, bademli değirmen aşı, nar ekşili acılı Antep ezmesi, bostana, közde manca, babagannus, dövme çiğ köfte, muhammara, paşa ezmesi.
   <br/>
   <br/>
   Çorbalar: Etli yüksük çorbası, ekşili Anadolu çorbası, terbiyeli kelle paça çorbası.
   <br/>
   <br/>
   Sıcaklar: Fıstıklı içli köfte, nezaket içli köftesi, yufkalı köfte, ıspanaklı ve etli Rumeli mantısı, tavuk büryan, şark usulu kırma tavuk şiş, antika sahanda yoğurtlu tavuk kebabı, biberiye dalında kuzu sırtı sarması, patlıcan söğürmeli kuzu bostan kavurması, domatesli kebap, şark usulü terbiyeli kuzu şiş, kuyuda kuzu büryan, taş fırında toprak güveçte patlıcan, keşkek.
   <br/>
   <br/>
   Salatalar: Kaşık salatası, Rumeli piyazı.
   <br/>
   <br/>
   Tatlılar: Çam fıstıklı künefe, cevizli ev baklavası, sakızlı hünkar muhallebisi ile ayva tatlısı, bademli kaymak revani.
   <br/>
   <br/>
   İçecekler: Şerbet, sahlep, badem sübyesi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B9AAD3CC38CD9CEFDF3EFAE8B466D551?newsId=3370), [web.archive.org (arşiv bağlantısı)](http://web.archive.org/web/20120904075225/http://www.aksiyon.com.tr:80/aksiyon/newsDetail_getNewsById.action;jsessionid=B9AAD3CC38CD9CEFDF3EFAE8B466D551?newsId=3370)
