# 50 doların hikâyesi

*Muhammet Yılmaz 2002.01.12*

<div>
 <p class="spot">
  Türkiye'de bir çok iş adamının iş dünyası ile ilgili ilginç hikayeleri vardır. Kimi seyyar satıcılıktan patronluğa, kimi çalıştığı kurumu satın alacak kadar kendilerinin bile ihtimal vermediği ilginç hikayelere sahiptirler.
 </p>
 <p class="metin">
 </p>
 <p class="metin">
  Bunlardan biri olan çileli ve ilginç bir yolculuktan sonra sektöründe bir numara olmayı başaran İpekyolu Tekstil'in sahibi Muhammed İsa Artış, ilginç ticaret serüvenini ve hayatını şöyle anlatıyor: "1981 yılında Doğu Türkistan'dan Türkiye'ye göç ettim. İstanbul'a geldiğimde hiç param yoktu. Bir tanıdığımdan 50 dolar borç aldım. Ve ilk iş olarak 1 kg siyah poşet aldım ve Mahmutpaşa'da satmaya başladım. Ticaret ile ilgili ilk tecrübem bu şekilde oldu. Bir ramazan günü Siyasal Bilimler Fakültesi'nde okuyan bir gençle tanıştım. Ramazan bayramına yakın Mahmutpaşa'da gecelik sattık ve bir günde 6 milyon lira kazandık. Daha sonra bu bu işi tek başıma yürütmek durumunda kaldım. Bu serüven tam 5 yıl sürdü. Daha sonra ürünlerini sattığım kişi geldi ve artık bana mal veremeyeceğini belirtti. Eşim bu işlerden biraz anlıyordu. Beraberce kalıp çıkardık ve terzilere diktirdik. Birçok gece sırtımda kumaş, terzi ile ev arasında mekik dokudum. Öyle bir duruma geldik ki, bir handa 5—6 dükkanda üretim yapacak seviyeye geldim. Şu anda Allah'a hamdolsun 130 kişilik bir üretim kadromuz var" diyor.
 </p>
 <p class="metin">
  Hedef Arabistan
 </p>
 <p class="metin">
  Yimpaş ve Huzur gibi mağazalarda 'Artış' markasıyla ürünleri satılan İpekyolu Tekstil'in ilk hedefi ihracat. İhracata büyük önem verdiklerini vurgulayan Muhammed İsa Artış, "Şu anda bağlantıda olduğumuz en ciddi ülke Arabistan ile ilgili önümüzdeki günlerde bir neticeye ulaşacağız. Hali hazırda Ürdün, Filistin, Mısır, Libya, Rusya ve Türk cumhuriyetlerine gerçekleştirmiş olduğumuz ihracat çalışmalarımızı ABD ve AB ülkelerine de yayma gayreti içindeyiz" şeklinde konuşuyor.
 </p>
 <p class="metin">
 </p>
 <p class="arabaslik">
  "HİPERAKTİF" İNTERNET AJANSI
 </p>
 <p class="metin">
  İnternet günlük hayatın "olmazsa olmaz"ları arasına girdi ve bu dönemde çok işlevli bir web sitesine sahip olmak çok önemli. Web sitelerine pazarlama iletişim stratejisi hazırlayan Hiperaktif, Türkiye'nin ilk internet ajanslarından biri. Hiperaktif hazırladığı internet çözümleriyle farklı bir ajansın nasıl çalışacağını gösteriyor.
 </p>
 <p class="metin">
 </p>
 <p class="arabaslik">
  Tiffany'li günler başlıyor
 </p>
 <p class="metin">
  Kış sezonuna iddialı model ve renk seçenekleriyle giren Tiffany, jakarlı chashmerelike kazakları, shetlandları, ekoseli gömlekleriyle çok iddialı. 14 Şubat Sevgililer Günü öncesi müşterilerine çeşitli sürprizler hazırlayan Tiffany'nin petrol mavisi, mercan, ekru ve toprak tonları renkleri çok konuşulacak. Yüzde 30'lara varan indirimli fiyatlarıyla da dikkati çeken Tiffany, soğuk günlerin sıcak kıyafetlerini sunuyor.
 </p>
 <p class="metin">
 </p>
 <p class="arabaslik">
  Cipso Hakan'dan vazgeçmiyor
 </p>
 <p class="metin">
  Türkiye'nin cipsi Cipso, Türkiye'nin gururu Milli Takımı ve Hakan Şükür'ü desteklemeye devam ediyor. Hakan Şükürlü reklamlarıyla satışlarında ve tanınma oranlarında bariz artış gösteren Cipso, önümüzdeki dönemlerde de Hakan Şükürlü reklamlara hazırlanıyor. İnter'in suskun golcüsü Hakan Şükür, bir Kar Gıda kuruluşu olan Cipso'nun kendisine uğur getirdiğine inanıyor.
 </p>
 <p class="metin">
 </p>
 <p class="arabaslik">
  Odun ateşinde Pizza House
 </p>
 <p class="metin">
  Kendine has lezzeti, uygun fiyatı ve lezzetli seçenekleriyle Pizza House, Ankara'dan sonra İstanbulluların da hizmetine girdi. Pizza House'un ayırdedici lezzeti ise odun ateşinde pişmesi ve en kaliteli malzemelerden üretilmesi ile meydana geliyor. Pizza House pizzalarının ince hamurunda ve özel domates sosusunda hiçbir yapay katkı maddesi bulunmuyor. Fesleğenle harmanlanan zeytinyağı sürülen pizzaların tadına doyum olmuyor.
 </p>
 <p class="metin">
 </p>
 <p class="arabaslik">
  Borçelik'ten stratejik ortaklık
 </p>
 <p class="metin">
  Borçelik'te dur durak yok. Borusan Grubu'nun en önemli şirketlerinden olan Borçelik, Fransız Usinor ile yeni bir ortaklığa girerek, 140 milyon dolarlık kapasite artırım çalışmalarını başlatıyor. Borçelik, hem Usinor gibi bir devin dünya pazarındaki gücünden yararlanacak hem de Türkiye'yi yeni bir yabancı sermayeyle tanıştırıp, yüksek teknoloji ithal edecek.
 </p>
 <p class="metin">
 </p>
 <p class="arabaslik">
  Sporting kışı ısıtıyor
 </p>
 <p class="metin">
  Birçok büyük markanın Türkiye distribütörlüğü'nü yapan Sporting, yüzde 80'e varan indirimleriyle kış aylarını heyecana dönüştürüyor. Adidas'tan Reebok'a kadar onlarca markanın indirimli fiyatları sayesinde soğuk kış günlerinde spor yapmak çok daha kolay. Kayak eldivenlerinin 30 milyon lira, kayak takımlarının 49 milyon liradan başladığı Sporting, İstanbul Dudullu'da..
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329155649/mailto:muhammed.yılmaz@aksiyon.com.tr">
   muhammed.yılmaz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/371/vitrin/1.htm), [web.archive.org (arşiv bağlantısı)](http://web.archive.org/web/20020329155649/http://www.aksiyon.com.tr:80/2002/371/vitrin/1.htm)
