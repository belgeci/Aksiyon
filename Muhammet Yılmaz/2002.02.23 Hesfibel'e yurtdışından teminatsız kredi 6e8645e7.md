# Hesfibel’e yurtdışından teminatsız kredi

*Muhammet Yılmaz 2002.02.23*

<div>
 <p class="spot">
  Türkiye, D. Avrupa ve O. Doğu'nun fiber üretimi yapan ilk ve tek kablo şirketi Hesfibel, Türkiye'nin önde gelen kurumsal finansman şirketi Daruma aracılığıyla 6.2 milyon dolarlık uzun vadeli yatırım kredisi sağladı.
 </p>
 <p class="metin">
 </p>
 <p class="metin">
  Özellikle kriz ortamına rağmen herhangi bir banka garantisi ya da teminatına gerek duyulmadan sağlanan bu kredi, mali yapıları güçlü olan firmaların uluslararası finans piyasalarından yararlanabileceğinin iyi bir örneği olarak gösteriliyor.
 </p>
 <p class="metin">
  Fiber'i yurtiçinden temin etme imkanı
 </p>
 <p class="metin">
  Toplam cirosunun yüzde 70'ini ihracat pazarlarından sağlayan Hesfibel, yurtdışı telekom piyasalarındaki yerini sağlamlaştırarak büyümeye devam ediyor. Finansmanını sağladıkları yeni yatırımla fiber üretiminin tüm aşamalarını kendi tesislerinde gerçekleştirerek, fiber optik kablo üretim maliyetini düşüreceklerini ifade eden Hesfibel Genel Müdürü Osman Bayraktar, Hesfibel'in böylelikle, diğer kablo üreticilerine de ithalat yerine yurtiçinden fiber tedarik etme imkanı sağladığını belirtti.
 </p>
 <p class="metin">
  Daruma Genel Müdürü Okan Altuğ ise, "Daruma, müşterilerinin ihtiyaçlarına göre finansal yapılar ve çözümler geliştirir. Kuruluşundan itibaren 18 ay içinde toplam 50 milyon doların üzerinde iş hacmi gerçekleştirmiştir"diye konuştu.
 </p>
 <p class="metin">
 </p>
 <p class="arabaslik">
  Seven Hill sezona hazır
 </p>
 <p class="metin">
  Bahar sezonunun açılması ile birlikte giyim markaları telaşlı bir uğraşın içersine girdi. Genç giyim markası Seven Hill yeni sezona iddialı giriyor.
 </p>
 <p class="metin">
  İlkbahar/Yaz 2002 katalog çekimlerini tamamlayan firma, ürettiği 500'ü aşkın modeli ile dikkat çekici bir performans ortaya koydu. 14—25 yaş bay—bayan ürünlerinden oluşan Seven Hill koleksiyonunda sweat shirt, t—shirt, etek, elbise, şort, bermuda, pantalon, body ve trikolar hemen göze çarpıyor.
 </p>
 <p class="metin">
  Türkiye genelinde 500'ü aşkın satış noktasında tüketici ile buluşacak Seven Hill, marka konumlandırmasına gösterdiği itina sayesinde yeni olmanın dezavantajlarından da çabuk sıyrılıyor.
 </p>
 <p class="metin">
 </p>
 <p class="arabaslik">
  SEVGİNİN KDV'Sİ YOK
 </p>
 <p class="metin">
  İstikbal, sevgililer günü için özel olarak ürettiği 'In Love' adlı deseni satışa sundu. Uyku seti ve nevresim takımı olarak satışa sunulan bu özel koleksiyon sevgililere ithaf ediliyor. Ayrıca, In Love uyku seti ya da nevresim takımı alanlara KDV tutarında indirim uygulanıyor.
 </p>
 <p class="metin">
 </p>
 <p class="arabaslik">
  Sevgi ayı Şubat
 </p>
 <p class="metin">
  Turkcell, sevgililer günü ve bayramın kutlanacağı şubat ayını 'Sevgi Ayı' ilan etti. Bu kapsamda, birbirinden değişik sürprizler hazırlayan Turkcell, Şubat ayında birçok servisiyle 'Seven İnsan Belli Eder' temasını aboneleriyle paylaşıyor. Sevgi Ayı kapsamında, Turkcell cepten şarkı, resim, melodi ve mesaj gönderme gibi servisleriyle, sevgiyi belli etmek için alternatifler sunuyor.
 </p>
 <p class="metin">
 </p>
 <p class="arabaslik">
  Pames, 2002 İlkbahar ve Yaz Koleksiyonu tanıttı
 </p>
 <p class="metin">
  Ayakkabı sektöründeki liderliğini bu yıl da sürdürmeyi hedefleyen Pames Ayakkabıcılık 9 Şubat Cumartesi günü İzmir Ayakkabı Fuarı'nda, MP ve ARROW'un yeni koleksiyonunu basına ve tüketicilere tanıttı. Pames yetkilileri çağdaş, sportif ve estetik tasarımlarıyla, hareketli bir yaşam süren herkese ulaşmayı hedeflediklerini, amaçlarının her yaştan tüketiciyi hafif, dayanıklı ve ekonomik ürünlerle rahat ettirmek olduğunu belirtiyorlar.
 </p>
 <p class="metin">
 </p>
 <p class="arabaslik">
  Petrol Ofisi'nden
 </p>
 <p class="metin">
  halka arz
 </p>
 <p class="metin">
  Petrol Ofisi'nin 7.5 trilyonluk hisse senetlerinin halka arzına hız veriliyor. Ön talep toplanmasına 27 Şubat'ta başlanacak, halka arz için road—show ise 6—15 Mart arasında yapılacak. Petrol Ofisi'nin 7.5 trilyon lira nominal değerli A grubu hisse senedinin halka arzı için 27 Şubat— 6 Mart tarihleri arasında ön talep toplanacak. Toplantıda verilen bilgiye göre, 50 trilyon lira ödenmiş sermayesi ile Türkiye'nin halka açık en kârlı 3. şirketi niteliğine sahip olan Petrol Ofisi'nin Özelleştirme İdaresi elinde bulunan yüzde 42.3 oranındaki hisselerinin bir bölümü halka açılacak.
 </p>
 <p class="metin">
 </p>
 <p class="arabaslik">
  Saçlarınız için
 </p>
 <p class="metin">
  Metro Cash ve Carry için Başer Kimya tarafından özel olarak üretilen Dreaming Şampuan, içerdiği doğal bitki özleri ile her saç tipine uygun seçenekler sunuyor. Dreaming Şampuan'ın tüm aile bireylerinin taleplerine cevap vereceğine inandıklarını söyleyen Metro yetkilileri, 6 kg'lık ekonomik boyun da yakında piyasaya çıkacağını açıkladılar.
 </p>
 <p class="metin">
 </p>
 <p class="arabaslik">
  Kido'dan karne hediyesi
 </p>
 <p class="metin">
  İstanbul'da 'Mavi Pulluk', İzmir'de ise 'Altın Küp' adlı oyunlarla ilgi gören Pınar Kido Çocuk Tiyatrosu sömestr tatili boyunca tiyatroya gelen çocuklara ücretsiz dağıtım yapacak. Oyunları izlemeye gelen herkese ücretsiz Kido Doğal Meyveli Süt, Mini Peynir ve Puddingler dağıtılacak.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020414050947/mailto:muhammed.yilmaz@aksiyon.com.tr">
   muhammed.yilmaz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/377/vitrin/1.htm), [web.archive.org (arşiv bağlantısı)](http://web.archive.org/web/20020414050947/http://www.aksiyon.com.tr:80/2002/377/vitrin/1.htm)
