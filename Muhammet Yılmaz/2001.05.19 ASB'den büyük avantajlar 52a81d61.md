# ASB’den büyük avantajlar

*Muhammet Yılmaz 2001.05.19*

<div>
 <p class="spot">
  Şahinler Holding tarafından Çorlu'da yapımı süren Avrupa Serbest Bölgesi, yatırımcılara sunduğu avantajlara her geçen gün bir yenisini ekliyor.
 </p>
 <p class="metin">
 </p>
 <p class="metin">
  Ülkemizin yaşadığı kriz ortamında ihracatı teşvik etmek ve yatırımcılara kolaylık sağlamak amacıyla, Avrupa Serbest Bölgesi yeni fiyat kampanyası başlattı. ASB Genel Müdürü Bekir Kavruk, kampanya doğrultusunda arsa satış ve bina kiralama bedelleri üzerinde yüzde 40'a varan oranda indirime gittiklerini açıkladı.
 </p>
 <p class="metin">
  Yüzde 40'a varan indirim
 </p>
 <p class="metin">
  ASB'deki arsaların metrekare satış fiyatının daha önce 140 ile 195 dolar arasında olduğunu belirten Bekir Kavruk, "Bilindiği gibi ülkemiz iki büyük ekonomik kriz yaşadı. Başta mali kesim olmak üzere herkesi olumsuz etkileyen bu krizlerden sanayiciler de ağır darbeler aldı. Bu olumsuz tablo özellikle yatırımcılar ve yabancı sermaye üzerinde tedirginlik ve belirsizlik meydana getirdi. İşte böyle bir ortamda, hem ülke ekonomisine büyük katkılar sağlayan ve yeni ekonomik programda üzerinde önemle durulan ihracatımızı teşvik etmek hem de yabancı sermayeyi ülkemize çekmek için Avrupa Serbest Bölgesi olarak fiyatlarımızda ayarlama yaptık" diye konuştu.
 </p>
 <p class="metin">
  Büyük fırsat
 </p>
 <p class="metin">
  Yeni fiyat kampanyası başlatılan ASB'de yatırımcılara büyük avantajlar sağlanıyor. ASB'de yatırım yapan firmalar, aynı zamanda birçok vergiden de muaf tutuluyor. Kurumlar vergisi, katma değer vergisi ve gümrük vergisi gibi maliyetlere yük getiren unsurların ortadan kalktığı Avrupa Serbest Bölgesi dış ticaret yapan firmalar için adeta bir cazibe merkezi konumunda.
 </p>
 <p class="metin">
 </p>
 <p class="arabaslik">
  Selçuklulardan günümüze taşınan lezzet
 </p>
 <p class="metin">
  Selçuklulardan bu yana yapılan ve özel misafirlere ikram edilen Kuyu Kebabı, İstanbul Arnavutköy'de misafirlerini bekliyor. Kuzunun kuyu içinde mevcut olan ısıda 8 saat piştiğini belirten Hamdi Ustanın Yeri'nin sahibi Hamdi Çulcu "Kuyu kebabı her önüne gelenin yapabileceği bir kebap türü değildir. Kuyu kebabı ustalık, beceri ve titizlik gerektiren bir kebap türüdür. Biz kuzularımızı Sinop'un bozkırlarında doğal kekik ve benzeri yiyeceklerle beslenenlerden seçmekteyiz ve ustalığımızı katarak misafirlerimize sunmaktayız" diyor.
 </p>
 <p class="metin">
  Özel bir mekan
 </p>
 <p class="metin">
  Orman alanı içinde yer alan Hamdi Ustanın Yeri, İstanbul'da yeşilin her türünün bulunduğu ender mekanlardan biri. Ayrıca tesis, yer düzenleme ve peyzaj çalışmalarıyla görsel anlamda zenginleştiriliyor. Tesis; grup yemekleri, bayi toplantıları ile özel gün ve geceler için 300 kişiye cevap verebilecek kapasitede.
 </p>
 <p class="metin">
 </p>
 <p class="arabaslik">
  SELPAK YAŞAMA RENK KATIYOR
 </p>
 <p class="metin">
  Kullanım rahatlığı ve pratikliği ile tüketicilerin tercihi olan Selpak Cep Mendilleri'nin yeni desenleri, paket ambalaj ve 10'lu baskılı amabalajlarıyla piyasaya sunuluyor. Mickey Mouse, Minnie, Donalda Duck ve Winnie The Pooh'un yeni desenleri Selpak Cep Mendilleri'nde.
 </p>
 <p class="metin">
 </p>
 <p class="arabaslik">
  Çocuklara şampuan
 </p>
 <p class="metin">
  Fulser Ecza tarafından Almanya'dan ithal edilen Almisan, iki yeni şampuanını çocukların beğenisine sunuyor. Firma yetkilileri, ürünlerin kalitesi konusunda dağıtımını yaptıkları Tresan saç bakım ürünlerini referans olarak gösteriyorlar. Çünkü Almisan'lar da Tresan'lar gibi Almanya'da İris Cosmetic tarafından üretiliyor.
 </p>
 <p class="metin">
 </p>
 <p class="arabaslik">
  Servis'te yeni adresiniz
 </p>
 <p class="metin">
  Renault Truck Ticaret A.Ş.nin bayii Engine A.Ş., Sultanbeyli'de 2811 metrekare kapalı alanda tam donanımlı kamyon servis ve satış plazası ile hizmet vermeye başladı. Aynı anda 15 araca kapalı mekanda servisin verildiği plazada, her markaya hitap eden modern tamir, bakım, yağlama ve kaporta atölyesinin yanısıra bol miktarda orijinal yedek parçanın bulunduğu 500 metrekarelik bir depo bulunuyor.
 </p>
 <p class="metin">
 </p>
 <p class="arabaslik">
  Telsim hizmetlerine internetle ulaşın
 </p>
 <p class="metin">
  Telsim, GSM hizmetlerinin internet'te çok daha verimli kullanılmasını sağlayan yeni interaktif servislerini hizmete sundu. İnteraktif servisler abonelere, Telsim Bölge Müdürlükleri'ne veya Telsim CepShop'lara gitmeden birçok işlemi internet üzerinden gerçekleştirme imkanı sağlıyor. Bu servisten yararlanmak için www.telsim.com.tr adresinden interaktif servisler bölümü işaretleniyor.
 </p>
 <p class="metin">
 </p>
 <p class="arabaslik">
  Kar Gıda krize rağmen atılımlarını sürdürüyor
 </p>
 <p class="metin">
  Kar Gıda, ekonomik kriz nedeniyle pek çok sektörde yaşanan daralmaya rağmen kampanyalarına yenilerini ekliyor. Yaptığı etkin kampanyalarla marka ve kurum bilinirliliğini tüketici nezdinde artıran Kar Gıda, 'Yılan Hikayesi' dizisinin karakterleri Memoli ve arkadaşlarıyla yeni bir promosyon kampanyası başlattı.
 </p>
 <p class="metin">
 </p>
 <p class="arabaslik">
  İstikbal'den çocuklara özel ürünler
 </p>
 <p class="metin">
  Bebek ve genç odalarına yönelik ürünlerinde oldukça geniş bir koleksiyona sahip olan İstikbal; Happy, Kid ve Dreamland Baby Collection serilerine Warner Bros karakterlerinin de yer aldığı yeni bir seri ekledi. 3 farklı renk ve desende üretilen Flintstones Genç Serisi; uyku setleri, nevresim takımları, yer minderleri, fiyonklu yatak örtüsü, yorgan ve başlıktan meydana geliyor. 2 farklı renk ve desende üretilen Flintstones Bebek Serisi ise; karyola seti, uyku seti, 0—6 ay beşik seti, 0 yaş bebek seti, bebek yorganı ve bebek koltuğundan oluşuyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020115152733/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/337/vitrin/1.htm), [web.archive.org (arşiv bağlantısı)](http://web.archive.org/web/20020115152733/http://www.aksiyon.com.tr:80/2001/337/vitrin/1.htm)
