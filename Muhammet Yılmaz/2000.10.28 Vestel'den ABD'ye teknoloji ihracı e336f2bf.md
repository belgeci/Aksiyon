# Vestel’den ABD’ye teknoloji ihracı

*Muhammet Yılmaz 2000.10.28*

<div>
 <p class="spot">
  Sıkı durun; teknolojiyi hovardaca tüketmeye alışkın olan Türk insanı artık ABD gibi teknolojinin üssü olmuş bir ülkeye teknoloji ihraç ediyor.
 </p>
 <img border="0" src="/web/20010712112109im_/http://www.aksiyon.com.tr/2000/308/resimler/vestel.jpg"/>
 <p class="metin">
 </p>
 <p class="metin">
  ABD Silikon Vadisi'ndeki Vestel USA'da geliştirilen ve dünya yazılım devi Microsoft işbirliğiyle 'Vestel MSN' markasıyla Vestel'in Manisa fabrikalarında üretilen 'Vestel-MSN Internet.Terminaller'in ilk ihracatı 25 bin adetle ABD'ye gerçekleştirildi. Dünyanın en önemli elektronik cihaz üreticilerinden biri olan Vestel ile dünya devi Microsoft işbirliği ile gerçekleştirilen 'Internet.Terminal' internet içeriği, kolay kullanımı ve fiyat avantajıyla internet'e PC'si olmadığı için erişemeyen kitleleri hedefliyor. Cihaz sadece bir tuşa basarak internete girme imkanı tanıyor.
 </p>
 <p class="metin">
  2001'de 300 bin adet
 </p>
 <p class="metin">
  2001 yılı hedefleri hakkında bilgi veren Vestel İcra Kurulu Üyesi Turan Erdoğan, 2001 yılında 300 bin adet terminal ve 150 milyon dolar ciro hedeflediklerini belirtti.
 </p>
 <p class="metin">
  Türk mühendislerinin eseri
 </p>
 <p class="metin">
  Bir Türk firmasının bir dünya devi ile işbirliği sonucu ABD pazarına teknoloji sattığını belirten Erdoğan, "Bu Türk insanının teknolojik gücüdür. Bu cihaz gece gündüz demeden çalışan genç Türk mühendislerinin eseridir" şeklinde konuştu.
 </p>
 <p class="metin">
  Dünyada sadece iki firma
 </p>
 <p class="metin">
  Bu cihazı dünyada yapabilen iki firmanın bulunduğunu söyleyen Microsoft Türkiye Genel Müdürü Haluk Maga, "Dünyada bu cihazı yapabilen iki firmadan biri Vestel'dir. Bu, bir Türk üreticisinin Amerika pazarına girecek kapasitede olduğunu gösteriyor"diyor. 'Vestel-MSN Internet.Terminaller'e entegre edilmiş hoparlörler sayesinde müzik dinleme imkanı da sunuluyor. 'Vestel-MSN Internet.Terminaller' yakın gelecekte 'WebPad'lerle kullanılarak terminal üzerinden TV izlenebilecek.
 </p>
 <p class="metin">
 </p>
 <p class="arabaslik">
  Ayağa göre taban
 </p>
 <p class="metin">
  Kinetix, Polaris gibi markaları bünyesinde barındıran Ziylan Grubu, bir ilke daha imza atarak 'Foot-O Graph' sistemiyle ayağa göre taban üretiyor. Bu sistem, ayağın basınç noktalarını gösteren renkli ayak profili şeması çizen bir makinadan oluşuyor. Bu makina sayesinde kişiye özel tabanlar üretiliyor. Foot-O Graph sistemi ilk planda İstanbul, Ankara, İzmir, Bursa, Diyarbakır, Eskişehir, Manisa ve Sivas olmak üzere 15 satış noktasında hizmete girecek.
 </p>
 <p class="metin">
  Ziylan Grubu, insanların günlük ve iş yaşamlarında rahatça giyebileceği Flogart markasını piyasaya sürdü. Flogart ayakkabının en önemli özellikleri, su bazlı boyalar kullanılarak imal edilen deri sayesinde rahatça nefes alması ve tabanlarda 2 farklı malzeme kullanıldığı için üst kısmın daha gevşek ve rahat, alt kısmın daha sıkı ve sağlam olması. Bugüne kadar 250 milyon çift ayakkabı tabanı ve 40 milyon çift ayakkabı üreten Ziylan Grubu, günde 10 bin çift ayakkabı, 95 bin çift taban, 15 bin kg granül PVC ve 2 bin parça tekstil ürünü üretiyor.
 </p>
 <p class="metin">
 </p>
 <p class="arabaslik">
  TÜRKİYE'NİN LOKOMOTİFİ ÇUKUROVA
 </p>
 <p class="metin">
  İş makinalarındaki liderliğini, endüstriyel alanda da taşıyan Çukurova, hem kendi üretimi hem de ithal ettiği dünyanın en iyi markalarıyla Türkiye'ye iş gücü sağlıyor. Mersin ve Tarsus'taki tesislerinde iş makinası ve forklift, İzmir'deki tesislerinde ise jeneratör üretimi gerçekleştiriyor.
 </p>
 <p class="metin">
 </p>
 <p class="arabaslik">
  Koyunlu Masko'da
 </p>
 <p class="metin">
  Türk halıcılık sektörünün lider kuruluşlarından Birko Koyunlu, İstanbul'daki yeni toptan satış mağazasını ve irtibat bürosunu hizmete açtı. Masko Mobilyacılar Sitesi'nde hizmete giren mağazanın açılışını Niğde Valisi Refik Aslan Öztürk gerçekleştirdi.
 </p>
 <p class="metin">
 </p>
 <p class="arabaslik">
  Hukla Erzurum'da
 </p>
 <p class="metin">
  Avrupa mobilya markası Hukla, İstanbul, İzmir, Ankara ve Söke'den sonra Doğu'da ilk mağazasını Erzurum'da açtı. 350 metrekare alan üzerine kurulu olan Hukla bayii Erzurum'un en işlek caddesi olan Cumhuriyet Caddesi'nde bulunuyor. Hukla, oturma gruplarından yatağa, fonksiyonel masalardan ev tekstil ürünlerine kadar geniş bir ürün yelpazesine sahip.
 </p>
 <p class="metin">
 </p>
 <p class="arabaslik">
  Hediye yağmuru
 </p>
 <p class="metin">
  Kar Gıda ürünleri kullananlar Cipso, Patos, Pekos, Critos ve Çerezos paketlerinden oyun kartları ve Paris Disneyland gezisi, bilgisayar ve cep telefonu bulunan çeşitli hediyeleri kazanabilecek. Cips paketlerinden çıkacak oyun kartlarının arkasında yüzlerce beslenme çantası, kalemkutusu, Winnie the Pooh takvimi ve bedava cips var. Kampanya boyunca 'Hangisi alır kim kazanır' ya da 'Hakan Şükür ile Altın Gol' isimli oyun kartlarından 12 Aralık 2000 tarihine kadar 3 adet gönderen 25 çift Paris Disneyland, 50 adet Exper Bilgisayar ya da 300 adet Motorola cep telefonlarından birini kazanacak.
 </p>
 <p class="metin">
 </p>
 <p class="arabaslik">
  100cc Airforce Türkiye'de
 </p>
 <p class="metin">
  Az yakıt tüketimi ve çevreci özelliği ile tanınan Airforce motosikletleri, 50cc, 125cc'den sonra 100cc dev teker modelini de Türkiye piyasasına sürdü. 100cc Airforce, plastik maddeler ile normalden yüzde 20 oranında daha hafif olduğu için yakıt tüketiminde çok daha fazla tasarruf sağlıyor.
 </p>
 <p class="metin">
 </p>
 <p class="arabaslik">
  Akaryakıtta BP kalitesi
 </p>
 <p class="metin">
  BP istasyonlarında sattığı akaryakıta kalite güvencesi veriyor. BP Türkiye olarak 'akaryakıtta kalite' konusuna somut program ve uygulamalar çerçevesinde baktıklarını belirten BP Doğu Akdeniz Bölgesi Akaryakıt Pazarlama Müdürü Öktemus, "Hedefimiz, tüketicilerimize tüm istasyonlarımızdan akaryakıtta BP kalite güvencesini sunabilmektir" dedi.
 </p>
 <p class="metin">
 </p>
 <p class="arabaslik">
  Cep'te ilk sertifika Nokia 6210'a
 </p>
 <p class="metin">
  Nokia'nın WAP ve HSCSD destekli yeni modeli Nokia 6210, GCF tarafından verilen sertifika ile 'Dünyanın GSM sertifikalı ilk cep telefonu' unvanını kazandı. Nokia 6210'a GSM Certification Forum tarafından verilen sertifika, 150 milyonu aşkın müşterinin yer aldığı aboneleri temsil eden 100 operatör tarafından destekleniyor.
 </p>
 <br/>
 <center>
  <a class="anaorta" href="http://web.archive.org/web/20010712112109/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/308/vitrin/1.htm), [web.archive.org (arşiv bağlantısı)](http://web.archive.org/web/20010712112109/http://www.aksiyon.com.tr:80/2000/308/vitrin/1.htm)
