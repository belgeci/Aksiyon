# Dünyaya gıda ihracatı

*Muhammet Yılmaz 2000.12.09*

<div>
 <p class="spot">
  Kombassan Holding'in bünyesinde faaliyet gösteren Baykur Gıda, yağdan bakliyata, çaydan bisküviye kadar 180 çeşit ürün yelpazesi ile dünya markası olma yolunda hızla ilerliyor.
 </p>
 <p class="metin">
 </p>
 <p class="metin">
  Gıda şehri oluşumu içinde 2000 yılının başlarında Kombassan Holding'in bünyesine geçen Baykur Gıda, Türkiye'de 70 bin noktaya satış yapıyor. Uluslararası pazarda ise, Afrika, Romanya, Azerbaycan, Bulgaristan ve Rusya başta olmak üzere birçok ülkeye ihracatı bulunuyor.
 </p>
 <p class="metin">
  Dünya markası, Del Monte
 </p>
 <p class="metin">
  Del Monte gibi saygın ve alanında lider bir markayla da işbirliğine giderek gıda sektöründe dünya markası olma yolunda önemli bir aşamayı gerçekleştirdiklerini ifade eden Baykur Gıda Genel Müdürü Hasan Okur, "Azerbaycan, Rusya ve Romanya'da kurulu tesislerimiz bulunuyor. Bu tesisler yeni ülkelerde yeni tesislerin haberciliğini üstleniyor. Baykur Gıda, Golda, Viva ve Del Monte markalarıyla gıda sektöründe dünya markası olma yolundadır. Biz bu alanda liderliği elde edeceğimize inanıyoruz. Biz sadece inançla değil, altyapı, tecrübe ile de bu güce sahibiz" diyor.
 </p>
 <p class="metin">
  Uygun fiyat, kaliteli ürün
 </p>
 <p class="metin">
  Ürünlerini uygun fiyatla piyasaya sürdüklerini belirten Okur, "Gıda sektörü yavaş yavaş devlerin etki alanına giriyor. Sektörde sadece kalite değil, uygun fiyatla rekabet etme şansınız mevcut. Baykur, uygun fiyatı ve ürün kalitesi ile sektöründe iddialıdır"diyor.
 </p>
 <p class="metin">
  Yeni ürün kuruyemiş
 </p>
 <p class="metin">
  Birkaç ay içinde ürün portföyüne kuruyemişi de ekleyeceklerini açıklayan Hasan Okur, önümüzdeki ay kuruyemiş piyasasına gireceklerini belirtiyor. Baykur Gıda'nın bünyesinde Golda Bakliyat, Golda Zeytinyağı, Golda Mısırözü, Viva Meyve Suları, Del Monte Meyve Suları, Scala Temizlik Ürünleri, Golda Çay ve Ülfet Bisküvileri gibi markalar bulunuyor.
 </p>
 <p class="metin">
 </p>
 <p class="arabaslik">
  KRN'de kampanya
 </p>
 <p class="metin">
  Bilişim sektörünün önde gelen firmalarından Sentim, kendi markası olan KRN ile Türkiye'nin en hızlı işlemciye sahip bilgisayar kampanyasını düzenliyor. KRN Bilgisayarlar, 12 aydan 36 aya varan taksit kolaylığı ve TL ve USD ödeme seçenekleri ile sunuluyor. Kampanyada ayrıca Pamukbank tüketici kredisi kolaylığı da sağlanıyor.
 </p>
 <p class="metin">
  Pazardaki en hızlı bilgisayar olan KRN Miracle'ın konfigürasyonu sahip olduğu tüm özelliklerle multimedya zenginliğini gösteriyor. Miracle'da 1100 MHz işlemcili modelde, 32 MB ekran kartı ve 128 MB Ram ile birlikte 12 hızlı DVD yer alıyor. 20 GB harddisk kapasitesine sahip olan bilgisayarda ses kartı onboard olarak bulunuyor. 17" monitör ve 140 Watt speaker ve 56 K faks modeme sahip olan ürün Windows 98 Türkçe işletim sistemi ve Norton Anti—virüs 2000 programı ile sunuluyor. KRN kampanyasında ayrıca Elegant Business 850 MHz işlemciye ve Windows 2000 Professional Office 2000/SBE işletim sistemine sahip iş bilgisayarı yer alıyor.
 </p>
 <p class="metin">
 </p>
 <p class="arabaslik">
  ANADOLU FİNANS'TAN ŞUBE ATAĞI
 </p>
 <p class="metin">
  Başlattığı yeni yapılanma süreci ile dikkat çeken Anadolu Finans, şube sayısını 27'ye yükseltti. Son olarak Ümraniye, Bahçelievler ve Elazığ şubelerini açan Anadolu Finans, sermayesini 32.5 trilyona yükselterek Bankalar Kanunu'na göre gerekli olan sermayenin üzerinde bir artış sağladı.
 </p>
 <p class="metin">
 </p>
 <p class="arabaslik">
  Çelik Motor 'Gaz'landı
 </p>
 <p class="metin">
  Türkiye'de Lada'nın distribütörlüğünü yapan Çelik Motor, Hafif Ticari Araç pazarında Rus menşe'li 'Gaz' marka ticari araçları da Türkiye'ye getirdi. Ocak 2001'de Türk tükecisiyle tanışacak olan Gaz, Gazelle çift teker ve Sobol tek teker modelleriyle satışa sunulacak.
 </p>
 <p class="metin">
 </p>
 <p class="arabaslik">
  Crowne Plaza'da Ramazan sofrası
 </p>
 <p class="metin">
  Crowne Plaza Oteli'nde Ramazan ayı boyunca canlı tasavvuf müziği eşliğinde iftar sofrası kuruluyor. İftar ile birlikte iftariyelikler, 2 çeşit çorba, 5 çeşit ana yemek, lohusa şerbeti, demir hindi, vişne suyu, ayran, çay, kahve, çerez büfesinde kurutulmuş meyveler, fındık, ceviz, Türk tatlı çeşitleri sütlü tatlılar, güllaç, tahin pekmez, tahin helvası, zengin meyve büfesi ve turşu çeşitleri ile Crowne Plaza misafirlerini bekliyor. Crowne Plaza'da 1 kişilik iftar yemeği 12 milyon lira.
 </p>
 <p class="metin">
 </p>
 <p class="arabaslik">
  Koç, Bilkom'a
 </p>
 <p class="metin">
  ortak oldu
 </p>
 <p class="metin">
  Apple ürünlerinin Türkiye'de satış ve destek hizmetlerini yürüten Bilkom, Koç Topluluğu ile ortak oldu. Koç Topluluğu, Bilkom hisselerinin yüzde 70'lik bölümünü alarak, gruba sektörünün önde gelen firmalarından birini ekledi. Ortaklığı değerlendiren taraflar, Bilkom'u sektörde çok daha büyük hedeflere taşımak için bu güçbirliğini gerçekleştirdiklerini belirttiler.
 </p>
 <p class="metin">
 </p>
 <p class="arabaslik">
  Gima'dan fırsat yağmuru
 </p>
 <p class="metin">
  FİBA Şirketler Grubu kuruluşu olarak faaliyet gösteren Gima, tüketicilere 'Süper Kazanç' adı altında fırsatlar sunuyor. Aile bütçesine yüzde 12.5 oranında katkı sağlayacak olan Süper Kazanç için bir ayda 50 milyonun üzerinde alışveriş yapmak gerekiyor. Alışverişlerde toplanan puanlar çeke çevrilerek yeniden  kullanılıyor.
 </p>
 <p class="metin">
 </p>
 <p class="arabaslik">
  Sinpaş'tan iftar
 </p>
 <p class="metin">
  Sinpaş Aguacity şantiyesinde, çevredeki dar gelirli vatandaşlardan 200 kişiye ramazan ayı boyunca hergün iftar yemeği veriliyor. Sinpaş'ın bu hizmetini ilk kutlayan Ümraniye Belediye Başkanı Mehmet Bingöl, halka yemek dağıtımında bulunmak üzere organizasyona katıldı.
 </p>
 <p class="metin">
 </p>
 <p class="arabaslik">
  Electrolux'ten çamaşırhanelere özel
 </p>
 <p class="metin">
  Electrolux Grubu, son teknoloji ürünü 'Generation 3000' çamaşırhane ekipmanlarını profesyonellerin beğenisine sundu. 'Generation 3000'in en önemli özelliği, bir çamaşırhane için gerekli olan, yıkama, dezenfekte, kurutma, ütüye hazırlama ve son ütü aşamalarını komple olarak içermesi.
 </p>
 <p class="metin">
 </p>
 <p class="arabaslik">
  Hamidiye'yi
 </p>
 <p class="metin">
  ABD de onayladı
 </p>
 <p class="metin">
  ABD'nin önde gelen sağlık kuruluşlarından NSF International tarafından yapılan incelemelerde Hamidiye'nin yüzde 98 oranında standartlara uygun bir çalışma sergilediği belirtildi. Hamidiye suyu için görüş belirten NSF International Avrupa ve Ortadoğu Bölge Müfettişi Peter Jarmen, "Yapılan araştırmalarda, Hamidiye Kaynak Suları'nın, üretim teknolojisi, hijyenik ortamı ve personel kalitesiyle sektörde oldukça iyi bir konumda olduğu tesbit edilmiştir." diyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020428181003/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/314/vitrin/1.htm), [web.archive.org (arşiv bağlantısı)](http://web.archive.org/web/20020428181003/http://www.aksiyon.com.tr:80/2000/314/vitrin/1.htm)
