# 007 şıklığı çok sıcak

*Muhammet Yılmaz 2001.12.15*

<div>
 <p class="spot">
  Kış tüm şiddetiyle sürüyor.. Isınmak bugünlerde çok daha önemli. Ne bulursa giyen, kazağın vücutta nasıl durduğuna önem vermeyen, özellikle de renk uyumunu bilmeyenler için kış aylarının önemli ismi 007, kötü bir marka olmalı!
 </p>
 <p class="metin">
 </p>
 <p class="metin">
  007 kazakları son dönemin en çok tercih edilen ürünleri arasında... Bağdat Caddesi'ndeki bir gencin de Anadolu'nun ücra bir ilçesinde yaşayan birisinin de bulabileceği ürünler var 007'de. Sadece Türkiye'de değil başta Rusya ve Avrupa ülkeleri olmak üzere onlarca ülkeye ürün satan 007, başarısını kalite endeksli üretime bağlıyor.
 </p>
 <p class="metin">
  250 ürün çeşidi bulunan 007 kazakları modayı yurtdışı trendleriyle birlikte izliyor. Kendi modelleriyle de ilgi gören 007 kazakları, spor modellerinin yanısıra orta yaş ve üstü modelleri de üretiyor.
 </p>
 <p class="metin">
  007 Pazarlama Sorumlusu Ferhat Atak, bu yıl hazırladıkları kreasyonun bady ve boğazlı kazakların yanısıra kendilerine özgü modellerden oluştuğunu belirtiyor. 007'nin kendi modasını oluşturmaya başlayacağını söyleyen Ferhat Atak, bu yılın renkleri konusunda tüketicilere ilginç tavsiyelerde bulunuyor. Kırmızının bu yıl da popülaritesini korumasına rağmen asıl ilginin mat renklere olduğunu söyleyen Ferhat Atak, dış giyimler için siyah ve griyi tavsiye ediyor.
 </p>
 <p class="metin">
  Daha çok gençlerin tercih ettiği 007'nin en iddialı ürünlerini kazaklar oluştururken, son dönemde gömlek ve kaban üretiminde de oldukça iddialı konuma geldiler. Bu yılın modası olan açık renk, çizgili gömlekler 007'de kalın kışlık kumaşlarda hayat buluyor.
 </p>
 <p class="metin">
 </p>
 <p class="arabaslik">
  Hilton 2002'de Konya'da
 </p>
 <p class="metin">
  Dünyaca ünlü oteller zinciri Hilton International'in Türkiye'deki otellerinin yedincisi 2002 yılı ilkbaharında hizmete girecek olan Hilton Konya'da son hazırlıklar tüm hızıyla sürüyor.
 </p>
 <p class="metin">
  Konya merkezli bir tekstil şirketi olan Maser Holding ile ortaklaşa yürütülen çalışma sonucunda 52 bin metrekare kapalı alana sahip Hilton Konya ile birlikte ayrıca 32 bin metrekarelik MASERA Alışveriş ve Eğlence Merkezi kurulmuş olacak.
 </p>
 <p class="metin">
  Bu iki büyük kompleks tamamlandığında Konya'nın yanısıra Niğde, Aksaray, Karaman, Isparta, Burdur ve Afyon illerine de hizmet verme potansiyeli taşıyacak. Hilton yetkilileri, Konya'ya Mevlânâ'dan ötürü birçok seçkin turistin geldiğini ve bu potansiyelin Hilton tarafından değerlendirilmek istendiğini ifade ediyorlar.
 </p>
 <p class="metin">
 </p>
 <p class="arabaslik">
  YENİ YÜZ, YENİ DOKUNUŞ
 </p>
 <p class="metin">
  Erkek bakım ürünlerinin iddialı ismi Gillette, tıraş köpüğü ürünlerini yeniledi. Tüketicilerin değişen beğenileri göz önünde bulundurularak hazırlanan Gillette Tıraş Köpüğü serisi, Normal, Mentol, Limon, Hassas Ciltler İçin, Koruyucu ve Nemlendirici çeşitlerini içeren 6 üründen oluşuyor.
 </p>
 <p class="metin">
 </p>
 <p class="arabaslik">
  Goldaş'tan özel takılar
 </p>
 <p class="metin">
  Yılbaşında sevdiklerini mutlu etmek, özel olduklarını hissettirmek isteyenler için Goldaş, çeşitli seçenekler sunuyor. 2002 takı trendleri dikkate alınarak üretilen Yılbaşı Koleksiyonu'nda her zevk, bütçe ve yaşa uygun tasarımlar yer alıyor. Altında alışverişe farklı bir anlayış getiren Goldaş'ın mağazalarında satılan tüm ürünler 'beyaz fiyonklu mavi kutu' ile bütünleşiyor.
 </p>
 <p class="metin">
 </p>
 <p class="arabaslik">
  Gürbulak sınır kapısını UND yeniliyor
 </p>
 <p class="metin">
  Uluslararası Nakliyeciler Derneği'nin (UND) yap—işlet—devret modeli ile Gürbulak Sınır Kapısı'nı komple yenileyerek modern bir tesis haline getirmesini öngören anlaşma, Gümrük Müşteşarı Nevzat Saygılıoğlu ve UND Yönetim Kurulu Başkanı Çetin Nuhoğlu tarafından imzalandı.
 </p>
 <p class="metin">
 </p>
 <p class="arabaslik">
  OYPA'dan çocuklara yardım
 </p>
 <p class="metin">
  Ramazan ayı etkinliklerini çocuk yuvalarına yaptığı yardımlarla sürdüren OYPA, 0—6 yaş grubu çok sayıda kimsesiz çocuğun barındığı Sosyal Hizmetler ve Çocuk Esirgeme Kurumu'na bağlı Bahçelievler Çocuk Yuvası'ndaki çocukları sevindirdi. Giyim eşyası, oyuncak ve temizlik malzemesi gibi ürünlerden oluşan yardım paketleri çocuklar tarafından büyük ilgi gördü.
 </p>
 <p class="metin">
 </p>
 <p class="arabaslik">
  Bedava seyahat
 </p>
 <p class="metin">
  Ekonomik kiriz firmaları ilginç kampanyalara yönlendiriyor. Bu kampanyalardan biri Oret tarafından hayata geçirildi. Nefise Et ve Gıda San. ve Tic. Ltd. Şirketi'nin bir markası olan Oret, 1 milyar 750 milyon değerinde mal alan bayilerini Moldavya'ya gönderiyor.
 </p>
 <p class="metin">
 </p>
 <p class="arabaslik">
  Motorola ve Netcell arasında dev işbirliği
 </p>
 <p class="metin">
  Motorola, Turkcell hatlı ürünlerini tüketiciye Netcell aracılığıyla ulaştıracak. İşbirliği gereğince Motorola'nın GPRS teknolojisine sahip V66, Talkabout 192 cep telefonları ile Talkabout 191 ve V100 modelleri Turkcell kanalında faaliyet gösteren Netcell bayilerinde satılacak. İşbirliği kapsamında bir çok kampanya ve promosyon da tüketiciye sunulacak.
 </p>
 <p class="metin">
 </p>
 <p class="arabaslik">
  Sevdiklerinize ve size özel
 </p>
 <p class="metin">
  26 yıldır birbirinden güzel desen ve renkleri estetik ve kaliteden ödün vermeden buluşturan Aker Eşarpları, 2001—2002 Sonbahar—Kış kreasyonuyla göz kamaştırıyor. Detaylara yansıyan kalite anlayışıyla tüketicilerin beğenisine sunulan şık eşarplar sevdikleriniz için bayramın vazgeçilmez hediyeleri arasına girecek.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020226010902/mailto:muhammed.yilmaz@aksiyon.com.tr">
   muhammed.yilmaz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/367/vitrin/1.htm), [web.archive.org (arşiv bağlantısı)](http://web.archive.org/web/20020226010902/http://www.aksiyon.com.tr:80/2001/367/vitrin/1.htm)
