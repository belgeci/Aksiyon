# 87 yıllık lezzet geleneği

*Muhammet Yılmaz 2002.02.16*

<div>
 <p class="spot">
  İyi bir kebapçı dükkanı açmak çok zor. Damak tadının değişmesi, her köşede açılan küçük dürümcüler ve kalitesiz etin getirdiği haksız rekabet, kebapçılık sanatına büyük darbe vuruyor.
 </p>
 <p class="metin">
 </p>
 <p class="metin">
  1915'ten bu yana kebapçılık yapan Dürümcü Dede, sektöründeki tüm zorluklara rağmen kalite çıtasını hep yükseklerde tutuyor. 87 yıllık geçmişinden güç alan Dürümcü Dede, iyi bir kebapçı olmanın hiç de kolay olmadığını ispatlıyor.
 </p>
 <p class="metin">
  İstanbul'un taşı toprağı kebapçı olsa da 87 yıllık Dürümcü Dede'nin tek bir şubesi var. Etlerini Diyarbakır'dan özel olarak getirttiklerini söyleyen Dürümcü Dede'nin sahibi Mustafa Karacan "Etlerimizin tamamı kuzu eti. Bizde bir kişi özel olarak etlerin sinirlerini ayırır. Et bizim işimiz. 87 yıllık geleneğe saygılıyız ve salatadan tatlıya kadar her ürünümüzde en iyi malzemeyi kullanıyoruz" diyor.
 </p>
 <p class="metin">
  Son yıllarda simit parasına kebap satılmasını değerlendiren Mustafa Karacan" Evet fiyat ucuz ama kullanılan malzemenin ne olduğu çok önemli. Ucuz kebapçıların sayıları arttıkça bizim değerimiz bir o kadar kıymetlenecek. Çünkü kebap tutkunu lezzet severlerin bizi bulması çok zor olmayacak" diyor.
 </p>
 <p class="metin">
 </p>
 <p class="arabaslik">
  Üçlü sinerji: Enocta
 </p>
 <p class="metin">
  Profil, Andersen ve Avez tarafından oluşturulan enocta, e—Learning için ihtiyaç duyulan tüm hizmetleri tek noktadan sunuyor.
 </p>
 <p class="metin">
  Bu oluşum içinde Andersen, insan kaynakları alanında dünyada ve Türkiye'de sahip olduğu deneyimle e—Learning danışmanlık hizmetlerini, Probil entegrasyon, yazılım ve teknolojik altyapı çalışmalarını kapsayan teknolojik danışmanlık hizmetlerini ve Avez standart ve kurumlara özgü içerik üretimi ve geliştirme olmak üzere içerik danışmanlığı hizmetlerini yürütüyor.
 </p>
 <p class="metin">
  Bu birliktelik, firmalara en uygun çözümü sunma ve uygulama imkanı veren ve kaliteli sonuçlar üreten sinerjik bir yapı sağlıyor. Şirketler enocta sayesinde, satış amaçlı bilgilendirme etkinliklerini de tek noktadan yapabildiği gibi daha pek çok uygulama aynı olanaktan yararlanabiliyor. Enocta, profesyonel eğitime, öğrenime ve bilgilendirmeye yönelik uygulamalarıyla, iş dünyasına "daha çok seçenek, daha çok verimlilik ve daha düşük maliyetler" öneriyor.
 </p>
 <p class="metin">
 </p>
 <p class="arabaslik">
  HOLOGRAMSIZ KONTAKT LENS ALMAYIN
 </p>
 <p class="metin">
  Dünyanın en büyük kontakt lens üreticilerinden Bausch&amp;Lomb, hologram taşımayan ürünleri satın almamaları konusunda tüketicileri uyardı. Sağlık Bakanlığı'nın yönetmeliğine göre, kontakt lensler temel sağlık hizmetleri kapsamında sayılıyor ve sadece ruhsatla ithal ediliyor.
 </p>
 <p class="metin">
 </p>
 <p class="arabaslik">
  KDV İstikbal'den
 </p>
 <p class="metin">
  Yapmış olduğu kampanyalarla tüketiciye cazip şartlar sunan İstikbal 2002 yılına da iddialı bir kampanya ile başladı. İstikbal'in Bugs Bunny, Tweety, Tom&amp;Jerry ve Taş Devri gibi dünyaca ünlü birçok Warner Bross karakterlerinden oluşan birbirinden çekici zengin Bebek Koleksiyonunu ve Satin Line serisi ev tekstili ürünlerini satın alan tüketiciler artık KDV ödemiyor.
 </p>
 <p class="metin">
 </p>
 <p class="arabaslik">
  Seans saatlerinde on-line bağlantı
 </p>
 <p class="metin">
  Koç Yatırım'ın sermaye piyasası yatırımcılarına yatırım kararlarını alırken gereksinim duydukları bilgi ve verileri en geniş kapsamda sunduğu sitesi www. koçyatirim.com.tr'de Türkiye'de diğer hiçbir yatırım sitesinde bulunmayan 'yatırım uzmanıyla e—chat' hizmeti veriliyor.
 </p>
 <p class="metin">
 </p>
 <p class="arabaslik">
  Jacobs, logosunu yeniledi
 </p>
 <p class="metin">
  Türkiye'de hazır kahveden cappucino'ya, filtre kahveden Türk kahvesine tüm kahve çeşitlerini bir arada sunan tek uluslararası marka olan Jacobs, logosunu yeniledi ve aromasını daha da güçlendirdi. KraftSA'nın en güçlü markalarından biri olan Jacobs, Claudia Schiffer ile 'Şımartan Aroma'sını ekranlara taşıdı.
 </p>
 <p class="metin">
 </p>
 <p class="arabaslik">
  Şubat ayının ürünü 'Siemens ME45'
 </p>
 <p class="metin">
  Turkcell servisleri ve GSM ürünleri hakkında danışmanlık hizmeti veren 'Turkcell Extra'lar, her ay belirlenen bir ürünü sürpriz hediyelerle abonelerine sunmaya devam ediyor. Şubat ayının ürünü seçilen Siemens ME45 cep telefonu alanlara, kulaklık ile Casio G—Shock veya Casio Baby—G saat hediye ediliyor.
 </p>
 <p class="metin">
 </p>
 <p class="arabaslik">
  Atlantis'in kahramanları Mcdonald's'ta
 </p>
 <p class="metin">
  Mcdonald's restoranları, Happy Meal mönüsünde 8 Şubat tarihinde vizyona giren yeni Disney filmi Atlantis'in kahramanlarını sunacak. Şubat ayı boyunca Happy Meal kutularından filmin ana karakterleri göz önüne alınarak hazırlanan 8 eğelenceli plastik oyuncak ve 4 heyacanlı araç çıkacak.
 </p>
 <p class="metin">
 </p>
 <p class="arabaslik">
  Soğuk kışa sıcak lezzet
 </p>
 <p class="metin">
  Ülker'in yeni ürünü İçim Toz Salep soğuk kış günlerinin vazgeçilmez, en sıcak lezzeti olmaya aday. Bir fincan sıcak su ile birkaç saniyede kolayca hazırlanan Ülker İçim Salep'i bakkal ve marketlerde bulabilir, hem bir fincanlık poşet ambalajı ile hem de 10 poşetlik kutusunda alabilirsiniz.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020403121412/mailto:muhammed.yılmaz@aksiyon.com.tr">
   muhammed.yılmaz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/376/vitrin/1.htm), [web.archive.org (arşiv bağlantısı)](http://web.archive.org/web/20020403121412/http://www.aksiyon.com.tr:80/2002/376/vitrin/1.htm)
