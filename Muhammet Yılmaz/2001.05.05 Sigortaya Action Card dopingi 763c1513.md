# Sigortaya Action Card dopingi

*Muhammet Yılmaz 2001.05.05*

<div>
 <p class="spot">
  Asist Line tarafından projelendirilen sağlık, ferdi kaza sigortasının yanında tıbbi yardım, yol yardımı ve ev yardımı gibi çeşitli yardım hizmetlerini içeren 'Action Card' tüketicisi ile buluştu.
 </p>
 <p class="metin">
 </p>
 <p class="metin">
  Asist Line Yönetim Kurulu Başkanı Metin Öztürk, genelde üst gelir kesiminden insanların kullanımına açık olan sigorta ve asistance hizmetlerini bu uygulamayla halka yaymayı amaçladıklarını anlatarak, "Önümüzdeki 3 yıl içinde 1 milyon Action Card kullanıcısına ulaşmayı amaçlıyoruz" dedi.
 </p>
 <p class="metin">
  "Artık insanlar evlerini ve arabalarını satmayacak"
 </p>
 <p class="metin">
  Türkiye'nin içinde bulunduğu ekonomik koşullar içinde sağlık hizmetlerinden faydalanmanın maliyetinin her geçen gün arttığını anlatan Öztürk, "Bugün 2—3 milyar tutan ameliyatların parasını ödeyebilmek için insanlar evlerini veya arabalarını satmak zorunda kalıyorlar, biz Action Card ile insanlara peşin 150 dolara veya 50 dolar peşin ayda 11 dolar taksitle 175 dolara üstelik Türkiye'nin her yerinde yararlanabilecekleri bir hizmet sunmayı amaçlıyoruz" diye konuştu. Action Card kullanıcılarının 5 milyarlık sağlık sigortası, 50 milyarlık ferdi kaza sigortasının yanısıra kara ve hava ambulansı, çekici, kurtarıcı, konaklama, yol bilgi hattı, çilingir ve camcı gibi çok geniş ürün yelpazesinden faydalanacaklarını anlatan Metin Öztürk, kullanıcıların bir çok hizmetten bu sayede perakende fiyatına yararlanabileceğini sözlerine ekledi. Ayda 14 milyon liraya ambulans helikopter gibi ciddi bir hizmetten herkesin faydalanacağını anlatan Öztürk, amaçlarının kriz ortamında düşük maliyetle büyük hizmet vermek olduğunu söyledi. Yaklaşık 300 satış noktasından bugünden itibaren Action Card satışının başlayacağını anlatan İsviçre Sigorta Genel Müdürü Mert Balcı da başlatılan bu uygulamanın Türk sigortacılığı için yeni bir dönemin başlangıcı olduğunu belirtti. (Ufuk Şanlı)
 </p>
 <p class="metin">
 </p>
 <p class="arabaslik">
  ADK Kasımpaşa'da
 </p>
 <p class="metin">
  Ekonomik krize rağmen yatırımlarına devam eden ADK Bilgisayar, bayileri ile ortak mağazalar zincirleri kuruyor. Bu tarz mağazalardan ilkini Kasımpaşa'ya açan ADK, ikinci mağazasını Şişli'de açmayı hedefliyor. Mağazalarda Apex'in bütün ürünlerinin olacağını ifade eden ADK Bilgisayar Genel Koordinatörü Fatma Düz, Kasımpaşa'da açılan mağazanın diğer mağazalara emsal teşkil edecek şekilde dizayn edildiğini belirtiyor. Krizden en fazla etkilenen sektörün bilişim sektörü olduğunun altını çizen Fatma Düz, buna rağmen temkinli davranarak pozisyonlarını koruduklarını söylüyor.
 </p>
 <p class="metin">
  Apex'te garantili satış
 </p>
 <p class="metin">
  ADK Bilgisayar müşteri memnuniyetinin bir kanıtı olarak Apex markalı bilgisayarlarda bir problem olduğunda birebir değiştiriyor. Müşteri memnuniyeti ilkesine çok önem verdiklerini ifade eden Fatma Düz, "Apex'te hizmette sınır yok. Apex markalı bilgisayarlarımızda bir problem olduğunda birebir değiştirecek kadar bu ilkeye sadık kalıyoruz. Çünkü bilgisayarımıza güveniyoruz. Kullandığımız malzeme birinci sınıf ve bu konuda ilk 3'e gireriz. Yıllık satışımız ortalama 5 bin bilgisayar" diyor.
 </p>
 <p class="metin">
 </p>
 <p class="arabaslik">
  SUYA SAĞLIKLI NAKLİYAT
 </p>
 <p class="metin">
  Hamidiye AŞ, tanker filosuna 36 adet yeni tanker ekleyerek, hizmet kalitesini artırmaya devam ediyor. Tamamen krom nikel saçtan üretilen ve dünya normlarında hijyen ve sağlıklı su taşıma özelliği olan tanklarla Hamidiye AŞ., tanker filosunu daha güçlü hale getirdi.
 </p>
 <p class="metin">
 </p>
 <p class="arabaslik">
  Pirelli'den taksitli alışveriş fırsatı
 </p>
 <p class="metin">
  Günümüzde kullanımı hızla artan 'taksitle ödeme' olanağı, Pirelli ve Yapı Kredi Bankası arasında yapılan işbirliği ile Pirelli kullanıcılarının hizmetine sunuldu. Çeşitli ödeme avantajları sağlayan Türkiye'nin ilk taksitli alışveriş kartı 'Taksitcard', 11 bin 500 alışveriş noktasında kefilsiz, senetsiz ve çeksiz taksitli alıveriş olanağı sunuyor.
 </p>
 <p class="metin">
 </p>
 <p class="arabaslik">
  İpek Kağıt'tan iki yeni ürün
 </p>
 <p class="metin">
  İpek Kağıt, Marathon markasıyla ürettiği, işyeri, otel ve işletmeler için çağdaş, ekonomik ve pratik çözümler sunan kullanım ürünlerine iki yeni isim ekledi: Extra Marathon Dispenser Peçete ve Lotus Professional Dispenser Havlu. Bir başka yenilik ise, Lotus Professional Dispenser Havlu'nun, yeni makine yatırımlarıyla İpek Kağıt'ın üretim tesislerinde üretilmeye başlaması.
 </p>
 <p class="metin">
 </p>
 <p class="arabaslik">
  Kito'dan düz karın
 </p>
 <p class="metin">
  Mart 2001 tarihinden itibaren piyasaya sunulacak olan 'Kito Düz Karın' sayesinde erkeklerin yüzyıllık kâbusu olan karın yağları artık tarihe karışıyor. Düşük kalorili bir rejim ile kullanıldığında Kito'nun etkisi artıyor. Geçen yıl Avrupa'da 4 milyon paket satan Kito, Mart 2001 itibariyle Türkiye'de eczanelerde satılacak.
 </p>
 <p class="metin">
 </p>
 <p class="arabaslik">
  Goldaş kârını dörde katladı
 </p>
 <p class="metin">
  Türkiye'nin ilk ve tek halka açık mücevherat kuruluşu olan Goldaş Kuyumculuk, yılın ilk üç aylık döneminde kârını geçen yılın aynı dönemine göre yüzde 406 artırdı. Geçen yılın ilk çeyreğinde 1 trilyon 248 milyar lira olan net dönem kârı, bu yıl 6 trilyon 325 milyar lira olarak açıklandı.
 </p>
 <p class="metin">
 </p>
 <p class="arabaslik">
  EMC, hedeflerini Türkiye'de belirledi
 </p>
 <p class="metin">
  EMC'nin Türkiye'ye verdiği önemin göstergesi olarak İstanbul'da yapılan toplantıda 20 ülke müdürü, 2000 yılının değerlendirmesinin yanı sıra 2001 yılı hedeflerini gözden geçirdi. Toplantıya Rusya, Çekoslovakya, Avusturya, İsrail, Yunanistan, Polonya, Birleşik Arap Emirlikleri, Mısır, Bulgaristan, Macaristan ve Romanya gibi birçok ülkeden EMC ülke müdürleri katıldı.
 </p>
 <p class="metin">
 </p>
 <p class="arabaslik">
  Elmor'dan kalite atağı
 </p>
 <p class="metin">
  Armatür ve vitrifiye ürünleriyle yıllardır tükeciye hizmet veren E.C.A ve Serel'i pazarlayan Elmor Tesisat Malzemeleri, kendi sektöründe TSE—EN—ISO 9002 Belgesi alan ilk şirket oldu. TSE—EN—ISO 9002 Belgesi, Elmor'a 17—22 Nisan 2001 tarihleri arasında Beylikdüzü Tüyap Fuar ve Sergi Sarayı'nda gerçekleştirilen 'Tüyap Seramik ve Banyo Ürünleri Fuarı'nda düzenlenen bir törenle verildi.
 </p>
 <br/>
 <center>
  <a class="anaorta" href="http://web.archive.org/web/20011227220349/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/335/vitrin/1.htm), [web.archive.org (arşiv bağlantısı)](http://web.archive.org/web/20011227220349/http://www.aksiyon.com.tr:80/2001/335/vitrin/1.htm)
