# Varlık Turizm’de yeniden yapılanma

*Muhammet Yılmaz 2001.01.13*

<div>
 <p class="spot">
  Turizm sektörünün tecrübeli ismi Varlık Turizm, yeniden yapılanıyor. Bir yıl önce 4 genç işadamı tarafından satın alınan Varlık Turizm, güçlü mazisine tekrar geri dönüyor.
 </p>
 <p class="metin">
 </p>
 <p class="metin">
  Bütün yöneticilerin 30 yaşın altında olduğunu vurgulayan Varlık Turizm Genel Müdürü Özer Dönmez, ayrıca bütün yöneticilerin turizm kökenli olduğunun altını çiziyor.
 </p>
 <p class="metin">
  Geniş bir yelpaze
 </p>
 <p class="metin">
  Öncelikle Varlık Turizm'in imajını değiştirdiklerini ifade eden Dönmez, "Varlık Turizm'in müşteri portföyünü tamamen değiştirerek, toplumun her kesimine hizmet sunuyoruz. Ana faaliyet alanımız olan iç ve dış hat uçak biletleri satışı haricinde; yurtiçi ve yurtdışı otel rezervasyonları, vize takibi, lüks gemi turları, araç kiralama gibi yenilikler sunuyoruz. Bu hizmetleri layıkıyla yerine getirmek için kadromuzu ve ofisimizi yeniledik" diyor.
 </p>
 <p class="metin">
  Efsane geri dönüyor
 </p>
 <p class="metin">
  Varlık Turizm'i eskisinden daha güçlü bir hale getireceklerini söyleyen Özer Dönmez, "Öncelikli hedefimiz Varlık Turizm'i ait olduğu yere 1996 ve 1997'deki başarılı dönemine hatta daha ileriye götürmek. O yıllar Varlık Turizm'in altın çağını yaşadığı dönemlerdi. Tekrar aynı konuma gelebilmek için gerekirse profesyonellerle ortaklık yapacağız"diyor.
 </p>
 <p class="metin">
 </p>
 <p class="arabaslik">
  O Ağacın Altı Restaurant
 </p>
 <p class="metin">
  İstanbul'un en güzel yerlerden biri olan K. Çamlıca'da 7 bin 500 metrekarelik geniş alanı ile O Ağacın Altı Restaurant, yeni misafirlerini bekliyor. Ailenizle yemek yiyebileceğiniz nadide bir mekan olan O Ağacın Altı Restaurant'ta cağ kebap, gözleme, hazır yiyecek ve dileyenler için nargile hizmeti sunuluyor.
 </p>
 <p class="metin">
  7 bin 500 metrekare alan içerisinde yer alan O Ağacın Altı Tesisleri, mimari ve görsellik bakımından İstanbul'un ender mekanlarından biri. Ayrıca tesiste, tasavvuf ve halk müziği enstrümanları ile ayrı bir ortam oluşturuluyor. İsmini bestekâr Yusuf Nalkesen'in 'O ağacın altını şimdi anıyormusun?' mısraıyla başlayan şarkısından alan tesis, mayıs ayından itibaren yeni düzenleme ve peyzaj çalışmalarıyla görsel anlamda zenginleştirilmiş. Tesis, grup yemekleri, bayi toplantıları, özel gün ve geceler için 200, 150, 100 ve 70 kişilik ayrı ayrı mekanlarda müşterilerini ağırlayabiliyor. Tel: 0 216 4289196 (4 hat)
 </p>
 <p class="metin">
 </p>
 <p class="arabaslik">
  TELSİM, KAYAK PİSTLERİNDE
 </p>
 <p class="metin">
  Telsim, futbol ve tenisten sonra kayak pistlerinde de boy gösterdi. 20 Aralık 200'de başlayan ve 31 Mart 2001 tarihine kadar sürecek olan 6—12 yaş arası lisanslı ve lisanssız öğrencilerin yarışacağı Rossignol Junior Cup, Telsim sponsorluğunda gerçekleştirilecek.
 </p>
 <p class="metin">
 </p>
 <p class="arabaslik">
  Çamkonaklar'da
 </p>
 <p class="metin">
  son fırsat
 </p>
 <p class="metin">
  Çam ağaçlarıyla bezenmiş 32 dönüm arazide 40 ailenin yaşamlarını sürdürebileceği şekilde oluşturulan Çamkonaklar'da son beş villa ve iki dubleks daire sahiplerini bekliyor. Çamkonaklar, Kısıklı ve Altunizade arasında her türlü alışveriş merkezine yakın, şehir gürültüsüne, kirliliğine, kargaşalığına uzak bir alanda kurulu bulunuyor.
 </p>
 <p class="metin">
 </p>
 <p class="arabaslik">
  Kuveyt Türk'ten teknolojiye yatırım
 </p>
 <p class="metin">
  Müşterilerine eksiksiz hizmet sunmayı amaçlayan Kuveyt Türk, bireysel bankacılıkta önemli bir yer tutan internet ve telefon bankacılığı hizmetlerini de vermeye başladı. Telefon bankacılığında 444 0 123 no'lu telefon üzerinden SMS, IVR, MOCCA hizmetleriyle Kuveyt Türk, eksiksiz hizmet sunuyor. Akıllı Mesaj Servisi ile müşteriler, zaman ve mekan kısıtlaması olmadan kendi hesapları ya da diğer bankacılık hizmetleriyle ilgili bilgilere sadece 444 0 123 no'lu bir mesaj göndererek erişebiliyor.
 </p>
 <p class="metin">
 </p>
 <p class="arabaslik">
  Kısa yoldan Asya Finans
 </p>
 <p class="metin">
  Modern bankacılık teknolojisinde yenilikleri izleyen ve uygulayan Asya Finans, internet şubesini hizmete açtı. Titiz bir ön çalışmadan sonra hizmete açılan Asya Finans internet şubesine www.asyafinans.com.tr'den girmek mümkün. Asya Finans internet şubesinde EFT ve havale işlemleri, döviz işlemleri, çek ve senet işlemleri gibi bütün bankacılık işlemleri yapılabilecek.
 </p>
 <p class="metin">
 </p>
 <p class="arabaslik">
  Türkiye'nin en büyük lastik üreticilerinden biri olan Petlas, çalışanlarına verdiği 4 haftalık ücretsiz izin sonrasında 29 Ocak 2001'de tekrar üretime başlayacağını açıkladı. Petlas Genel Müdürü Adnan Şahin, stokların eritilmesi ve teknik çalışmaların yapılması amacıyla üretime ara verdiklerini söylüyor.
 </p>
 <p class="metin">
 </p>
 <p class="arabaslik">
  Şahin'in kalitesi
 </p>
 <p class="metin">
  belgelendi
 </p>
 <p class="metin">
  Günlük 30 ton kapasitesiyle sektörünün iddialı ismi Şahin Et ve Et Mamülleri Gıda San., ISO 9001 Kalite Belgesi aldı. Gıda sektöründe en büyük problemi olan üretim hattında hijyen ortamı sağlayan Şahin Gıda, işletmenin tamamını mermerle kaplayarak dezenfeksiyon uygulaması ile standart hijyen sağladı.
 </p>
 <p class="metin">
 </p>
 <p class="arabaslik">
  Teflon amblemini arıyor
 </p>
 <p class="metin">
  DuPont'un tescilli markası Teflon, mutfaktaki hayatı kolaylaştıran yapışmaz yüzeyli ürünleri ile dünya çapında bir üne sahip. DuPont Teflon'un sahip olduğu bu ün ve geniş çaplı bilinirlik, tüm yapışmaz yüzeyli ürünlerin 'Teflon' olarak tanınmasına neden oluyor. Türkiye'de yalnızca Cem, Mehtap ve Rokam firmaları; dayanıklı ve sağlığa uygun olarak üretilen Teflon markalı yapışmaz yüzeyleri mutfak gereçlerinde kullanma hakkına sahip. DuPont Teflon ürünleri 'Teflon' amblemi ile satılıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20011117194756/mailto:muhammet_yilmaz@hotmail.com">
   muhammet_yilmaz@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/319/vitrin/1.htm), [web.archive.org (arşiv bağlantısı)](http://web.archive.org/web/20011117194756/http://www.aksiyon.com.tr:80/2001/319/vitrin/1.htm)
