# İletişimin en özel öğrencileri

*Tarık Işık 2012.05.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin tek özel Anadolu iletişim meslek lisesi Burç, üniversite sınavında uygulanan puan kesintisinin sona ermesinden memnun. Ancak karar yetersiz bulunuyor: Eskiden olduğu gibi iletişim fakültesini tercih edene ek puan verilmeli.
  </font>
 </div>
 <div id="newsText">
  <font class="detail-text">
   <p>
    15 yıl sonra yargıya taşınan 28 Şubat darbesi, en büyük zararı eğitim camiasına verdi. Üniversiteye girişte uygulanan katsayı kararı birçok meslek lisesinin kapısına kilit vurdurdu. Meslek lisesi mezunları kendi bölümünün devamı fakültelerden farklı bir yere gitmek isterse puan kesintisi yapılıyordu. Açığı kapatmak için fazladan 30 net, okul birinciliği veya Türkiye derecesi gibi ayrıcalıklar gerekiyordu. Bu süreçte en çok tartışılan okullar imam hatip liseleri oldu. Ama onlardan daha dezavantajlı duruma düşen liseler vardı. Mesela iletişim meslek liseleri. Farkı, örnekle anlatmak gerekirse; imam hatip mezunları puanı kesilmeden 4 yıllık ilahiyat veya eğitim fakültesine (din kültürü ve ahlak bilgisi bölümü) girebilirken iletişim meslek lisesi öğrencileri iletişim fakültelerini tercih etmek istediğinde yine kesintiye maruz kalıyordu. Aynı şekilde lisede elektrik bölümünde okuyan bir öğrenci puanı kesilmeden elektrik ve elektronik öğretmenliği bölümünü tercih edebiliyordu. Oysa iletişim meslek liselerinden mezun olan öğrencilere ciddi puan kesintisinden dolayı tek alternatif kalıyordu; meslek yüksekokulu. Nihayet, Yüksek Öğretim Kurulu’nun (YÖK) bu yıl katsayı farkını kaldıran kararıyla adaletsizlik sona erdi. Karara en çok sevinen iletişim meslek liseleriydi. Çünkü artık kendi mezunları da 4 yıllık fakülteleri tercih edebilecek. Ancak karar eksik bulunuyor. Onlara göre, gerçek anlamda adaletin sağlanması için önceden olduğu gibi iletişim fakültesini tercih eden öğrencilerine ek puan verilmesi gerekiyor.
   </p>
   <p>
    İletişim liselerinin yaşadığı sıkıntıyı en iyi bilen okul Türkiye’nin ilk ve tek özel iletişim lisesi olan Burç Anadolu İletişim Meslek Lisesi (bir süre açık kalan diğer özel iletişim lisesi kapandı). 2001’de  Feza İletişim Meslek Lisesi adıyla açılan Burç İletişim, 10 yıl boyunca dezavantajlı durumla mücadele etti. Bu süreçte sunduğu uygulama odaklı cazip imkânlarla öğrenci çekmesini bildi ve 300’den fazla gazeteci, halkla ilişkiler uzmanı, radyo televizyoncu, sinemacı yetiştirdi.
   </p>
   <p>
    Peki, mesleki anlamda yatırımların sekteye uğratıldığı bir dönemde bu okul neden açılmıştı? Burç Eğitim Kurumları Genel Müdürü Mehmet Ali Gencer, sorunun cevabını verirken ilginç bir ayrıntıya dikkat çekiyor. 28 Şubat kararları sebebiyle mesleki eğitime ilgi azalınca birçok holding meslek liselerini iyileştirmek için kampanya düzenlemiş; fakat iletişim alanına el atılmamıştı. Oysa en büyük sıkıntılardan biri iletişim dünyasında yaşanıyordu. Gencer, bu niyetle Türkiye’nin ilk iletişim lisesinin eğitim hayatına başladığını anlatıyor: “Medya alanındaki eğitimin küçük yaştan itibaren verilmesi gerektiğine inanıyoruz. Çünkü iletişim fakülteleri hâlâ ‘teori mi, pratik mi?’ diye tartışıyor. Bu karmaşanın içinde üniversite öğrencisi mezun olana kadar ne iş yapacağını bile anlamıyor. Burç İletişim Lisesi’ndeki bir öğrenci; gazeteci, televizyoncu, sinemacı, reklamcı ya da halkla ilişkiler uzmanı olacağına 10’uncu sınıfta karar veriyor.”
   </p>
   <p>
    Burç İletişim Lisesi Müdürü Halil Aslan da medyada yetişmiş eleman sıkıntısını gördüklerini ve bu açığı kapatmaya çalıştıklarını ifade ediyor. 10 yılda ihtiyacı karşılamada ciddi katkıları olduğunu söylüyor. Dezavantajlı şartlara rağmen tercih edildiklerini belirten Aslan, “Bunun altında elbette eğitim içeriği, profesyonellik ve teknolojik üstünlük var.” diyor.
   </p>
   <p>
    Genel Müdür Gencer, 28 Şubat sürecinde medyanın tutumuyla ilgili bir noktaya daha temas ediyor. O dönem gazete ve televizyonlarda sürekli halkın değerlerine yönelik karalama kampanyaları düzenleniyor, toplumun değer verdiği kişi ve kurumlara iftiralar atılıyordu. Dolayısıyla kendi toplumunun değerlerini bilen, saygı duyan, gazeteci, televizyoncu, sinemacı, reklamcı yetiştirmek gerekiyordu: “Öğrencilerimizin önündeki olumsuzluklar sebebiyle o dönem kendimize ‘Devam etmeli miyiz?’ sorusunu soruyorduk. Cevabı bulmaya çalışırken, okulun kuruluş amacı, yani nitelikli, ülkesini milletini seven, topluma örnek olabilecek iletişimciler yetiştirme ideali gündeme geldi. O zaman bu soruyu tekrar sorulmamak üzere gündemden kaldırdık.”
   </p>
   <p>
    Burç İletişim’i öğrenciler nezdinde cazip kılan faktör teorinin yanı sıra alanında uzman kişilerle uygulama odaklı eğitim vermesi. Her öğrencinin 4. sınıfta ulusal gazete, televizyon ve ajanslarda staj imkânı bulması da bunda etkili. Teknolojiyi yakından takip eden okul, radyo, televizyon ve fotoğraf  stüdyoları, gazetecilik ofisi ile öğrencilerine yeni yöntem ve teknik programları uygulama imkânı sunuyor. İletişim Lisesi Müdürü Aslan, medya sektörü ile içli dışlı olduklarını ifade ediyor. Öğrenciler, isim yapmış gazetecilerden ders alıyor. Mesela bu yıl fotoğrafçılık dersini Zaman Gazetesi Fotoğraf  Editörü Selahattin Sevi, diksiyon dersini TRT ve özel kanallarda çalışan Sırrı Er, CNN Türk ve Star TV’de spikerlik yapan Ertem Şener, Radyo Spor spikeri Yasin Dallı, haber yazma tekniklerini Aksiyon Dergisi Editörü Mehmet Özdemir, drama derslerini tiyatro sanatçısı Cengiz Demir veriyor. Medyada usta-çırak ilişkisinin önemini bildiklerini belirten Aslan, “Eğitim hayatına önde başlayan öğrencilerimiz eminim iletişim fakültelerini bitirdikten sonra çok iyi yerlere gelecek. Sektörün içinden medyada kariyer yapmasını istedikleri çocukları için bizi tercih edenler var. Bu anlamda İbrahim Sadri, Nedim Hazar, Deniz Şafak Akçan, Mehmet Yılmaz gibi isimleri sayabiliriz.”  diyor.
   </p>
   <p>
    Öte yandan Burç İletişim Lisesi mezunları medyada yerlerini almaya başladı. Show TV’de montaj yönetmeni olarak çalışan Veysel Eroğlu onlardan sadece biri. Kolay iş bulduğunu söyleyen Eroğlu, “Okulda edindiğimiz tecrübelerin önemini üniversiteden sonra daha iyi anladım. 15-16 yaşlarında heyecanla çektiğimiz ilk kısa filmler bizi sektöre hazırlamış. Bu bakış açısını küçük yaşlarda kazanmak önemli.” diye konuşuyor.
   </p>
   <p>
    Burç İletişim,  ‘Gazetecilik’, ‘Radyo Televizyon ve Sinema’, ‘Halkla İlişkiler ve Reklam’ bölümlerine her yıl 50 öğrenci alıyor. Bu, bölüm başına 15-16 öğrenci demek. Halil Aslan, talebin aslında fazla olduğunu; ancak kalabalık sınıflarda uygulama noktasında sıkıntı çekildiğini kaydediyor. Aslan, katsayı probleminin kalkmasından dolayı yeni sezon için daha çok başvuru olduğunu ama yine de sayıyı artırmayacaklarını söylüyor: “Müracaatın yüksek olması bizi zor durumda bırakıyor; ama bunu daha nitelikli öğrenciler seçerek fırsata çevirmeyi düşünüyoruz. Bu hem okulumuz hem de medya sektörü adına sevindirici.”
   </p>
   <p>
    Burç’ta öğrencilerin uygulamalı derslerle iletişim dünyasına hazırlandığını ifade etmiştik. Aslan, bunların sıradan ders uygulamaları olmadığını, marka hâline gelenler olduğunu kaydediyor. Bu yıl 9’uncusu düzenlenen İletişim Ödülleri’ni örnek gösteriyor. Diğer uygulamalar şöyle: Mercek TV, Mercek Radyo, www.gazeteobjektif.com, PRoje Ajansı ve Kariyer Günleri.
   </p>
   <h3>
    <span>
     Burç’ta hem teori hem uygulama esas
    </span>
   </h3>
   <p>
    İletişim Ödülleri: Dokuz yıldır düzenlenen ‘İletişim Ödülleri’ medya dünyasının en iyilerini ödüllendirmek amacıyla ortaya çıkmış. Başlangıçta öğretmen, öğrenci ve velilerin görüşü alınarak belirlenen ödüller, 5’inci yılından itibaren Türkiye çapında yapılan ankete göre değerlendirilerek sahiplerini buluyor. İletişim ödülleri saha çalışması, okulun öğrencileri tarafından belirlenen illerde yüz yüze anketler aracılığıyla yapılıyor. Genar Araştırma Şirketi ile ortaklaşa yürütülen anketle sezonun radyo, televizyon ve basında en çok beğenilen kişileri belirleniyor. Bu yıl ödül alanlar arasında Orhan Gencebay, Yusuf Güney, Saba Tümer, Erman Toroğlu, Beyazıt Öztürk, Acun Ilıcalı, Leyla ile Mecnun ekibi de var.
    <p>
     Kariyer Günleri: Usta çırak ilişkisinin esas alındığı okul her ay düzenlediği ‘Kariyer Günleri’ ile medya dünyasının ustalarını öğrencileri ile bir araya getiriyor. Kariyer Günleri’ne konuk olan bazı isimler şöyle: Ekrem Dumanlı, Mustafa Karaalioğlu, Mehmet Baransu, M. Ali Birand, İrfan Değirmenci, Nazlı Tolga, Cem Öğretir, Alişan, Mehmet Aslan, Nurullah Genç, Hüseyin Gülerce, Orhan Kural, Fuat Kozluklu, Cüneyt Ülsever, Nuriye Akman, Ahmet Taşgetiren, Lokman Ayva, Prof. Dr. Haluk Şükrü Akalın, Elif Şafak, Bejan Matur.
     <p>
      Burç Haber Gazetesi: Aylık uygulama gazetesi. 10.000 adet basılan gazetenin haber, fotoğraf ve tasarımını gazetecilik bölümü öğrencileri yapıyor.
      <p>
       burchaber.com: Okulun haber portalı. Son dakika haberleri, öne çıkanlar, köşe yazarları, güncel haberlerin yanında öğrencilerin araştırmaları, röportaj ve fotoğrafları yer alıyor.
       <p>
        Gazetecilik Bölümü Başkanı Celal Eser: “Bölümümüzde iletişim fakültelerine eş değer eğitim veriyoruz. Hatta bir çok iletişim fakültesinde olmayan imkânlara sahibiz. Her öğrencimiz, profesyonel fotoğraf makinesi kullanıyor, F klavyede on parmak yazıyor ve tasarım programlarını (Adobe Photoshop, InDesign, Adobe Flash Catalyst) kullanıyor.”
        <p>
         Mercek TV: Türkiye’nin ilk uygulama lise televizyonu. Kapalı devre yayın yapan TV’de öğrenciler sunucu, yönetmen, sesçi, ışıkçı, muhabir, metin yazarı olarak çalışıyor. Radyo Televizyon Bölümü öğrencileri birçok kısa film çekerek kendilerini sinema sektörüne hazırlıyor. Belgesel, kurmaca alanlarında çektikleri filmler uluslararası festivallerde izleniyor.
         <p>
          Radyo Televizyon ve Sinema Bölümü Başkanı Erkan Çiçek: “Öğrencilerimize hem ufuk açabilecek hem de işlerine yarayacak video kurgu programları öğreterek teknik alanda gelişmelerini sağlıyoruz. RTS Bölümü öğrencileri kendi projelerini Mercek TV’de izleyiciye gösterme fırsatı buluyor.”
          <p>
           PRoje Ajans: Okulun kurumsal iletişiminin yürütüldüğü halkla ilişkiler bölümünün uygulama birimi. Burç İletişim Lisesi tarafından yürütülen organizasyonlar, tanıtımlar PRoje Ajans tarafından yürütülüyor. Ajansta çalışan öğrenciler Kurumsal Sosyal Sorumluluk Projeleri, reklam çekimleri, kamuoyu yoklamaları gibi kurum içi ve kurum dışı hakla ilişkiler çalışmalarını yürütüyor. Kariyer günleri, iletişim ödülleri gibi organizasyonların tasarımlarını da oluşturan PRoje Ajans tam hizmet ajansı olarak öğrencilerine uygulama imkânı veriyor.
           <p>
            Halka İlişkiler Bölüm Başkanı Fatma Karakuş: “Okulun tüm iletişim çabalarını kurumsal bir kimlikte oluşturma gayreti taşıyoruz. Öğrencilerimiz PR çalışanı gibi uygulama birimimiz PRoje Ajans’ta çalışarak birçok üniversite öğrencisinin katılamayacağı projeleri yürütüyor. Basın bülteni hazırlama, basınla ilişkiler, organizasyon hazırlama, uygulama ve geri dönüşünü kontrol eden öğrencilerimiz bu anlamda başarılı projeler çıkarıyor.”
            <p>
             Başarılar: Amerika’da düzenlenen Genius Olimpiyatları’nda; kısa film dünya birinciliği, ikinciliği ve iki mansiyon. Fotoğraf dünya ikinciliği. Afiş dünya birinciliği, ikinciliği ve üç mansiyon. İllüstrasyon dünya ikinciliği. Kültür Bakanlığı’nın Türkiye genelinde  telif haklarını koruma amaçlı düzenlediği ‘Korsana Hayır’ isimli kısa film yarışmasında ‘Hırsız var’ isimli filmle ikincilik.
             <p>
             </p>
             <p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32702-iletisimin-en-ozel-ogrencileri.html), [web.archive.org (arşiv bağlantısı)](http://web.archive.org/web/20120702021655/http://www.aksiyon.com.tr:80/aksiyon/haber-32702-iletisimin-en-ozel-ogrencileri.html)
