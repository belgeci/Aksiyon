# Büyümüş de manga okumuş

*Serdar Yıldız Bilinmeyen-tarih*

<div>
 <font>
  <img border="0" height="1" src="/web/20050227092808im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092808im_/http://www.aksiyon.com.tr/resim/348/18.jpg" vspace="5"/>
  </p>
 </font>
 <font class="content">
  Dünyanın belki en çok okuyan milleti, Japonlar. Orada her türlü kitap okunur ama manga’nın yeri apayrıdır. Japonca’da çizgi roman anlamına gelen manga’ları 7’den  70’e bütün Japonlar yolda, trende, parkta okuyor. Ayrıca manga’ların çizgi film versiyonu da var
  <br>
  </br>
 </font>
 <br/>
 <p>
  <font class="content">
   Japonya denildiğinde aklımıza robotlar, son derece gelişmiş elektrikli aletler, sosyal hayatın bir parçası olmuş teknolojik araçlar vs. gelir değil mi?  Japon sosyal hayatına girmiş ve onunla bütünleşmiş bir kavram daha var: Manga yani diğer adıyla çizgi roman.
   <br>
    <br>
     Japonya’da ileri derecede okuma alışkanlığı vardır. Normal bir insan ayda en az 3–4 kitap okur. Bunun dışında gazete ve dergileri de takip etmeyi ihmal etmez. Trene bindiğinizde yolcuların çok büyük bir kısmının  birşeyler okumakla meşgul olduğunu görürsünüz. En çok göze çarpan kitap ise manga’lardır. Her yaştan insana hitap eden manga’yı bulmanız mümkündür.
     <br>
      <br/>
      Kolay okunabilmesi ve yazarın kendi hislerini okuyucuya resimlerle kolayca aktarabilmesi sayesinde büyük bir okuyucu kitlesine ulaşmıştır bu kitaplar. İçerik itibariyle kurgu–bilim, spor, tarih, okul hayatı, şirket hayatı  v.s. içermekte. Herkes kendi zevkine ve ilgi alanına uygun manga’yı kolayca bulabilir. Her Japon’un çocukluğunda okuduğu ve etkilendiği bir manga mutlaka vardır. Konuşma biçimi ve  hareketleri dahi bazen okuduğu manga’nın baş kahramanını andırır. Özellikle çocuklarda bu etki çok büyüktür. Kendisini o kahraman zanneder bazen. Manga’ların ayrıca çizgi filmleri de mevcuttur. Manga kahramanının ifadelerini çocukların ağzından defalarca duyarsınız. Çocuğun kitaplarında, çantalarında o kahramanın çıkartmaları vardır. Bazen o derece etkilenir ki ailesi çizgi filmi izlemesini veya manga’yı okumasını yasaklayabilir. Mesela ‘Kureyon Shinchan’ isimli bir manga bulunmaktadır. Manga’sından ziyade çizgi filmi daha popüler olan bu kahraman 5 yaşında ‘Nohara Shinnosuke’ isimli bir çocuktur. Shinchan (Shinnosuke isminin kısaltılmışı) ağzı müthiş laf yapan; annesine, babasına, kardeşi Himawari’ye, köpeği Şiro’ya, arkadaşlarına ve öğretmenlerine durmadan azap çektiren bir çocuktur. Çocukları olumsuz etkiliyor olmalı ki, kendi çocuğuna bu manga’yı okumasını yasaklayan ebeveyn sayısı az değildir. Ama şu da bir gerçek ki Shinchan’ın sevimliliği ve ailesinin onu sevmesi, Japonya’da çocuk yapma oranını da artırmıştır.
      <br/>
      <br/>
      Kureyon Shinchan ve ailesi
      <br/>
      <br/>
      Reklamlarda ünlü bir insan yerine ünlü bir manga kahramanını gördüğünüz çok olur. Kahramanlar sanki gerçek hayatın kahramanlarıymış gibi değer görür. Zaten her bir kahraman toplumdan bir karakteri temsil eder. Herkes kendi karakterini manga’ların içerisinde bulabilir. Belki de manga’ların popüler olmasında en büyük etken budur.
      <br/>
      <br/>
      Japonya’da kitapçılar mutlaka bir katlarını manga satışı için ayırırlar. Kullanılmış manga’ları  işportacılardan almak mümkün olduğu gibi sadece manga satan dev ikinci el kitap mağazaları da vardır. Japonlar kitaplarına çok özen gösterip temiz kullandıklarından dolayı ikinci el kitaplar yeni kitap görünümündedir.
      <br/>
      <br/>
      Dünya genelinde de manga’lar müthiş rağbet görmektedir. Bunların çoğunluğunu şehvanî duygulara hitap edenler oluştursa da kültürel ve fantastik, kurgu–bilim olanlar da çoğunluktadır. Öyle ki Hollywood filmlerine konu olmuş manga’lar ve çizgi filmler mevcuttur. En çok bilineni ‘MATRIX’ isimli filme konu olan ‘Ghost in The Shell’ ve ‘Akira’ isimli manga’lardır.
      <br/>
      <br/>
      Japon  çizgi romanının
      <br/>
      <br/>
      babası:Tezuka Osamu
      <br/>
      <br/>
      Japonya’da manga dünyasına ilk ve en kalıcı şekli veren  Tezuka Osamu’dur. Tezuka’nın ilk çizgi roman serileri İkinci Dünya Savaşı’ndan hemen sonra ortaya çıktı. O, alanında her zaman öndeydi. 1989’da öldüğünde okurlarına birçok şaheser bıraktı. Onun Astro Boy (Tetsuwan Atomu) isimli manga’sı geleceğin dünyasında zorda kalanların yardımına koşan sevimli bir robotun maceralarından oluşur. Aynı manga’nın çizgi filmi de dünyanın bir çok yerinde popüler olmuştur. Dünya çapında ünlü diğer manga’ları ise Afrika ormanlarının kralı olan bir aslanın maceraları olan  Janguru Taitei (Beyaz Aslan, Kimba) ve ortaçağ Avrupa’sına benzeyen  bir zamanda yaşayan bir prensesin hikayesini konu alan Ribon no Kishi’dir (Princess Knight).
      <br/>
      <br/>
      Tetsuwan Atom
      <br/>
      <br/>
      Tezuka çocuklar için yazılmış herhangi bir masalı kendi eleğinden geçirip manga’laştırma yeteneğine sahipti. Manga’laştırdığı eserler arasında Goethe’nin Faust’u ve Dostoyevski’nin Suç ve Ceza’sı da bulunmaktadır. Aynı zamanda İncil’i de ‘İncil’in Hikayesi’ adı altında manga’laştırdı. Bu, Japonlara bu eserleri iletmenin en iyi yoluydu belki de.
      <br/>
      <br/>
      Tezuka Osamunu’nun eserleri özellikle çocukları çok etkilemiştir. Onun manga’larındaki kötüler çocukları korkutmakta ve sevimli kahramanlar ise çocuklar tarafından çılgınca sevilmektedir.
      <br/>
      <br/>
      O, sadece insanlar eğlensin diye eser yazmamıştır. Buda’nın hayatını anlatan Buddha, Hitler’in hayatını konu alan Adolf ni Tsugu, evrenin gizemlerini inceleyen Hi no Tori gibi eserleri de mevcuttur. Tezuka aynı zamanda tıp doktoruydu. Tıp okurken edindiği bilgisini Black Jack ismindeki aykırı bir doktorun hikayesini yazarken kullandı.
      <br/>
      <br/>
      Japon manga’sını tanımak isteyen birisi ilk olarak Tezuka’nın eserlerini okumalıdır. Çünkü o Japon manga’cılığının bir anlamda kurucusu sayılır. Şu anda tüm eserlerini içeren bir seri çıkartılmıştır ve bu seri 400. baskısına ulaşmıştır.
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12572), [web.archive.org (arşiv bağlantısı)](http://web.archive.org/web/20050227092808/http://www.aksiyon.com.tr:80/detay.php?id=12572)
