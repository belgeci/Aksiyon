# Çadır altındaki İstanbul

*Fantastik Filmler Ayı 2000.12.02*

<div>
 <p class="spot">
  Kültür Bakanı İstemihan Talay'ın himayesinde ve Aygaz'ın sponsorluğunda hazırlanan Osmanlı Çadırları sergi açılışı ve "Otağ—ı Hümayun" kitabı tanıtımı 22 Kasım çarşamba günü, Topkapı Sarayı'nın Has Ahırlar Bölümü'nde düzenlenen bir kokteylle gerçekleşti.
 </p>
 <p class="metin">
 </p>
 <p class="metin">
  Prof Dr. Nurhan Atasoy'un, Türkiye ve Avrupa'nın çeşitli ülkelerinde uzun yıllar süren titiz araştırmalarının sonucunda hazırladığı "Otağ—ı Hümayun" kitabının devamı olarak, Kültür Bakanlığı, Topkapı Sarayı ve Aygaz'ın işbirliğiyle bir dizi çalışma hayata geçirildi. Çalışmalar kapsamında, Topkapı Sarayı Koleksiyonu çadır temizlik konservasyonu ve "Osmanlı Çadırları" sergisi var. Nurhan Atasoy bu projedeki hedefini şöyle özetliyor; "Türklerin göçebe yaşam kültürlerini simgeleyen ve sağladığı imkanlarla imparatorluklar kurmalarını sağlayan çadırları, tarih kitaplarında hayal gücünüzü canlandırmayan, kuru bilgilerle verilen basit detaylar olmaktan çıkararak sanatseverlerle buluşturmak...". 305 sayfalık "Otağı Hümayun—Osmanlı Çadırları" kitabında çadırlar tiplerine ve yapısal özelliklerine göre tanıtılıyor. Kitabın esas konusu olan padişah çadırları detaylarıyla aktarılıyor. Son olarak da, Avrupa'daki Osmanlı çadırları özel hikayeleriyle okuyuculara anlatılıyor. Kitapta 300'ü aşkın fotoğraf, tablo ve minyatür kullanılıyor. Serginin açıldığı Topkapı Sarayı'nın Has Ahırlar Bölümü'nde padişahların en değerli atları muhafaza ediliyordu. Ayrıca padişahların koşum takımları hazinesi de burada bulunuyordu. Şimdi ise Aygaz'ın sponsorluğunda yeni bir sergi salonuna dönüştürülen Has Ahırlar Bölümü'nün yapımı Fatih Sultan Mehmet dönemine dayanıyor.
 </p>
 <p class="metin">
 </p>
 <p class="metin">
  Fantastik Filmler Festivali giderek artan bir ilgiyle birlikte bu yıl dördüncü yılına ulaştı. Filmlerin seçiminde 5. Güç, Basit Bir Plan gibi yakın tarihli klasiklerin yanısıra bir çeşitleme de gözönünde tutuluyor: Dr. Strangelove'dan Fantasia'ya, Küçük Korku Dükkanı'ndan Vampir Nosferatu'ya... Bu yıl, bir keşif filmi var listede: Mesut Uçakan'dan Kavanozdaki Adam... Godzilla ve Drakula İstanbul'da ise genel istek üzerine bu yılki gösterim programında yer alıyor. Filmler 1—26 Aralık tarihleri arasında Tarık Zafer Tunaya Kültür Merkezi, Atatürk Kitaplığı ve Altunizade Kültür Merkezi salonlarında izlenebilir. (0212—317 77 00)
 </p>
 <p class="metin">
 </p>
 <p class="arabaslik">
  Yeşilçam geri döndü...
 </p>
 <p class="metin">
  Yeşilçam sineması öldü eski canlılığını yitirdi derken Eşkıya filminin gösterime girmesi ve sinema severler tarafından beğenilmesinden sonra ardı ardına flimler gösterime girmeye başladı. Filmlerin kimi beğenildi kimi de eleştiri aldı ama hep o eski filmlerin tadı olmadığı konuşuldu. Yıllardır sinemalardan sonra televizyonun evimize girmesiyle birlikte bir çok defa izlememize rağmen bıkmadığımız Yeşilçam filmleri yönetmen Reis Çelik'in projesiyle yeniden sinemaseverlerle buluşuyor. Yeşilçam Sineması projesi çerçevesinde kasım ayında Dünya Klasikleri kuşağında bilinen ve artık klasik sayılan filmlerden eski ve yeni örnekler sunulacak. Ayrıca Yeşilçam Nostaljisi adı altında Türkiye sinemasının eski sevilen filimlerini perdeden izleme şansı bulunacak. Yeşilçam Sineması'nın girişimi ile T.C. Kültür Bakanlığı yılda ortalama 50 eski filmin kopya basımını finanse edecek. Ayrıca Dünya Sinemasından alternatifler sunulacak. Vizyonda Bulunmayanlar bölümü ise ülkemizde çekilen fakat çeşitli sebeplerle gösterime çıkma şansı bulamayan filimlere ayrılıyor. Tel: (0212—293 68 00 )
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/313/kultur/2.htm), [web.archive.org (arşiv bağlantısı)](http://web.archive.org/web/20020504115213/http://www.aksiyon.com.tr:80/2000/313/kultur/2.htm)
