# Telekantinde gençler meclisi

*Barış Özcan 1996.11.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu konuda herkes başka birşey söylüyor. En iyisi daha uygun bir ortamda rahat rahat konuşmak.. Öyleyse pazar günü kantinde buluşalım.
  </font>
 </div>
 <div id="newsText">
  <font class="detail-text">
   Bunları orada hep birlikte konuşuruz. Son günlerde bazı gençlerin arasında yukardakine benzer diyaloglar geçiyor. Kasdettikleri öyle sıradan bir kantin değil. Bu kantinde samimi duygular içinde biraraya gelen gençler konuşuyor, dinliyor ve paylaşmanın zevkini çıkarıyor. Üstelik çoğu o sırada bir televizyon programında olduğunu bile unutuyor. Bir kantin bunca fonksiyonu nasıl eda edebilir diye merak edenler, her hafta pazar günü Samanyolu Televizyonu'nda yayınlanan "Kantin" programının yapımcısı ve sunucusu  Yusuf Birol Vural ile yaptığımız röportajı okuyacaklar ve sonra belki de onlar da kantine konuk olacaklar.
   <br/>
   <br/>
   Programınızın ismi alışılmışın biraz dışında. Neden böyle bir isim verdiniz?
   <br/>
   <br/>
   Kantin, gençlere yönelik bir program. Gençler derken 7'den 77'ye tüm gençleri kastediyorum. Duyarlı, bir şeyler üretmeye çalışan, yaşama sevinci taşıyan tüm gençler. Kantinler üniversitelerde ya da diğer eğitim kuruluşlarında gençlerin ders dışındaki vakitlerini değerlendirdikleri ve daha çok kendileri olabildikleri bir mekan olduğu için bu ismi programımıza vermeyi uygun bulduk.. Gençlerin rahat olabildikleri tüm mekanlar bunun içine girebilir.
   <br/>
   <br/>
   Yani programınızın hedef kitlesi gençler... Peki gençlere ulaşabildiniz mi?
   <br/>
   <br/>
   Hedefimize büyük ölçüde ulaştığımıza inanıyoruz. Özellikle program esnasında telefonlarımız kilitleniyor. Üstelik arayanlar her yaştan, her meslekten insanlar.
   <br/>
   <br/>
   Medyatik bir isim olmadığım halde yolda karşılaştığım bir insan, ya da gittiğim bir sahaf bana ismimle hitap ediyor. Anadolu'nun bir şehrinde girdiğim bir kahvehanede bizim programımızda ele aldığımız bir konu konuşulabiliyor. Bu da programın hedefine ulaştığının bir göstergesi. Bir de saygı duyduğum bazı büyüklerimin program hakkındaki takdir dolu ifadelerini duymak bu inancımızı daha da kuvvetlendiriyor.
   <br/>
   <br/>
   Programınızın sıcak bir atmosferi, insanı sıkmayan bir formatı var... Böyle samimi bir ortamı nasıl oluşturuyorsunuz?
   <br/>
   <br/>
   Biz bunun için özel bir çaba sarfetmiyoruz. Program esnasında beş ayrı kamera bizi birer cepheden izliyor. Oysa ki biz her halimizle, içimiz ve dışımızla hatta hayalimizden geçenlerle izlendiğimizi, kontrol edildiğimizi ve kayda geçirildiğimizi biliyoruz. Bu yüzden de stüdyoda farklı bir psikolojiye girme ihtiyacı hissetmiyoruz. Mesela ben kendimi hiçbir zaman sunucu olarak görmüyorum. Tüm ekip arkadaşlarımla kendi evimizde, kendi bahçemizde konuklarını ağırlayan birer ev sahibi gibi hissediyoruz kendimizi. Misafirlerimizle birlikte tatlı ve sıcak bir sohbeti geliştiren bir hane halkı oluveriyoruz.
   <br/>
   <br/>
   Kantin sohbetlerinde dikkat ettiğiniz, üzerinde özellikle hassasiyet gösterdiğiniz hususlar var mı?
   <br/>
   <br/>
   Elbette. Özellikle kudsi ve milli değerlerimize aykırı bir söz ya da davranışın sergilenmemesine dikkat ediyoruz. Ayrıca konunun dağılmaması, Samanyolu Televizyonu'na ve camiasına yakışan bir tablonun ortaya konması bizim için önemli.
   <br/>
   <br/>
   Her düşünce ürününün dayandığı, güç aldığı, onun ayakta durmasını sağlayan temeller, tabiri caizse ana direkler vardır. Sizin yaptığınız da böyle bir düşünce ürünü olduğuna göre programınızın temel dayanak noktalarından biraz bahsedelim isterseniz.
   <br/>
   <br/>
   Bizim asıl hareket noktamız, insanımızın, bilhassa bakir düşüncelere sahip gençlerimizin kendilerini ifade ve tanımlama ortamını bulamaması oldu. Öyleyse gençlere böyle bir ortamı hazırlamalıydık. Programın temelinde yatan düşünce bu. Tabii bundan başka dayanak noktaları da var. Gençlerimize her mekan, zaman ve imkanda o güzelim duygularını, düşüncelerini, hayat tarzlarını, yaşama bakış açılarını sergileme alışkanlığını kazandırmak bunlardan biri. Ayrıca farklı yaş, kültür ve etniksosyal kimlikteki insanlarımızın biraraya gelerek dinlenebileceklerini, eğlenebileceklerini, çeşitli konularda konuşabileceklerini göstermek istedik. Ancak ciddi bir kültür ve bilgi birikimi sağladıktan sonra oluşturulması gereken, zıtlaşmaların, yanlış ve eksik düşüncelerle dolu yargılamaların olduğu tartışma ortamı yerine, herkesin düşüncelerini rahatlıkla ifade edebildiği, belli bir sonuca ulaşmanın daha kolay olduğu bir soruşturma ortamı oluşturmak, başka bir hareket noktamız. Şu anda medyada maalesef yanlış olarak uygulanan tartışma ortamı yerine bir alternatif ortam sunma çabası da diyebilirsiniz siz buna... Bu konuda son olarak şunu da eklemek istiyorum. Programın tümünü, İletişim Fakültesi öğrencisi olan arkadaşlarla birlikte amatör ruhla, profesyonelce muhterem Abdullah Aymaz'ın tabiriyle "ihlaslı profesyonellikle" hazırlamaya gayret gösteriyoruz. Böylelikle, bu tarz düşüncenin her şartta, her kurumda, her hizmet yolunda uygulanabileceğini vurgulamak istiyoruz.
   <br/>
   <br/>
   Programı nasıl hazırlıyorsunuz? Programa nasıl hazırlanıyorsunuz?
   <br/>
   <br/>
   Ortak bir dilimiz var. İnsan olarak insanlığı ve insanları seviyoruz, bu ülkeyi ve değerlerini seviyoruz, Samanyolu'nu ve izleyenlerini seviyoruz. Tüm bunlar dertlerimizi, sevinçlerimizi, kederlerimizi, kaygılarımızı paylaşmayı gerekli kılıyor.
   <br/>
   <br/>
   Biraraya geldiğimizde de onlarca konu ortaya çıkıyor. Biz bunları üçer aylık dönemlerle ve sosyal olup olmamalarına göre tasnif ediyoruz ve mevzuları belirliyoruz. Bundan sonra herşey tabii akışıyla cereyan ediyor. Konuklar, yeni konuları ortaya çıkarıyor. Yaptığımız anketlerde programla ilgili teklif ve tavsiyelerde bulunuyorlar. Kendileri programa katıldıktan sonra çevrelerinden insanlar davet ediyorlar. Dolayısıyla hepsi birer ekip elemanı haline geliyorlar.
   <br/>
   <br/>
   Bizim için konu ve konuk arama zahmeti ortadan kalkıyor. Bize düşen, konuklar arasında yaş, cins, eğitim, bölge ve etnik kimlik zenginliğini sağlamak. Böylece mesela bir "Barış Haftası"nda yaptığımız programda bir savaş muhabirini, birer Ermeni, Alevi, Sünni, Ortodoks vatandaşımızı stüdyoya konuk etmek, onlarla birlikte elele barış çağrısı yapmak bizim için hiç de zor olmuyor. Yayın öncesinde bütün ekip toplanarak programı en ince ayrıntısına varana kadar son kez gözden geçiriyoruz. Bir heyecan fırtınası içinde tatlı bir kavgagürültüyle geçirdiğimiz bu aşamadan sonra neşeyle stüdyoya giriyoruz ve tüm bu güzel çatışmaları ardımızda bırakarak en iyiyi çıkarma gayretine dalıyoruz. Bir de benim şahsi hazırlığım var.
   <br/>
   <br/>
   Yıllardır aldığım notlarım, biriktirdiğim kitap, kupür gibi dokümantasyon oldukça işime yarıyor. Programdan önce dergilerden, gazetelerden aktüel bir tarama yapıyorum. Bu arada hazırlık aşamasında panomuzun çoğu kez Aksiyon'dan kestiğimiz kupürlerle dolduğunu belirtmeden geçemeyeceğim. Aktüel taramadan sonra o haftaki konuya iyice konsantre olmaya çalışıyorum. Ama inanın bilgilerin en güzellerini, en yürekten, en içten olanlarını program esnasında öğreniyorum. İşin doğrusu bu programı da galiba bunun için yapıyorum.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2F7A8B04285B189B8526DEC669B3E9C4?newsId=1985), [web.archive.org (arşiv bağlantısı)](http://web.archive.org/web/20140607171443/http://www.aksiyon.com.tr:80/aksiyon/newsDetail_getNewsById.action;jsessionid=2F7A8B04285B189B8526DEC669B3E9C4?newsId=1985)
