# İstanbul'u uçuruCaz

*Barış Özcan 1997.07.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Caz Festivali tüm renkleriyle 4. yıl etkinliklerini gerçekleştirmeye başladı. Bu yıl gelen gruplardan bazılarını sizin için mercek altına aldık.
  </font>
 </div>
 <div id="newsText">
  <font class="detail-text">
   Legends 97
   <br/>
   <br/>
   Caz gibi "zor" bir müziğin geniş kitlelerce sevilmesini sağlayan bir isim var: Marcus Miller. Bu garip görünüşlü bas gitarcının son projesi ise kendisi ile birlikte beş ünlü müzisyenin bir araya gelerek müzik icra etmesi. "Legends 97" (Efsaneler) adlı bu projenin üçüncü durağı İstanbul'daki Cemil Topuzlu Açıkhava Sahnesi'ydi. Her ne kadar bu konserin tanıtımında üzerine basa basa Eric Clapton hayranlarının, sanatçının hit parçalarını dinleme beklentisi ile gelmemesi uyarısı yapıldıysa da, açık hava sahnesinin en az yarısı Clapton hayranlarıyla doluydu. Efsane sanatçıların repertuarında herkesin bildiği ve sevdiği eski blues parçaların yanında, dörtbeş ortak çalışma da yer aldı. Beklentileri boşa çıkartmayan asıl sürpriz ise konserin sonunda yaşandı. Konser bittikten sonra büyük alkış alarak sahneye iki kez dönmek zorunda kalan sanatçılar, bu yoğun ilgiye karşılık olarak, Eric Clapton'ın en ünlü parçalarından biri olan "Layla"yı seslendirdiler.
   <br/>
   <br/>
   Jan Garbarek
   <br/>
   <br/>
   Cazın Avrupa'daki uzantısı, nedense Türk dinleyicileri tarafından daha çabuk benimsenip seviliyor. Bunda Avrupalı cazcıların Doğu'dan etkilenerek daha melodik besteler yapmasının da etkisi olabilir. Doğu'dan etkilenip yine Doğu'yu etkileyen bir saksafoncu Jan Garbarek de son yıllarda sıklaştırdığı İstanbul seyahatlerinden birini gerçekleştirerek, kuzeyin sesini buraya taşıdı. İsveç'te yaşayan Okay Temiz'in çabalarıyla getirdiği pekçok müzisyen sayesinde zaten aşina olduğumuz "İskandinav Folk Müziği", Garbarek'in saksafonuyla bambaşka bir boyut kazanıyor. Ses arayışlarına tüm albümlerinde şahit olduğumuz sanatçı, Anadolu'dan Hindistan'a, Brezilya'dan Tunus'a kadar geniş bir coğrafyanın müzikal birikimini, uyumlu bir şekilde müziğine yansıtabilmeyi başaran bir formül bulmuş. Bu formül aynı zamanda dünyanın her yerindeki etnik kökenli folk müziğin de evrensel bir sentezi. Jan Garbarek'i bu kez dinleyemediyseniz, seneye mutlaka dinlemeye çalışın.
   <br/>
   <br/>
   Goran Bregovic
   <br/>
   <br/>
   Goran Bregovic'in ismini ilk kez duyuyor olabilirsiniz, ama müziğine mutlaka kulağınız aşinadır. O, kültürel olarak da bize fazla uzak olmayan Saraybosna'dan geliyor. Temelde bakır üflemelilerin ve akordiyonun egemen olduğu folkrock besteler yapıyor. Kariyerinde yükselmeye başlaması aynı zamanda müzisyen olan film yönetmeni Emir Kusturica'yla tanışmasından sonraya rastlıyor. KusturicaBregovic birlikteliğinin görkemli ürünleri "Çingeneler Zamanı", "Arizona Rüyası" ve "Yeraltı" filmlerine Yugoslav müziğinin bir oyuncu olarak katılmasını sağlıyor. Goran Bregovic'in İstanbul çıkartmasında yer alan Bulgar Kadın Korosu, Nefesliler Topluluğu, Vurmalılar Topluluğu ve ENBE Yaylılar Grubu ve Korosu'ndan oluşan yaklaşık 50 kişilik bir orkestra, Balkanlar'ın coşkulu ama hüzün de içeren temalarını çaldı. Zaten orkestranın adı da bunu doğruluyor: Düğün ve Cenaze Orkestrası.
   <br/>
   <br/>
   Night Ark
   <br/>
   <br/>
   Arto Tunçboyacıyan, New York'ta çalışmalarını sürdüren usta bir perküsyoncu. Perküsyon deyince ilk akla gelen çeşitli vurmalı çalgılardan çok kendi icat ettiği "oyuncaklar"ını çalıyor. Bunların arasında çeşitli şişeler, leğen, kova gibi gündelik ev eşyaları ve taşlar da var. Onun için ekmeğini taştan çıkarıyor tabirini çok da yerinde kullanabiliriz. Arto'nun kurduğu grup Night Ark'da perküsyondan başka ud ve piyano gibi enstrümanlar da var. Night Ark ismini, Nuh'un Gemisi'ni çağrıştırdığı için seçmişler. "Karanlıkta, inançla bir noktaya giden bir gemi" tanımlamasını yapıyor Arto Night Ark için: "Türk'ü, Amerikalı'sı, Yunan'ı, Ermeni'si biraraya gelip kavga edeceğine müzik üretiyorlar. Aralarında insanca birşeyler paylaşıyorlar." Night Ark'ın 12 Temmuz Cumartesi akşamı saat 21:30'da Cemil Topuzlu Açıkhava Sahnesi'nde verecekleri konsere Eleftheria Arvanitaki ve Sezen Aksu konuk sanatçı olarak katılacaklar. O gece Night Ark, Arto Tunçboyacıyan'ın ölen ağabeyi düzenlemeci Onno Tunç'un anısına çalacaklar. Biraz caz, biraz newage, biraz da Anadolu ezgileri, ritmleri dinlemek isteyenler için iyi bir fırsat.
   <br/>
   <br/>
   Massive Attack
   <br/>
   <br/>
   Geçen yıl olduğu gibi bu yıl da caz festivalinde, safi cazın yanında cazla ilgisi tartışılabilir türde çalışmalar yapan kişiler/gruplar var. Hoş bundan da kimse şikayetçi değil ya... 3. Caz Festivali kapsamında 96 Temmuz'unda ülkemize gelen Loreena Mc Kenneth'in caz yapıp yapmamasını seyirci o kadar da önemsemedi. En görkemli konserlerden biriydi. Bunun paralelinde bu yıl biraz daha marjinal bir grup konuk olacak İstanbul'a: Massive Attack. Grubun üç asil, yüzlerce yedek üyesi var. Bugüne kadar çeşitli müzisyenlerle ortak projeler gerçekleştirmişler. Grubun yaptığı müziği tanımlamak biraz zor. Eğer techno, rap, newwave, hiphop gibi müzik türlerini biliyorsanız bunların tuhaf bir karışımını düşleyin, düşlediğiniz şeye "triphop" adını verin ve bunu Massive Attack'tan dinleyin. Bu kadar çeşit ya karın ağrısı yapar, ya da harika bir aşure olur. Buna dinleyince karar verirsiniz. 16 Temmuz Çarşamba günü saat 21:30'da Cemil Topuzlu Açıkhava Sahnesi'nde.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2769-istanbulu-ucurucaz.html), [web.archive.org (arşiv bağlantısı)](http://web.archive.org/web/20120131005822/http://www.aksiyon.com.tr:80/aksiyon/haber-2769-istanbulu-ucurucaz.html)
