# Kayıp dünyada neler oluyor?

*Barış Özcan 1997.08.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir zamanlar E.T ile çocukların gönlünde taht kuran yönetmen Steven Spielberg, son yıllarda yaptığı uç noktadaki filmlerle dikkatleri üzerinde toplamaya devam ediyor.
  </font>
 </div>
 <div id="newsText">
  <font class="detail-text">
   Kurduğu hayali dinozor parkının açılış töreninin etkisi silinmeden Schindler'in listesini açıklayarak bir bomba daha patlattı. Bir yandan 1525 yaş arası gençlerin ilgisini çekerken bir yandan da yaşlı akademi üyelerinden Oscarları toplayabilmek doğrusu ilginç bir başarı sayılmalı. Spielberg şimdi de pek yapmadığı bir şeyi yapmaya kalktı: Jurassic Park'ın devamı olan "The Lost World"u (Kayıp Dünya) çekti. Ardından "Amistad" geliyor. Yani sıra tekrar büyüklerde. Öyle görünüyor ki Spielberg, ergenlik çağındaki çocuklarda görülen kişilik çatışmasını yaşıyor. Kayıp dünyanın çocuğu büyümeye başladı.
   <br/>
   <br/>
   Sendromun ilk belirtileri 80'li yıllarda kendini gösterdi. Spielberg, "The Color Purple" (Mor Yıllar olarak gösterildi) filmiyle ilk kez büyüklerin izleyebileceği bir filme imza attı. Ancak bunun arkası gelmeyince insanlar pek fazla önemsemediler. Ta ki 1993 yılına gelinceye kadar. Bu yıl Jurassic Park'ın hemen ardından gösterime giren "Schindler's List" (Schindler'in Listesi) ile bu konuda ciddi olduğu mesajını tüm dünyaya verdi Spielberg. Bu çatışmadan önce ilginç olan bir başka konuya göz atalım; Jurassic Park'ın devam filminin çekilmesine...
   <br/>
   <br/>
   Jurassic Park'ın devamının Spielberg tarafından çekilmesi aslında oldukça şaşırtıcı. Zira devam filmleri, ne kadar üzerinde çalışılırsa çalışılsın ilk filmin başarısını yakalayamıyor. Bir filmin ilkinin avantajı, daha önce hiç kimsenin görmemiş olması. İlk kez görülen fikirler, efektler seyirciyi şok ederek büyük bir başarı yakalayabiliyor. Ancak devam filmlerinde aynı fikirler, eski etkiyi elde edemiyor. Seyirci ilk filmdeki büyülü atmosferi, devam filmlerinde yakalayamıyor. Bu dezavantajları çok iyi bilmesine rağmen Spielberg'in Jurassic Park  2 'yi çekmek için gösterdiği gerekçe tutarsız gözüküyor: "Jurassic Park'ın başarısı üzerine birinin çıkıp bu filmin devamını çekeceğini düşündük. Eğer ben olmasaydım, başkası yapacaktı bunu..." Bunun başka birisinin ellerine bırakılması, izleyici açısından gerçek bir hayalkırıklığı oluşturabilirdi. Ama olayı bir de rakamların dilinden dinlediğimizde en az onlar kadar dinozorların babasının da büyük bir çıkar kaybına uğrayacağını anlıyoruz.
   <br/>
   <br/>
   Ünlü Jurassic Park'a ilk kez gidip, devasa dinozorlarla karşılaştığımızda bir şok yaşadık. Pek çok izleyici gerçek görüntülerle, görsel efektleri ayıt etmekte zorluk çektiğini ifade etti. Oysa gerçek zannettikleri görüntüler de görsel efektti. Bu şokun etkisiyle tüm dünyada binlerce sinema salonunu dolduran izleyiciler, Jurassic Park'ın gişelerine 900 milyon dolar bıraktılar. Bu rakam, dünya üzerinde kurulu pek çok eğlence parkının yıllarca ulaşamayacağı bir hasılattı. Üstelik filmi yapan Universal Pictures, asıl geliri buradan değil, filmin yan ürünlerinden elde etti: dinozor oyuncakları, dinozor kıyafetleri, aksesuarlar, boyama kitapları, çizgiromanlar, çizgifilmler... 1993 yılında dinozor çağı yeniden başlamış oldu. Steven Spielberg de bu çağı başlatan kişi unvanı ile yapımcı şirketlerin gözdesi oldu. Bu film için ne kadar ücret aldığı açıklanmasa da gişe hasılatından pay aldığı için çok büyük bir meblağ aldığı kesin. Zira Jurassic Park şu ana kadar yaklaşık 2 milyar dolar kazandırdı ve kazandırmaya devam ediyor. Gelelim ikinci filme... Bu film henüz dünyanın tüm ülkelerinde gösterilmemiş olmasına rağmen 3300 sinemada birden vizyona girdi ve ilk dört gün içinde 93 milyon dolar kazanarak 70 milyon dolarlık maliyetini amorti etti. Film daha gösterime girmeden 100 kadar firmayla ticari anlaşma yapıldı. Bunların arasında Mercedes, Nikon, CNN ve Burger King de var. Sözün kısası bu iki Jurassic Park filmi gerçek bir eğlence parkından çok daha kârlı bir işletme haline dönüştü. Bir zamanlar "sinemanın dahi çocuğu" olarak anılan Steven Spielberg de, artık sinemanın en çok para kazandıran yönetmeni oldu. Ama bu iki filmin (ürünün) arasında Schindler'in Listesi gibi bir prestij filmi çekmeyi de ihmal etmedi.
   <br/>
   <br/>
   Steven Spielberg son zamanlarda bir değil üç filmle birden uğraştı. Bunlardan ilki yukarıda bahsettiğimiz Kayıp Dünya filmi. Bu filmlerin çekimleri biter bitmez başladığı diğer filmi eğlence sektörüne yönelik bir çalışma değil. "Amistad" adlı bu film, kölelik sistemi üzerine gerçek bir yaşam öyküsünden yola çıkılarak hazırlanıyor. Üçüncü film ise başrolünü Tom Hanks'ın oynadığı insani boyutları güçlü bir savaş öyküsü olan "Saving Private Ryan". Anlaşılan Spielberg, "The Color Purple" ve "Schindler's List"le başladığı "yetişkinler için film" furyasını, ticari sinemayla birlikte götürmeye devam edecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2831-12-kayip-dunyada-neler-oluyor.html), [web.archive.org (arşiv bağlantısı)](http://web.archive.org/web/20120129002951/http://www.aksiyon.com.tr:80/aksiyon/haber-2831-12-kayip-dunyada-neler-oluyor.html)
