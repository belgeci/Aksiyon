# Zamanın durduğu

*Barış Özcan 1998.03.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Önce gerçeklik iki boyuta indirilip bir tablo keyfiyetine bürünmüş, sonra da dev bir silgi gelip tüm açlığıyla detayları yok etmiştir.
  </font>
 </div>
 <div id="newsText">
  <font class="detail-text">
   Sis, herkesin gördüğü bir görülmeyendir. Bilinenleri bilinmez yapar. İnsanların bilinmeyen karşısında aldıkları tavıra göre kimisinde merak, kimisinde de korku uyandırır.
   <br/>
   <br/>
   Sis, mekanı da zamanı da kuşatır. Tıpkı ilim ve felsefe gibi realiteyi sabitleştirerek "mekani" bir tarzda idrak eder. Tıpkı şiir gibi varlığı "zamani" bir tarzda, oluş halinde gösterir. Oysa eşyanın hakikati durmadan değişmektedir. Bizim ancak sezgilerimizle kavrayabildiğimiz bu değişimi duyurmak ister sis ve zamanı durdurur.
   <br/>
   <br/>
   Sis kulağımıza fısıldar: "İşte zaman durdu. Senin istediğin de bu değil miydi? Akıp giden nehri durdurmak. Ruhun, geçip giden herşeye isyan etmedi mi? Şimdi tam sırası. Hazır sular durulmuşken, kendini akıntıya bırakmış bir yaprak olmaktan vazgeç. Nehrin karşı kıyısına yüz. Yüksek bir yere çık ve suların takip ettiği yolu izle:
   <br/>
   <br/>
   Çünkü her şey bu yoldur
   <br/>
   <br/>
   Bu yol hayat yoludur
   <br/>
   <br/>
   Ve bu yoldan geçerek
   <br/>
   <br/>
   Cümle gülzare gelir!
   <br/>
   <br/>
   Hazır zaman durmuşken, suların döküldüğü yeri görmeye çalış. Büyük sırrı (yeniden) keşfet. Herkese açık ve zahir olduğu halde, neredeyse hiç kimsenin göremediği büyük sır! Görünen gerçeğin arkasındaki gizli anlam."
   <br/>
   <br/>
   Sis üzerine düşeni yapar. Bize bu fırsatı verir. Herkesin bildiğini gördüğü bir dünyayı maskeler ve kimsenin göremediği bu açık sırrın anahtarını uzatır.
   <br/>
   <br/>
   Güneş hergün yeniden doğar. Ama sis, ihtiyacınız olduğunda yeryüzüne iner.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3567-zamanin-durdugu.html), [web.archive.org (arşiv bağlantısı)](http://web.archive.org/web/20121220010628/http://www.aksiyon.com.tr:80/aksiyon/haber-3567-zamanin-durdugu.html)
