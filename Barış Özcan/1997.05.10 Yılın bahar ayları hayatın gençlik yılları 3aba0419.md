# Yılın bahar ayları, hayatın gençlik yılları

*Barış Özcan 1997.05.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaklaşan yaz ayları, doğada bir hareketliliğin ve canlılığın başlamasına vesile oldu. Bunun etkileri kültürsanat faaliyetlerinin de artması ve çeşitlenmesi şeklinde kendini belli ediyor.
  </font>
 </div>
 <div id="newsText">
  <font class="detail-text">
   İlkbaharyaz döneminde ülkemizin birçok bölgesinde çeşitli başlıklar altında festivaller, şenlikler, etkinlikler düzenlenecek. Bu programlardan ilki, yaklaşan "Gençlik ve Spor Bayramı" gözönüne alınarak, "Gençlik Festivali" adı altında 319 Mayıs tarihleri arasında Cemal Reşit Rey Konser Salonu'nda yapılıyor.
   <br>
    <br>
     Bu yıl ikincisi düzenlenen CRR Konser Salonu Gençlik Festivali, 3 Mayıs'ta İstanbul Büyükşehir Belediyesi CRR Senfoni Orkestrası'nın açılış konseriyle başladı. Donizetti'nin 200. doğum yılı münasebetiyle sahnelenmeye başlayan "Aşk İksiri" operası bu kez Gençlik Festivali kapsamında seyirci karşısına çıktı.
     <br>
      <br>
       Daha çok genç sanatçıların sahne aldığı CRR'deki Gençlik Festivali'nde 10 Mayıs Cumartesi günü saat 15:00'te "Genç Yetenekler Konseri" düzenleniyor. Konserde TRT İstanbul Radyosu ses sanatçılarından Şeyda Yavuz, Tolgahan Üsküdarlı'nın kemanı eşliğinde 20. yüzyılın ilk yarısında yaşamış olan Nev'eser Kökdeş, Muhlis Sabahattin Ezgi ve Kaptanzade Ali Rıza Bey'in eserlerinden örnekler sunacak. Aynı gün saat 20:30'da gitarist ve besteci Hasan Cihat Örter bir caz konseri verecek. "Anatolian Folk Music" ve son dönemde çıkardığı "Reformation" albümleriyle tanınan sanatçı, konserde progressive ve fusion tarzında caz parçalarını gitarıyla performe ediyor.
       <br>
        <br>
         Gençlik Festivali'nin renkli simalarından biri de bağlama virtüozu Ahmet Koç. Birkaç hafta öncesine kadar sınırlı bir sanat çevresi tarafından tanınan Ahmet Koç'un 11 Mayıs Pazar günü saat 20:30'da vereceği konserin büyük ilgi göreceği zannediliyor. Zira, Grup Etnik ve Şebnem Paker'le birlikte 1997 Eurovision Şarkı Yarışması'na katılan Ahmet Koç, İrlanda'nın başkenti Dublin'de yapılan yarışmada "Dinle" adlı bestesiyle üçüncü oldu. Şimdiye kadar pek çok albümde ve konserde çeşitli sanatçılar için bağlama çalan ve Edip Akbayram, Fatih Kısaparmak gibi sanatçıların albümlerinde aranjörlük yapmış olan Ahmet Koç, yine süpervizörlüğünü ve aranjörlüğünü yaptığı "Yedi Karanfil3" albümü ve bu albümde yer alan "Yunus" adlı parçayla geniş kitlelere hitap etti. Sanatçının CRR'de vereceği konserde, konuk sanatçı Gülay solist olarak yer alıyor.
         <br/>
         <br/>
         Gençlik Festivali'nin "Genç Yetenekler" için ayrılan programları, 13 Mayıs Salı günü saat 17:00'de Başak Ersöz ve Dilbağ Tokay Önvural'ın vereceği flüt ve viyolonsel resitali ile devam edecek. Aynı gün 20.30'da ilginç bir yabancı grup sahne alacak: Apocalyptica Çello Dörtlüsü. Finlandiya'nın ünlü Sibelius Akademisi'nde biraraya gelen klasik müziğe düşkün dört genç on yıl önce, "birbirinden tamamen kopuk, iki türü birleştirebilir miyiz" sorusuyla yola çıkmışlar. Eicca Toppien, Max Lilja, Antero Manninen ve Paavo Lötjonen'den kurulu topluluk, heavy metal grubu Metallica'nın parçalarından bir repertuar oluşturmuşlar.
         <br/>
         <br/>
         "Yansımalar" ve "Babı Esrar" albümleriyle tanınan gitarney ikilisi A.Şenol Filiz ve Birol Yayla 1990 yılından bu yana geleneksel müziğimizden yola çıkarak günümüzü yansıtan ve geniş bir yelpazeye açılabilen sade ve dingin bir müzik anlayışını yorumluyorlar. 1996 yılında Asya kökenli vurmalı çalgılarda Engin Gürkey katılımıyla güçlenen topluluk Gençlik Festivali kapsamında 15 Mayıs Perşembe günü 20.30'da verecekleri  konserde, yayınlamış oldukları her iki albümden sunacaklarının yanı sıra yeni çalışmalarından da örnekler verecekler ve Geleneksel Türk Müziğine ait çeşitli formlardaki eserleri de geleneksel enstrumanlar ile (ney, tanbur, bendir) yorumlayacaklar.
         <br/>
         <br/>
         CRR tarafından tertip edilen 2. Uluslararası Gençlik Festivali'nde 16 Mayıs Cuma günü saat 17.00'de sahne alacak olan "Audio Fact" grubu, bir caz konseri verecek. Topluluk, tuşlu çalgılar ve vokalde Mehmet Ali Sanlıkol, gitarda Onur Türkmen, basta Christian Fabian Bausch, davulda Cengiz Baysal ve vurmalı çalgılarda Engin Özden'den oluşuyor. Aynı gün bir de blues konseri var. Ünlü "Little Charlie ve The Nightcats" saat 20:30'da bir konser verecek. "Genç Yetenekler" konserlerinin sonuncusu 18 Mayıs Pazar saat 15:00'de yapılacak. Alla Turca piyano beşlisi CRR Konser Salonu'nda bir resital sunacak.
         <br/>
         <br/>
         Gençlik Festivali, Andreas Scholl, Dominique Visse ve Pascal Bertin'den oluşan "Üç Kontrtenor" şan resitaliyle 19 Mayıs Pazar günü görkemli bir kapanışa sahne olacak.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2578-12-yilin-bahar-aylari-hayatin-genclik-yillari.html), [web.archive.org (arşiv bağlantısı)](http://web.archive.org/web/20140304131823/http://www.aksiyon.com.tr/aksiyon/haber-2578-12-yilin-bahar-aylari-hayatin-genclik-yillari.html)
