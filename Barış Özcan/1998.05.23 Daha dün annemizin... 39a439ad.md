# Daha dün annemizin...

*Barış Özcan 1998.05.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mozart's Sonatas adlı bu yeni albümde 1986 yılında ilk kez günışığına çıkarılan üç sonat (K330, 331 ve 333) var.
  </font>
 </div>
 <div id="newsText">
  <font class="detail-text">
   İki müzikolog tarafından el yazmalarından ve çalışma notlarından çıkarılan bu sonatların 17811784 yılları arasında Münih ya da Viyana'da yazıldığı tahmin ediliyor. Mozart'ın yaşadığı dönemde (18. yüzyıl) oldukça popüler bir Fransız şarkısı olan "Ah, vous diraije Maman", ya da bizim bildiğimiz şekliyle "Daha dün annemizin" melodisini kullanarak yazdığı varyasyonlar da Fazıl Say'ın parmaklarından çok canlı bir şekilde kaydedilmiş.
   <br/>
   <br/>
   Bu albümden önce de pek çok çalışmaya imza atan ve piyano performansları ile eleştirmenlerden tam not alan Fazıl Say, sadece bir performans sanatçısı değil. Piyano üzerine yaptığı kompozisyonları da en az performansları kadar kayda değer. Özellikle ikinci piyano konçertosu olan "The Silk Road" (İpek Yolu), Boston'da ilk kez icra edildiği zaman tüm dünya basınının ilgi odağı haline gelmişti.
   <br/>
   <br/>
   Fazıl Say'ın müzikal kariyeri Ankara'da başlıyor ve yurtdışında aldığı eğitimle devam ediyor. 1970 Ankara doğumlu sanatçı, küçük yaşlarda piyanoyla tanıştı. Piyano ve kompozisyon çalışmalarına Ankara Devlet Konservatuarı'nda başlayan Say, 17 yaşında Düsseldorf'a giderek 5 yıl boyunca Robert Schumann Enstitüsü'nde David Levine'le birlikte çalıştı. 1992 ve 1995 yılları arasında Berlin Akademisi'ne devam etti. 25 yaşında New York'da "Genç Konser Sanatçıları" yarışmasında ilk ödülünü aldı. Böylelikle bir dünya sanatçısı olma yolunda önemli bir adım atmış oldu. Ardından solo resitaller vermeye başladı. Boston Metamorphosen Oda Orkestrası'na ve New York Oda Orkestrası'na Lincoln Merkezi'nde solist olarak eşlik etti. 1995 yılında da ödüllerine yenilerini ekledi ve İngiliz, Budapeşte Oda Orkestraları'yla ve Yuri Bashmet, Shlomo Mintz gibi isimlerle çalıştı. 1998 yılının sonunda da New York Filarmoni Orkestrası ve Kurt Masur'la bir konser verecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CE481EFC0731AD11F78EDC192377DC6A?newsId=3770), [web.archive.org (arşiv bağlantısı)](http://web.archive.org/web/20130126093117/http://www.aksiyon.com.tr:80/aksiyon/newsDetail_getNewsById.action;jsessionid=CE481EFC0731AD11F78EDC192377DC6A?newsId=3770)
