# Bayrampaşa’nın “iç”ten görünüşü

*Mehmet Kamış 2001.03.31*

<div>
 <p class="spot">
  Bayrampaşa Cezaevi hakkında şu ana kadar çok şey söylendi. Operasyonlar, çıkan silahlar, uyuşturucu zulaları ve trilyonların ifade edildiği rant savaşları. Herkes herşeyi söyledi ama aslında hiç kimse içeride neler olduğunu, kimin neyin peşinde olduğunu, kader mahkumlarının neler yaşadığını anlayamadı.
 </p>
 <p class="metin">
 </p>
 <p class="metin">
  Çünkü bizler her operasyondan sonra hep 'gösterilmek istenen Bayrampaşa'yı gördük. Acaba olayların aktörleri neler yapıyordu, hayat 'damda' nasıldı? Arkadaşlarımız  Adem Yavuz Arslan ve M. Yaşar Durukan uzun süredir Bayrampaşa'yı takibe aldılar, içeri girip mahkumlarla ve temsilcileriyle görüşüp içerisini gözlemlediler. Cezaevinde 20 yılını geçirenden yeni çıkana kadar, blok sorumlusundan 'Abi' olarak bilinen çeşitli kesimlere kadar mahkumlarla görüştüler. Türkiye'nin en çok konuşulan cezaevine karşı taraftan bakılınca aslında problemin operasyonlardan sonra da bitmediği ortaya çıkıyor. Siyasi mahkumların kaldığı C Blok'un 'kurtarılması' yetmemiş Bayrampaşa'yı huzura erdirmek için. Devletin dışarıda etkinliği sürse de demirparmaklıkların iç tarafında farklı bir dünya var. 'Abilerin', hasımların, 'kuşlar'ın ve 'koparmalar'ın dünyası tıpkı Vietnam gibi, önümüzdeki günlerde tekrar çatışmaların yaşanması kaçınılmaz Bayrampaşa'da.
 </p>
 <p class="metin">
  Bu haftaki Aksiyon yine ilginizi çekecek dosyalarla dopdolu. Güneyde, özellikle Adana civarında yaşayan Conolar'ın çarpıcı hayatlarını bütün detaylarıyla sizin için araştırdık. Kız çocuklarının 9 yaşında evlendirildiği, 14 yaşındaki kızların evde kalmış sayıldığı, okuma—yazma bilenlerin bir elin parmaklarını geçmediği Conolar'ı okurken çok şaşıracaksınız.
 </p>
 <p class="metin">
  Osmanlı coğrafyasını karış karış dolaşıp azınlıklarda ayrılık bilinci uyandırıp koca devletin parçalanmasında birinci derece rol oynayan Lawrence'ların torunlarına Aksiyon, G. Doğu'nun en ücra köşelerinde bile rastladı. Bölgede ve Kuzey Irak'ta bir Kürt ulusu ve devlet bilinci uyandırmaya çalıştıkları aşikar olan ve değişik kimliklerle bölgeye giren bu kişilere karşı devlet acilen önlem almalı.
 </p>
 <p class="metin">
  Sağlıklı, mutlu ve hür bir hafta geçinmeniz dileğiyle.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329051736/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/330/editor/1.htm), [web.archive.org (arşiv bağlantısı)](http://web.archive.org/web/20020329051736/http://www.aksiyon.com.tr:80/2001/330/editor/1.htm)
