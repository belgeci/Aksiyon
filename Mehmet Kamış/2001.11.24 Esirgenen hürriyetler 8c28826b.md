# Esirgenen hürriyetler

*Mehmet Kamış 2001.11.24*

<div>
 <p class="spot">
  Türkiye'de hâlâ ekonomik ve kültürel sorunları etnik köken üzerinden açıklamak ihtiyacı hissedenler varsa burada en büyük suçun halkı ile bütünleşmeyi gerçekleştiremeyenlerde olduğunu düşünüyoruz.
 </p>
 <p class="metin">
 </p>
 <p class="metin">
  Cumhuriyetin ilk yıllarında Batı ile bütünleşmemizi engelliyor düşüncesi ile Türk sanat musikisine set çekenler, bir zaman geldi 'halkımız arabesk dinlememeli' deyip kasetleri yasaklamaya kalktı. Kendini ifade etme sıkıntısı çeken düşünceler bir şekilde 'ben varım' deme imkanını bulduğunda, o imkanı mübalağalı bir şekilde kullanma ihtiyacı hissetti. Bir açıdan yasaklar ekonomisi oluşmuştu.
 </p>
 <p class="metin">
  Minyeli Abdullah kitabının ve aynı paralelde hazırlanmış filminin baskı ve hasılat rekorları kırmasını, reaksiyoner tavırların yansıması olarak değerlendirmek mümkün. Nazım Hikmet de öyle değil mi? Şiir açısından ne söylediği artık önemini yitirse de yasaklı ismi bile kendisini bir kült yapmaya yetti.
 </p>
 <p class="metin">
  MED TV'den, Kürtçe kaset ve yayınlardan o kadar korkuldu ki (bu biraz da kendinden korkmak anlamına geliyordu) aslında olmaması gereken gerginliklerin şuuraltına itilmesinin zemini oluştu. Bir devlet önce kendine güvenmeli. Birilerinin farklı niyetleri olsa bile halkına güvenmeli. Ve esirgememeli. Esirgememeli ki toplumdaki temel unsurlar normal seyri içerisinde gelişme imkanı elde etsin.
 </p>
 <p class="metin">
  Arabesk serbest kalınca ne oldu, şu anda eskisinden daha az rağbet ediliyor. Kürtçe kitaplara özgürlükler belki ilk planda hayatında kitap okumamış kişilere kitap aldıracaktır ama herşeyin milletimizin sağduyusu ve irfanı sayesinde normal çizgisine çekileceğine inanıyoruz.
 </p>
 <p class="metin">
  Hepinize iyi haftalar...
 </p>
 <br/>
 <center>
  <a class="anaorta" href="http://web.archive.org/web/20011214133606/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/364/editor/1.htm), [web.archive.org (arşiv bağlantısı)](http://web.archive.org/web/20011214133606/http://www.aksiyon.com.tr:80/2001/364/editor/1.htm)
