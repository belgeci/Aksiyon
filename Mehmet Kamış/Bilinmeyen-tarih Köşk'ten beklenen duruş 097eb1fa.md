# Köşk'ten beklenen duruş

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030705192934im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030705192934im_/http://www.aksiyon.com.tr/resim/443/40.jpg" vspace="5"/>
  </p>
 </font>
 <font class="content">
  Cumhurbaşkanı devletin başıdır, milleti temsil eder. Parlamenter rejimlerde bu makam semboliktir. Sorumluluk hükümete ve başbakana ait olduğu için ona sadece onaylamak düşer. 1960—80 arasında seçilen Gürsel, Sunay ve Korutürk tam bu profilin adamlarıydı. Resmi törenlerde boy gösterirler, zaman zaman yurt dışı gezisine çıkarlardı. Halktan uzaktılar. 1982 Anayasası yürütmeyi iki başlı hale getirdi; cumhurbaşkanına önemli yetkiler verdi.
 </font>
 <p>
  <font class="content">
   Evren, Özal ve Demirel siyasi sistem üzerinde ağırlıklarını hissettirdiler. Gerek halkın nabzını tutmada gerekse dış politik gelişmelerde aktif rol oynadılar. Özal Köşk’ü halka açarken, Demirel Çankaya’yı sivil siyasete tanıdık hale getirdi.
   <br/>
   <br/>
   Üçüncü yılını dolduran Cumhurbaşkanı Ahmet Necdet Sezer, Meclis ve kamuoyunun büyük bir mutabakatıyla seçilmişti. Hukukçu kişiliği ve mütevazılığı büyük ilgi topladı. Özellikle memur kararnameleri ve RTÜK yasalarına gösterdiği tavır toplumdan takdir gördü. Güven skalasında uzun süre en üstte yer aldı.
   <br/>
   <br/>
   Geçen haftayı Türkiye talihsiz bir tartışmayla geçirdi. 27 Mayıs’ın sene—i devriyesinde bir tarafta Demokrat Parti’nin misyonu paylaşılamazken öte yanda birileri de ‘genç subaylar’ provokasyonunu vizyona sürdü. Hilmi Özkök, karargahındaki basın toplantısında ‘darbe’ imalarını lanetlerken Sezer de en az onun kadar tepki vermeliydi. Ne var ki cumhurbaşkanı küçük harflerle konuşmayı tercih etti.
   <br/>
   <br/>
   Ağustos ayına yaklaşırken ülkemiz yine kritik bir dönemden geçiyor. Bir yıl önce yaşananları bilenler gelişmelerde rövanş kokusu alıyor. Kulisleri yakından izleyenler olayı çözmüş durumda. Hükümetten ziyade Özkök yıpratılmak isteniyor.
   <br/>
   <br/>
   İlk kez bir Genelkurmay Başkanı kendisinin ‘demokrat ve batı yanlısı’ olduğunu ilan ediyor. Bundan hoşnut olanlar kadar olmayanlar da var.
   <br/>
   <br/>
   Meşruiyet ve hukuk devleti kavramlarını sıkça kullanan Sezer’in sessiz kalmaması gerekiyor. Kendisinden beklenen, devletin geleneksel kurumlarının yıpranmasını önleyecek demokratik bir duruş sergilemesidir.
   <br/>
   <br/>
   İyi haftalar dileğiyle.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2646&yorum=71), [web.archive.org (arşiv bağlantısı)](http://web.archive.org/web/20030705192934/http://www.aksiyon.com.tr:80/detay.php?id=2646&yorum=71)
