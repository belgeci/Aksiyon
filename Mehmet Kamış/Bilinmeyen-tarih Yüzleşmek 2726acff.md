# Yüzleşmek

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20041027022722im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027022722im_/http://www.aksiyon.com.tr/resim/446/8.jpg" vspace="5"/>
  </p>
 </font>
 <font class="content">
  Değişim arzusunun önünde durulamıyor. Bu kavram öylesine globalleşti ki ne varsa önüne alıp sürüklüyor. Geçen yüzyılı, ‘her millete kendi kaderini ve bağımsızlığını tayin’ hakkını veren Wilson belirlemişti. Self—determinasyon sonucu imparatorluklar yıkılmış, sömürgelerin sonu görünmüştü. 21. yüzyılda ise sihirli kelime ‘özgürlük’. Otoriter rejimlerin, despotik yönetimlerin ısrarı sonuç vermeyecek.
 </font>
 <p>
  <font class="content">
   Toplumsal dinamiklerin karşısına polisiye tedbirlerle çıkmak ne kadar doğru? Özgürlük talepleri kartopuna dönmüşse nereye kadar erteleyeceksiniz? Sosyolojik vakalar ağır işler ancak kesin ve net sonuçlar verir. Hele genç ve entelektüel bir kesim bayrağı açmışsa...
   <br/>
   <br/>
   Dünya İran’ı izliyor. İran’daki değişim arzularını resmeden haberleri takip ederken üstüne en fazla titrenen olgu özgürlük. Ülke dönüşü olmayan bir yolda. Her kesimden yükselen reform istekleri gün geçtikçe artıyor. 10 gün süren öğrenci olayları için 9 Temmuz tarihi önemli. Maalesef bütün bunlar dış dinamiklerin iteklemesiyle oluyor. Doğu’nun makus kaderi hep böyle. Doğal süreç yerine dayatmalarla ‘ceberut idareler’ pes ediyor.
   <br/>
   <br/>
   Bir başka değişim de ülkemizde yaşanıyor. Avrupa’nın gözü üzerimizde. Türkiye kritik bir dönemeçte. 40 yıldır kapısında beklediğimiz AB, 2004 sonuna kadar ev ödevini tamamlamamızı bekliyor. Kopenhag siyasi kriterlerini yerine getirmeye kararlı hükümet, muhalefetin de desteğiyle çok ciddi yasal düzenlemeler yapıyor. Demokratik standartların yükselmesini bugün ordu başta olmak üzere devletin kurumları da istiyor. Yani konu olgunlaştı. Bir çağdaşlaşma projesi olarak AB refah ve özgürlük vaadediyor.
   <br/>
   <br/>
   Globalleşme rüzgarları artık kasırgaya dönüştü ve karşısında direnen temelsiz düşünceleri köklerinden sökerek tarihin derinliklerine doğru sürükleyecek. Siyaset, ekonomi ve hukuk alanındaki hürriyet arzusuna direnenler Türkiye’ye sadece vakit kaybettirmiyorlar; imajına da halel getiriyorlar. Birbirine beyaz ile siyah kadar zıt iki görüş; AB üyeliği ve darbe girişimlerinin aynı anda gündemi işgal edebilmesi ise bize özgü bir ironi olsa gerek.
   <br/>
   <br/>
   İyi haftalar dileğiyle...
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2719), [web.archive.org (arşiv bağlantısı)](http://web.archive.org/web/20041027022722/http://aksiyon.com.tr:80/detay.php?id=2719)
