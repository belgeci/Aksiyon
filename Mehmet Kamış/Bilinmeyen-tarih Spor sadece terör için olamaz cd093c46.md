# Spor sadece terör için olamaz

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030623045041im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030623045041im_/http://www.aksiyon.com.tr/resim/28/blank.gif" vspace="5"/>
  </p>
 </font>
 <font class="content">
  Siz bu satırları okurken Türkiye muhtemelen seçim sonuçlarını konuşuyor olacak. Galip gelenler kurulacak hükümetle ilgili hesaplarını yaparken, mağluplar da yenilgilerinin tevillerini yapacaklar. Seçim sonuçları yeni siyasi oluşumlara gebe olur mu, şimdiden kestirmek çok zor. Yine de böyle bir şey beklemek fazla iyimserlik olur. Her partinin, seçim yenilgisi yaşaması halinde mazeretleri ceplerinde hazır. Seçim şokunun atlatılmasından sonra Türkiye’de başbakanın kim olacağı, kim atayacağı tartışmaları yeniden alevlenecek.
 </font>
 <p>
  <font class="content">
   Seçim sonuçları ve değerlendirmeleriyle ilgili konuları ele almamız mümkün değildi bu hafta. Her ne kadar pazartesi piyasaya çıkıyor olsak da dergimiz cumartesi günü baskıya giriyor. Dergiyi yayına hazırlarken henüz seçim başlamamıştı.
   <br/>
   <br/>
   Ülkemiz gürültülü bir şekilde seçimi konuşurken, sessiz ve gürültüsüzce yaşanan başka bir soruna zoom yaptık bu hafta. Doğu’da terörle birlikte biten sporu ele aldık. Terör olaylarının çok ciddi boyutlara ulaştığı yıllarda askeri mücadelelerin yanında sporun birleştiriciliğinden de ciddi şekilde yararlanmak isteyen devlet, olayların bitmesinden sonra ilgilendiği her şeyi yüzüstü bıraktı. Bir zamanlar başarılı olması ve birinci lige çıkması için devletin özellikle de Vali Mahmut Yılbaş’ın çok büyük maddi manevi desteğini alan Vanspor şimdi amatör kümeye düşmek üzere. Birinci Lig’e çıkması için neredeyse bütün bir devlet erkanının büyük gayretler gösterdiği Diyarbakırspor’da da işler hiç iyi gitmiyor. Birinci Lig’in kapısından dönen Ağrıspor, Birinci Lig’e büyük sükse yaparak çıkan Siirtspor yok olmanın eşiğinde. Sporun coşkusunu, neşesini, heyecanını artık bu şehirlerde görmek mümkün değil. Terör bitmiş, spora selam vermeye gerek kalmamış.
   <br/>
   <br/>
   Sanki devletin sporun dinamizmine ihtiyacı kalmamış. Oysa spor sadece terörün panzehiri değil, toplumdaki bir çok zararlı alışkanlıkların ilacı aynı zamanda. Devletin bir an önce bunun farkına varıp Van, Ağrı, Diyarbakır, Siirt gibi şehirlerimizde sporun alt yapısının gelişmesi için seferberlik ilan etmesi gerekiyor. Çünkü bütün gelişmiş ülkeler sporun dinamizminden mümkün oldukça çok yararlanıyor.
   <br/>
   <br/>
   İyi haftalar dileğiyle...
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2081), [web.archive.org (arşiv bağlantısı)](http://web.archive.org/web/20030623045041/http://www.aksiyon.com.tr:80/detay.php?id=2081)
