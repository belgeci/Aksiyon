# Dipdiri bir Anadolu

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030901231937im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030901231937im_/http://www.aksiyon.com.tr/resim/439/5.jpg" vspace="5"/>
  </p>
 </font>
 <font class="content">
  İstanbullu gazeteciler için Türkiye’de iki tane şehir vardır: İstanbul ve Ankara. Bırakın Erzurum’u, Gaziantep’i, Konya’yı, 3 milyonu aşkın nüfusuyla Avrupa’nın büyük şehirleri arasında yer alan İzmir bile Türkiye gündeminde kendine yer bulamaz. Üstelik, Türk medyasının üst yönetiminde bulunanların çoğu İzmir kökenli olmasına rağmen. Türkiye; İstanbul ve Ankara’dan ibaret değil. Ne kadar görmezlikten gelinirse gelinsin, çok canlı ve diri bir Anadolu var. Bırakın Bursa’yı, İzmir’i, Adana’yı; Nevşehir, Niğde, Karaman gibi şehirler bile savaşa ve onca krize rağmen cıvıl cıvıl ve hayat dolu.
 </font>
 <p>
  <font class="content">
   Bu hayat dolu şehirlerin başında da şüphesiz Konya geliyor. Selçuk Üniversitesi İletişim Fakültesi’nin düzenlediği İletişim Ödülleri’nde Yılın Dergisi ödülünü almamız vesilesiyle gittiğim Konya’yı, kendini aşmak için büyük gayret gösteren ve bunu başaran bir şehir olarak buldum. Bu gayrette şüphesiz Selçuk Üniversitesi’nin de büyük rolü var. 67 bin öğrencisiyle pek çok şehirden daha büyük nüfusa sahip üniversite, şehre aktivite kazandırmış. İletişim Fakültesi de İstanbul, Ankara ve İzmir’deki muadillerini geçmiş durumda. Konya genelinde yayın yapan ÜNTV’nin profesyonel bir televizyon kanalından farkı yok. Eğitim altyapısı da büyük şehirlerdekinden daha iyi durumda. Yap—işlet—devret modeliyle kampus sınırları içinde inşa edilen Hilton Oteli de  Konya’ya ayrı bir zenginlik katıyor. Sadece Türkiye’nin değil, Avrupa’nın en güzel otellerinden biri olan Hilton’da nisan sonu olmasına rağmen yer bulmak mümkün değil.
   <br/>
   <br/>
   Bizi en çok sevindiren ise ödül töreninden sonra etrafımızı saran, Aksiyon’u çok beğendiklerini söyleyen öğrencilerdi. Ayak üstü sohbet ettiğimiz, kısacak zaman dilimine dünya kadar şey sıkıştırma aceleciliğindeki gençler gerçekten de büyük moral kaynağı oldu bize. Gençlerin söylediklerini buraya yazsam  mübalağalı bulabilirsiniz. Bu nedenle onlar bende kalsın.
   <br/>
   <br/>
   Size bir güzel haber daha. Dergimizin Türkiye satışı 20.500’e ulaştı. Bizi okumaya devam edin.
   <br/>
   <br/>
   İyi haftalar dileğiyle.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2553), [web.archive.org (arşiv bağlantısı)](http://web.archive.org/web/20030901231937/http://www.aksiyon.com.tr:80/detay.php?id=2553)
