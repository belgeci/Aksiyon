# Bozarmut Cumhuriyeti

*Mehmet Kamış 2001.02.17*

<div>
 <p class="spot">
  Bu hafta bir köy derneğini kapak yaptık. Bütün büyük şehirlerde yüzlerce örneğine rastlanılacak bir derneğin kapak olmasını garip karşılayanlar olabilir. Ancak bu dernek diğerlerinden farklı.
 </p>
 <p class="metin">
 </p>
 <p class="metin">
  Sivas ilinin Kangal ilçesine bağlı Bozarmut köyü sakinleri İstanbul'da bir dernek kurmuşlar. Köyün etnik yapısı derneği ilginç hale getiriyor. Sünni ve Alevilerden başka Ermeni asıllılar da yaşıyor bu köyde. Ve bunların bir kısmı şu anda İstanbul'da. Eskiden köylerinde yaptıkları gibi büyükşehirde de birarada olabilemek için, bir dernek kurmaya karar vermişler. Her hafta biraraya gelip, düğünü olanların düğünlerinde eğleniyor, cenazesi olanlarla birlikte gözyaşı döküyorlar.
 </p>
 <p class="metin">
  Fransa'nın Ermeni soykırımı ile ilgili aldığı karar sonrası yaşananlar, milleti sadıka olarak bilinen Ermenilerle Türkler'i karşı karşıya getirme amacını güdüyordu. Oysa Türklerle Ermeniler yıllarca kavga etmeden beraber yaşamışlardı. Ta ki 1915'e kadar. O dönemde yaşanan olaylardan sonra, Türkiye topraklarında yaşamlarını sürdüren Ermenilerle de hiç problem yaşanmamış. İşte Bozarmut Köyü Koruma ve Güzelleştirme Derneği, Türklerle Ermenilerin yıllar boyu nasıl birarada yaşadıklarını görmemize yardım ediyor. Kurulan dernekte her türlü görüşten insan var. Sağcısı, solcusu, dinlisi, dinsizi... Ortak payda insan olmak ve birlikte yaşamak.
 </p>
 <p class="metin">
  Bu hafta Aksiyon sayfaları yine dopdolu. Cemaat aşamasını es geçerek, tebliğ'den cihat'a geçiş yapan Hizbullah'ın bundan sonra Türkiye fotoğrafında hangi renkte görüneceğine dair yapılan çalışma, ilginç anekdotlarla zenginleştiriliyor. Daha 1 ay öncesine kadar resmi ağızlardan "belinin kırıldığını" duyageldiğimiz Hizbullah, şimdi nasıl korkunç bir güçle ortaya çıkabiliyor?
 </p>
 <p class="metin">
  Yağmursuzluk, kuraklık ve dolayısıyla enerji kesintisi ihtimalinin bütün Türkiye'yi paniklettiği şu günlerde, nükleer enerji santrali yapımı, ihalesi, iptali, dönen büyük paralar, bütün bu süreçlerde yaşanan ilginç kulisler daha bir önem kazanıyor. Aksiyon onu da sizin için araştırdı.
 </p>
 <p class="metin">
  Sağlıklı, mutlu ve hür bir hafta dileğiyle. Sağlıcakla kalın.
 </p>
 <br/>
 <center>
  <a class="anaorta" href="http://web.archive.org/web/20020523104020/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/324/editor/1.htm), [web.archive.org (arşiv bağlantısı)](http://web.archive.org/web/20020523104020/http://www.aksiyon.com.tr:80/2001/324/editor/1.htm)
