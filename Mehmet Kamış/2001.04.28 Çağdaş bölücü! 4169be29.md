# Çağdaş “bölücü!”

*Mehmet Kamış 2001.04.28*

<div>
 <p class="spot">
  Bu haftaki kapağımızda bir rapor yayınlıyoruz. İstanbul Valiliği'nin oluru ile hazırlanan raporu, benzerlerinden içeriği kadar hazırlanmış olduğu derneğin tüzel kişiliği ilginç hale getiriyor.
 </p>
 <p class="metin">
 </p>
 <p class="metin">
  Rapora göre Çağdaş Yaşamı Destekleme Derneği, "Bölge, ırk, din ve mezhep" esasına dayalı faaliyet yürütüyor. İlginç olan ÇYDD'nin yıllardır diğer dernek ve vakıfları, bu maddeyi ihlal ettikleri gerekçesiyle suçlaması ve devletin bölünmez bütünlüğüne zarar verici olarak değerlendirmesiydi. Şimdi aynı suç kendileri için isnat ediliyor.
 </p>
 <p class="metin">
  Raporu yayınlarken bir şeye çok dikkat ettik. Henüz ortada oluşmuş, daha doğrusu kesinleşmiş bir suç yoktu. Yalnızca denetleme sonucu savcılığa suç duyurusunda bulunulmuş, savcılık da dernek yöneticilerini yargılamak üzere mahkeme açmıştı. Raporda dernek için on sekiz ayrı suç unsuru tesbit edilmiş. Ama, biz peşinen ÇYDD'nin bölücülük yaptığını, yurt dışından kaçak para getirdiğini, deprem paralarını ilgisiz yerlere kullandığını, alındı makbuzlarının tahrif edilip, asıllarının yok edildiğini söylemiyoruz. ÇYDD'nin yıllardır başka dernekleri bu tip raporlar ve iddialarla zan altında bırakmasına rağmen, mahkeme sonuçlanana kadar bunların sadece bir iddia olduğunun altını çiziyoruz.
 </p>
 <p class="metin">
  Ama sorumlu habercilik ve kamuoyunun haber alma hakkına duyduğumuz saygı nedeniyle geçtiğimiz hafta bir gazetede "komplo" iddiasıyla yayınlanan, fakat içeriği açıklanmayan raporun tam metnini, ithamda bulunmadan açıklıyoruz.
 </p>
 <br/>
 <center>
  <a class="anaorta" href="http://web.archive.org/web/20020423070707/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/334/editor/1.htm), [web.archive.org (arşiv bağlantısı)](http://web.archive.org/web/20020423070707/http://www.aksiyon.com.tr:80/2001/334/editor/1.htm)
