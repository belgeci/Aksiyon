# Küreselleşmekten vaz mı geçsek?

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030901225932im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901225932im_/http://www.aksiyon.com.tr/resim/45/blank.gif" vspace="5"/>
  </p>
 </font>
 <font class="content">
  90’lı yılların başlarında çöken SSCB ile birlikte bilindiği gibi dünya tek kutuplu hale geldi. Batı, Demirperde ülkelerine karşı üstünlüğünü kesin olarak kabul ettirmiş, artık dünya hakimiyeti önünde hiç bir engel kalmamıştı. Dünya tek kutupluydu ve artık globalleşebilirdi. Koca dünya gelişen iletişim kanallarıyla hızla yakınlaşıyor; cep telefonları ve internet dünyayı küçük bir köy haline getiriyordu.
 </font>
 <p>
  <font class="content">
   Uluslararası şirketler için sınırlar hızla kalkıyor, komünizmin merkezi Moskova’da bile McDonald’s açılıyor, dünya global hale geliyordu.  Küreselleşmeyle birlikte evrensel değerler her yere ulaşacak; demokrasi, insan hakları ve özgürlük globalizmle birlikte dünyaya hakim olacaktı. Türkiye’deki gibi, yöneticileri tarafından sürekli dövülen ve horlanan ülke vatandaşları için de yepyeni bir umut olarak bakılıyordu bu duruma. Sınırlarını zorlayan, kendini aşmak isteyen, baskıcı yönetimlerden kurtulmayı arzu edenler için çok ciddi anlamlar taşıyordu globalleşme.
   <br/>
   <br/>
   Ancak çok geçmeden öyle olmadığı anlaşıldı. Film 11 Eylül’de İkiz Kuleler’e çarpan uçaklarla birlikte koptu. Yeniden karışık, savaş ve endişe dolu bir dünyada uyandık. Globalleşme başka bir kutba çarpmıştı. Bu çarpışma onun üstündeki insan hakları, demokrasi gibi bütün yaldızları da dökmüştü. Kutuplar yeniden ortaya çıkıyordu.
   <br/>
   <br/>
   Saddam muhaliflerinin Erbil’de yapacakları toplantıyı takip etmek için Kuzey Irak’ta bulunan arkadaşımız Adem Yavuz Arslan anlatıyor: ‘’Yolculuk uzadıkça uzuyordu. Sabah erken yola çıkmamız gerekirken görevliler öğle saatlerine kadar otobüslerde bekletti. Normal şartlarda 4 saatte alınabilen 250 kilometrelik Dohuk—Selahaddin yolu 27 saat sürdü. Türk gazetecileri taşıyan otobüslerin önüne yerleştirilen koruma eskortlarının sık sık ve nedensiz şekilde bekletmesi, yolcuğu kâbusa çevirmişti. Bölgede kuş uçurtmayan CIA ve FBI ajanları gazetecileri yüz metrelik alan içerisinde çoraplarına kadar tam sekiz kez aradılar. Günümüz durup beklemek, sıraya girip aranmak ve toplantı salonunun önünden geri çevrilmekle geçti.’’
   <br/>
   <br/>
   Sanıyorum globalleşme konusunda, en azından onun getirmesini beklediğimiz insan hakları, demokrasi, özgürlük ve açıklık konusunda daha bir arpa boyu yol gidilmemiş.
   <br/>
   <br/>
   Yoksa dünya globalleşmekten vaz mı geçiyor ne?
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2449), [web.archive.org (arşiv bağlantısı)](http://web.archive.org/web/20030901225932/http://www.aksiyon.com.tr:80/detay.php?id=2449)
