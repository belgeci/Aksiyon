# Neler oluyor ilaçta?

*Mehmet Kamış 2002.04.20*

<div>
 <p class="spot">
  Sağlıklı yaşam sürmenin tabii şartı, hastalıklara giden yolları tıkamak. Ancak şu bir gerçek ki, azami dikkat gösterilse de hastalıklardan tümüyle kurtulmak imkansız. Hal böyle olunca da mecburen ilaçlara muhtacız.
 </p>
 <p class="metin">
 </p>
 <p class="metin">
  Türkiye de, yapılan sağlık harcamalarının önemli bir bölümünün ilaç tüketiminden oluştuğu ülkelerden. Bu sebeple ilacın içeriği kadar fiyatı da hayatiyet kazanıyor.
 </p>
 <p class="metin">
  İlaçlar önümüzdeki yıllarda daha da pahalanacak. 1999 yılında kabul ettiğimiz patent koruması yerli ilaç sanayiinin üzerinden silindir gibi geçiyor.
 </p>
 <p class="metin">
  Yerli sanayi şimdiye kadar taklit ilaçlar yaparak ayakta durdu. Bu artık imkansız. Bir ilacı sıfırdan üretmek ise hayal. Bunun için yüzmilyonlarca dolar gerekiyor. Eczacıbaşı'nın yıllık cirosunun 400 milyon dolar olduğu bilgisi herşeyi anlatıyor. Yerli sanayinin önünde iki alternatif kalıyor: Ya fason ilaç üretecek, ya da patent koruma sürelerinin bitişini bekleyecek. Bir ihtimal daha var: Yerli ilaç sanayii diye bir mefhumun kalmayacak. Patent koruması alan ilaçlar yaygılaşmadan bile Türk ilaç piyasasının yüzde 40'ını ithal ilaçlar ele geçirmiş durumda.
 </p>
 <p class="metin">
  SSK, açtığı ihalelerle ilacı firmalardan piyasa fiyatının 10—15 kat düşüğüne alabiliyor. Burada hemen şu soru akla geliyor: SSK fiyatları firmaları kurtarıyorsa, ilaçlar piyasada neden bu kadar pahalı? Bu soruya yapılan açıklamada, SSK fiyatlarında KDV, eczacı ile depocu kârları, tanıtım ve promosyon giderlerinin olmaması gerekçe gösteriliyor. KDV, eczacı ve depocu kârlarında problem yok. Asıl tartışılması gereken diğer kalemler.
 </p>
 <p class="metin">
  İlaç olayının diğer önemli bir ayağı da eczahaneler. Türkiye'de 22 bin eczahane var. Sağlık bakanlığının kâr oranlarını geriye çekmesi eczacıların tepkisini çekti. Zaten düşük kârlarla çalıştıklarına inanan eczacılar, yeni kararla daha da zorda kaldıklarını söylüyorlar. Karar ve 21 Şubat 2001 krizi sonrasında yaklaşık 750 eczahane kapandı. Bu rakamın yakın zamanda 5—6 bini bulabileceği ifade ediliyor.
 </p>
 <p class="metin">
  Sağlıklı, hür ve mutlu bir hafta dileğiyle.
 </p>
 <br/>
 <center>
  <a class="anaorta" href="http://web.archive.org/web/20020429200124/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/385/editor/1.htm), [web.archive.org (arşiv bağlantısı)](http://web.archive.org/web/20020429200124/http://www.aksiyon.com.tr:80/2002/385/editor/1.htm)
