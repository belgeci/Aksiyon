# Bir tarikatın dramı

*Mehmet Kamış Bilinmeyen-tarih*

<div>
 <p>
  <font>
   Bektaşilik dünyası, Yeniçeriliğin kaldırıldığı 1826 sonrasında uzun süre tedirgin ve kapalı bir yapı görüntüsü verdi. Tıpkı 19. yüzyıla aşağıdan ve yukarıdan yakın yıllarda, içine nüfuz eden masonluğun kapalı oluşu gibi. Avrupa’da bir ara şiddetli kovuşturmaya uğrayan masonlar, değişik kamuflaj yöntem ve mekanları buldular; bunlardan biri de Balkanlar’da çok miktarda bulunan güvenli ve sakin Bektaşi tekkeleri ve ‘Bektaşi olma’ olayıydı. Masonlar arasında Bektaşiliğe yoğun bir iltihak yaşandı fakat Bektaşi felsefesine göre ‘benlik ve sosyal libaslarından sıyrılıp gelmesi gereken’ mason çevreler, eski mensubiyetlerini de ‘yol’a sokmakta tereddüt etmedi.
   <br/>
   <br/>
   Zaman zaman Bektaşiliği en yüksek düzeyde temsil eden mason isimler şimdi yine tarikat gündeminde. Bu kez, ‘Ankara grubu’ olarak isimlendirilen mason hareket, adeta bir bölünme gerçekleştirdi ve erkâna aykırı olarak kendine yeni bir dedebaba seçti. Canlar şimdi birbirine girmiş durumda. Herkes bir yol çekiyor, bir çözüm önerisi getiriyor. Fakat çözüm yerine, gittikçe derinleşen ayrılık belirginleşiyor.
   <br>
    <br>
     Bu hafta çok ilgiyle okuyacağınızı ümit ettiğimiz bir haber var. Ankara Temsilcimiz Adnan Öksüz'ün hazırladığı dosyada yirmi yıl önce idam edilmiş bir gencin hazin hikayesini bulacaksınız. Selçuk Duracak idam edildiğinde sadece 23 yaşındaydı. Suçu kesin olarak isbat edilemedi. Hukuki olmaktan çok siyasi bir kararla baharın yaza döndüğü bir vakitte idam edildi. Yakın arkadaşları arasında yüksek bürokrat çocuğu ya da medya mensubu falan olmadığı için, adı Deniz Gezmiş gibi efsanleşmedi. Ülkücü Selçuk Duracık'ın, 4 Haziran'ı 5 Haziran'a bağlayan gece idam edilmeden önce anne babasına yazdığı mektubu da okuyacaksınız.
     <br>
      <br>
       İyiliklerle dolu bir hafta geçirmeniz dileğiyle.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 20 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12510), [web.archive.org (arşiv bağlantısı)](http://web.archive.org/web/20050301153623/http://www.aksiyon.com.tr:80/yazdir.php?id=12510)
