# Ata yurda selam olsun

*Mehmet Kamış 2001.04.21*

<div>
 <p class="spot">
  Birkaç yıl önce ülkemizi ziyaret eden Kırgız Dışişleri Bakanı gözyaşlarına hakim olamamıştı. Duygulanmasının sebebi, hakkında büyük umutlar besledikleri Türkiye'nin peşpeşe krizlere yuvarlanarak, değil dış dünyaya kendisine bile yardım edemez hale gelmiş olmasıydı.
 </p>
 <p class="metin">
 </p>
 <p class="metin">
  25—26 Nisan'da İstanbul'da biraraya gelmesi beklenen Türk dünyası liderlerini de Türkiye adına pek parlak bir iç manzara beklemiyor maalesef.  Balkanlar, Kafkasya, Orta Asya ve Ortadoğu'da kendisine çok önemli roller düşen Türkiye bugün batağına saplandığı ekonomik krizin içinde dış perspektifini kaybetme tehlikesiyle karşı karşıya.
 </p>
 <p class="metin">
  Hele bir de kendileri milletin önüne olumlu hiçbir şey koyamadığı halde, idealist insanların kıt imkanlarıyla ortaya koyduğu ve bütün dünyanın gözlerini kamaştıran eserlere engel olmak isteyen yarasa tabiatlılar yok mu?
 </p>
 <p class="metin">
  Hiç beklemediği ve hazırlık yapmadığı halde, olayların akışı 10 yıl önce Türk dünyasının önüne koca Osmanlı dönemi dahil bin yıldır nasip olmayan bir fırsat çıkardı. Yalnız halk düzeyinde değil devlet düzeyinde de anayurdu unuttuğumuz için bu tarihi imkanı 10 yıl içinde ne kadar değerlendirebildik?
 </p>
 <p class="metin">
  İşte geçen haftayı bu sorunun cevabını aramakla geçirdik. İletişim teknolojisinin de verdiği imkanla Aşgabat, Almatı, Taşkent, Bakü, Bişkek, Ankara ve İstanbul arasında büyük bir iletişim köprüsü kurduk. Bölgeye ilk günden beri her yönüyle önem veren bir medya gubu olduğumuzu biliyorduk. Bu dosyada Aksiyon, Zaman ve CHA olarak işbirliği içinde güzel şeyler yapabileceğimizi de gördük. Orta Asya deneyimi de olan Nedim Yalçın Ankara'nın nabzını tuttu. 10 yılın ekonomi boyutunu Kadir Dikbaş, dış politika boyutunu Erhan Başyurt değerlendirdi. Bakü'den daha önce Almatı'da uzun süre gazetecilik yapan Enes Cansever büyük şair Vahapzade'den tarihi bir 10 yıl değerlendirmesi gönderdi. Kırgızistan'dan Atıf Ala, Türkmenistan'dan Ahmet Temir, Moskova'dan Mirza Çetinkaya heyecanımızı paylaştılar. Bütün bu işlerin koordinasyonunu yapmak ve Türk okullarının Türk dünyası denklemindeki yerini ortaya koymak ise bölgeyle ilişkilerini akademik düzeyde de sürdüren editörümüz Abdülhamit Bilici'ye düştü.
 </p>
 <p class="metin">
  Adını anamadığımız bütün arkadaşlara kısa zamanda ortaya konan bu önemli çalışmaya katkıları için teşekkür ediyoruz. Kardeş dünyayla ilişkilerimize bir nebze de olsa katkıda bulunduksa ne mutlu bize.
 </p>
 <p class="metin">
  İyi haftalar dileğiyle.
 </p>
 <br/>
 <center>
  <a class="anaorta" href="http://web.archive.org/web/20020414095259/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/333/editor/1.htm), [web.archive.org (arşiv bağlantısı)](http://web.archive.org/web/20020414095259/http://www.aksiyon.com.tr:80/2001/333/editor/1.htm)
