# Bilgelerin sırrı

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030901225306im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901225306im_/http://www.aksiyon.com.tr/resim/37/blank.gif" vspace="5"/>
  </p>
 </font>
 <font class="content">
  Sağ yanımda Suriye ve Irak’ın yaşayan evlerinin ışıkları; sol yanımda Cûdi’yi aydınlatan karakolların ışıkları; tepemde gökyüzünü aydınlatan ayın, yıldızların ışıkları ve bunca ışığın arasında sıkışıp kalmış sönük ben. Birkaç yıl öncesinin yaralanan ve kanayan Cizre’sinde, gecenin içinde iç burkan bir inziva havası esiyor.
 </font>
 <p>
  <font class="content">
   “Bir de denildi(ki): ‘Ey arz yut suyunu... Ve ey sema (suyunu tut) ve açıl.’
   <br/>
   <br/>
   (Böylece) su çekildi, iş bitirildi ve gemi Cûdi’nin üzerinde durdu.
   <br/>
   <br/>
   Dirilişe bekçilik eden dağın eteklerinde, bir damın üzerinde sırt üstü uzanmışım. Gecenin mavisine karışmayan, gökyüzüne sığmayan yıldızları seyrediyorum. Cûdi’nin eteklerindeki dama işlenmiş küçük bir motifim. İki elim başımın arkasında kavuşmuş, ben geçmişin hayaline dalmışım. Şimdi her zerresine yaşanmışlığın sindiği bu topraklar uçsuz bucaksız suların altındayken, ben henüz soluk almıyorken, karaya oturan geminin içindekilerinin tohumu bile olmamışken, büyük tûfanın ayak izleri yeryüzünü sarmışken burada vukû bulanın hayalini ediyorum. Hayatın dirilişine bekçilik eden dağın, Cûdi’nin bilgeliğinin sırrını çözmeye çalışıyorum.
   <br/>
   <br/>
   Cizre’deyim. Binlerce savaşımın içinden dipdiri çıkmayı bilmiş, göğe dipdiri uzanan dağın kucakladığı topraklardayım. Var oluşların ve yok oluşların beldesindeyim.
   <br/>
   <br/>
   Sağ yanımda Suriye ve Irak’ın yaşayan evlerinin ışıkları; sol yanımda Cûdi’yi aydınlatan karakolların ışıkları; tepemde gökyüzünü aydınlatan ayın, yıldızların ışıkları ve bunca ışığın arasında sıkışıp kalmış sönük ben. Birkaç yıl öncesinin yaralanan ve kanayan Cizre’sinde, gecenin içinde iç burkan bir inziva havası esiyor. Sessizlik ve durağanlık, geçmişin hareketinin ve gürültüsünün acısını çıkarıyor. İçimde adını koyamadığım bir his... Ben bu dağın, bu toprakların, taşıdıklarının, olmasaydı olmazlarının uzantısıyım. Ne hazin bir şuûrsuzlukmuş benimkisi...
   <br/>
   <br/>
   Uyumalıyım. İçimdeki bu soğuk karmaşayı gecenin karanlığında eriterek, Güneydoğu’nun sıcacık esen rüzgârını hissederek, Cûdi’nin bana bakan gözlerini hayâl ederek, küçük damın üzerinde uykuya dalmalıyım. Güneş en doğudan ağır ağır yükseliyor. Cûdi’nin eteklerinde Cizre’nin sabahıyla selamlaşıyorum. Beni ağırlayan bu küçük dama veda edip, Cizre’nin insanına koşuyorum. Sabahın ilk ışıklarıyla birlikte yola koyulmuş bir at arabası, nal seslerinin unuttuğum tınısını bana hatırlatarak ilerliyor. Atlar hızlanıyor, tınılar çoğalıyor, ben tarifsiz sevinçlere boğuluyorum. Sanki bu yolculuk sonsuza değin sürecek. Yollarım hiç tıkanmayacak. Ben, at arabasını süren çocuklar, yol aldıkça hızlanan atlar o sonsuzluğun içinde kaybolacağız. İmkânı var mı böylesi bir sonsuzluğa karışmanın? Sürücü çocuğun tiz sesiyle irkiliyorum: “yolculuk bitti”.
   <br/>
   <br/>
   Yıllarca silah sesleriyle, ölüm çığlıklarıyla, yanık ağıtlarla çınlayan; kapatılan kepenklerin şiddetiyle sarsılan bu coğrafyanın insanı, şimdi yarasını sarmanın, acısını hafifletmenin huzura yatkın edasıyla salınıyor. Hayatın yeni yüzü yavaşça yayılan bir soluk gibi Cizre’ye nüfûz ediyor.
   <br/>
   <br/>
   Vaktim daralıyor. Kalbimin ritmi hızlanıyor. Aklım başımın içinden uçup gidiyor. Birazdan Cûdi’nin kucağındaki bu toprakların kapısından girdiğim gibi çıkacağım. Kalbimin ritmine uyum sağlayan ayaklarım, diğer insanların bastığı her noktayı bir bir geçerek Mem-u Zin’in türbesine varıyor. Ölümün getirdiği bir aradalığın halüsinatif filmini izleyip, türbenin dışarısındaki sakat ve sıcak iskemleye oturuyorum. Az sonra, akreple yelkovanın üst üste geldiği vakitlerden birinde büyü bozulacak, ben burada olmayacağım. Cûdi’ye son kez bakıp, bilgeliğin sırrını çözmeye çalışmaya devam edeceğim.”
   <br/>
   <br/>
   Arkadaşımız Adem Yavuz Arslan ve Mehmet Demirci yeniden savaşa hazırlanan coğrafyada gezdikleri yerlerdeki izlenimlerini anlatırken R.Aslıhan Göktepe’nin 12 Kasım 2000 tarihli Zaman Gazetesi’nin Pazar ekinde yazdığı yazıyı hatırladım ve sizinle paylaşmak istedim.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2283), [web.archive.org (arşiv bağlantısı)](http://web.archive.org/web/20030901225306/http://www.aksiyon.com.tr:80/detay.php?id=2283)
