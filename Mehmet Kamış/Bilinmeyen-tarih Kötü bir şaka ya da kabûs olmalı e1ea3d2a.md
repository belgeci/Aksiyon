# Kötü bir şaka ya da kabûs olmalı

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20050226010501im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Türkiye son haftayı yaşadığı siyasi depremin etkisinde geçirdi. Kimilerine göre Avrupa Birliği hayaline doğru atılmış bir adım olan gelişmeler, çoğunlukla kötü bir şaka şeklinde algılandı. Sağanağa dönen istifalar, sadece DSP’yi sarsmakla kalmadı, ittifaklar ve karşıtlıklar da tanımsızlaştı. Erken seçim taleplerini dillendirdiği için MHP tarafından siyaseti bilmemek ve istikrarı riske sokmakla suçlanan ekonomiden sorumlu Devlet Bakanı Kemal Derviş, şimdi seçim karşıtı cephede yer alıyor.
   </font>
   <br/>
   <p>
    <font class="content">
     Çok 
değil iki hafta önce Derviş’e ağzının payını veren MHP, erken seçimin fitilini 
ateşleyen parti oldu. Koalisyonun ilk günlerinden beri sarf ettiği ağır sözlerle 
ortağını üzen Rahşan Ecevit, MHP’nin korumasıyla ayakta kalmaya çalışıyor. 
Rahşan Hanım’ın eliyle tek tek seçtiği kurşun askerler isyanda, ama başından 
beri muhalif olarak adlandırılan Uluç Gürkan ve 9’lar Grubu isyancılara 
veryansın ediyor.Fotoğrafı daha net çekebilmek ve sonrasında isabetli tahminler 
yürütebilmek için bütün oyuncuların durduğu noktayı ve maçın sonucuna doğrudan 
etki yapabilecek oyuncuların hamlelerini görmekte fayda var.
     <br/>
     <br/>
     İsyancı cephenin 
dökümünü yaptığımızda karşımıza şu tablo çıkıyor. Özkan—Cem—Derviş üçlüsünün 
arkasındaki DSP’li istifacılar, bazı büyük şehirlerin belediye başkanları ve 
ANAP. İlk günlerde destek mesajları veren parti sözcülerinin Yılmaz’ın uyarısı 
ile biraz geri çekilmesi birlikteliği nakzetmiyor. TÜSİAD da yeni oluşuma 
desteğini gizlemiyor.Karşı cephede Ecevitlerin yanında kalan DSP’liler, en 
keskin manevralarla yeni hareketi dağıtmaya çalışan MHP ile birlikte vuruşuyor. 
Yeni bir umut ortaya çıkması halinde hesaplarının bozulma ihtimaline binaen CHP 
lideri Deniz Baykal da cephe gerisinde ama aktif olarak mevzilenmiş durumda.DYP 
lideri Tansu Çiller görüşünü fazla belli etmeden pazarlık gücünü yükseltmeye ve 
partisini kilit parti yapmaya çalışıyor. Yılmaz’la bir araya gelmekte istekli 
davranmayacağı ve AB treni için yenilikçilere vagon olmaktansa, DSP–MHP blokunda 
lokomotif olmayı tercih edeceği tahmin ediliyor.
     <br/>
     <br/>
     AKP ve SP’nin ilk etapta 
Özkancılarla birlikte hareket ediyor görüntüsü vermelerine rağmen, her an saf 
değiştirebileceklerinin izleri görülüyor. Cumhurbaşkanı Ahmet Necdet Sezer’in 
tavrını görmek için yeterli veri henüz yok. Derviş’in istifasını geri almasını 
istemesini iki cenah da kendi lehine yorumlamaya çalışıyor. Cumhurbaşkanı’nın 
Özkan’a karşı kızgınlığını aşmak için Cem’in ön plana çıkarıldığı ileri 
sürülüyor. Her iki kesimin de desteği arkamızda havası vermeye çalıştığı önemli 
bir güç merkezi de Türk Silahlı Kuvvetleri. Ancak, bu konuda ses veren sinir 
uçları hâlâ aktif olamadı.Bu oyunun sonucunu şu anda seyirci konumunda duran 
kesimlerin sahada alacakları tavır belirleyecek. Oyuncular ibreyi kendilerine 
doğru çevirebilmek için ‘Biz daha güçlüyüz’ mesajını veriyor.
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1560), [web.archive.org (arşiv bağlantısı)](http://web.archive.org/web/20050226010501/http://www.aksiyon.com.tr:80/detay.php?id=1560)
