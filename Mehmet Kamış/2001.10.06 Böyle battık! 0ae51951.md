# Böyle battık!

*Mehmet Kamış 2001.10.06*

<div>
 <p class="spot">
  Eğitimbilimciler kanıksamanın alışmaktan daha tehlikeli olduğunu söylerler. Özellikle son bir kaç yıldır gündemimizde olan, önceleri alıştığımız yolsuzluk olaylarını artık kanıksadık. Artık hergün yenisi çıkan hortum haberleri dikkati bile çekmez oldu.
 </p>
 <p class="metin">
 </p>
 <p class="metin">
  Bu hafta size sıradan bir ticari anlaşmanın nasıl olup da Türkiye'nin en büyük borç davası haline geldiğini anlatacağız. Olay aslında son derece basit. İsdemir ile Em—Export adlı firma arasında yapılan sıradan bir anlaşma vardır. İlgili firma İsdemir'e mamül demir kütüğü üretmesi için demir cevheri teslim eder. Ancak İsdemir yükümlülüklerini yerine getirmeyip malı teslim etmez. Bu arada cevherler kullanılıp kütük imal edilir ve ihraç edilir. Ama ne hikmetse bilançolarda parası gözükmez. Olay yargıya intikal eder ve yıllar süren davalar sonuçlanır: İsdemir sorumluluğunu yerine getirmemiştir. İlgili bürokratlar zaman aşımı sebebiyle yargılanamazlar ve toplamda 20 milyar doları geçen borç devletin sırtına yük olarak kalır. Yani size, bize, hepimize.
 </p>
 <p class="metin">
  Bu yılki Uluslararası İstanbul Bienali'nin konusu olan ego (benlik, ene) konusuna farklı bir açıdan bakmayı deniyoruz. Hilmi Yavuz ve Beşir Ayvazoğlu egonun Doğu ve Batı'daki algılanış biçimini değerlendiriyorlar.
 </p>
 <p class="metin">
  Dünya tarihinde yeni bir milad olarak anılan 11 Eylül'ün yankıları sürüyor. Farklı dosyalarla bu konuyu takip ediyoruz. Batı'da iyice sıklaşmaya başlayan İslam dünyası karşıtı değerlendirmelerin Müslüman toplumlardaki tarihi ilerici—gerici tartışmasına nasıl yansıyacağı sorusuna cevap aradık. İslam ülkelerinde teröristle sade Müslümanı ayırmadan hepsini mürteci olarak değerlendirenler, Batı'nın ayrım gözetmeden yaptığı medeni—barbar nitelemeleri içerde empatiye yol açabilir mi?
 </p>
 <p class="metin">
  Veliefendi Hipodromu'nda koşan yüzlerce milyar değerindeki atların akıbetini biliyor musunuz? Bu atlar hipodromdan bir şekilde emekli olduktan sonra yine de hizmete devam ediyorlar, ama nasıl?
 </p>
 <p class="metin">
  Teröre karşı mücadeledeki tanımsızlık ve çifte standartlar ile iyice dibe vuran borsanın sunduğu fırsatlar da diğer ilginç dosyalarımız.
 </p>
 <p class="metin">
  Hepinize iyi haftalar diliyoruz.
 </p>
 <br/>
 <center>
  <a class="anaorta" href="http://web.archive.org/web/20020423001949/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/357/editor/1.htm), [web.archive.org (arşiv bağlantısı)](http://web.archive.org/web/20020423001949/http://www.aksiyon.com.tr:80/2001/357/editor/1.htm)
