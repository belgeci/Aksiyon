# Hukuk hepimize lazım

*Mehmet Kamış Bilinmeyen-tarih*

<div>
 <p>
  <font>
   Türkiye kısır bir döngüde çevrilip duruyor. Milletin iltifat ettiklerine devlet, devletin ruhsat verdiklerine de millet yüz vermiyor. Bu durum karşısında her akl-ı selim sahibi insanın aklına, devlet-millet uyuşmazlığının altında ne yatıyor, bu sürekli kavga niye diye bir soru takılıyor.  Ve başka sorular... Devlet-millet barışmasının zamanı gelmedi mi? Bu ülkede yaşayan genel çoğunluk kendini ne zaman ikinci sınıf insan hissetmekten kurtulacak?
   <br/>
   <br/>
   Kanuni olmak mı, hukuki olmak mı? Türkiye’deki temel kavgaların çözümü bu soruya verilecek cevapta gizli. Son yıllarda sadece Tayyip Erdoğan meselesinde değil, yargının verdiği bir çok kararın, hukuki olmadığı kesin, kanuni olduğu da tartışmalı. Ben yaptım oldu denebilir. Ancak verilen kararın kamu vicdanına nasıl yansıdığı önemli. Ne zamana kadar, gayri hukuki müdahalelerle siyaseti ve ülkeyi şekillendirme çalışmaları devam edecek? Devlet bu tür müdahalelerle tepki oylarını artıracağına milletle barışmayı denese hem rejimin tehlikeye girdiğini düşünmeyecek, hem de millet kendinden bir parça olarak gördüğü bir devletle yaşayacak. Rejimi korumanın sürekli müdahale etmekten başka da bir çok yolu var. Devleti milletle barıştırmaktan başka hırsızlığın, yolsuzluğun, soygunun önüne geçip gelir dağılımını adil bir sisteme koymakla da rejim pekala korunur. İnsanlar yaşamaktan mutlu oldukları rejimleri niye değiştirmek istesinler ki?
   <br>
    <br>
     Yazar Alev Alatlı bir görüşmemizde halk arasında laiklik veya rejim sorununun kesinlikle olmadığını, bir kısım çevrelerin yıllardır elde ettikleri rantları koruyabilmek için irtica diye sanal bir mevhum oluşturduklarını söylüyordu. Gerçekten de yıllardır Türkiye’de var olan irtica, rejimin tehlikede olması gibi sanal korkuların kimlerin işine yaradığını uzun boylu düşünmekte yarar var.
     <br>
      <br>
       Yargı gittikçe siyasallaşan bir görüntü çiziyor. Bu ise bir devleti ya da rejimi tehlikeye sokacak en büyük tehdit olarak karşımızda duruyor. Siyasallaşan bir yargının kime ve nasıl döneceğini kestirmek asla mümkün değildir. Lütfen! “Hukuka sahip çıkın, çünkü o hepimize lazım.”
       <br/>
       <br/>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 385 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1903), [web.archive.org (arşiv bağlantısı)](http://web.archive.org/web/20050301180420/http://www.aksiyon.com.tr:80/yazdir.php?id=1903)
