# Osmanlı'yı anlamak

*Mehmet Kamış 2003.09.01*

<div>
 <p>
  <font>
   Ufkumuzda yeni bir tezkere krizi belirdi. ABD, Türk askerini istiyor. İktidarın kafası karışık. ABD"nin kısa sürede savaşı kazanmasının ardından bir süre önce ilişkileri düzeltmek ve Irak"ta askerimizi bulundurmak amacıyla girişimde bulunan siyasi kadro, Amerikan askerlerinin kayıp vermeleri üzerine bu kez tereddüde düştü.
   <br/>
   <br/>
   Elbette siyasi risk söz konusu ama devlet adamlığı burada ortaya çıkacak. Tam bu esnada ülkücüler, İşçi Partisi ve ADD"ciler "kızıl elma" platformunda buluşarak "ulusalcılık" kılıfı altında antiamerikancılık yapmaya başladılar.
   <br>
    <br>
     Bir şey artık net: Kader bizi tarih ve coğrafyamızla ilgilenmeye itiyor. Bir milletin geçmişini unutması mümkün mü? 624 yıllık Devlet-i Aliye misyonunu tamamlayıp yerini Cumhuriyete bırakırken kuşkusuz genetik kodlarını aktarmıştı. O kodlarda menşei Anadolu olan ama kolları üç kıtaya yayılan bir vizyon vardı. Çetin Doğan, 20. yüzyılda kalmış bir polemiği başlatırken, Osmanlı"yı yeniden gündeme taşıdı. İdeolojik sol düşüncenin paylaştığı bu görüşe göre, Osmanlı müstemleke idi; Galiçya ve Yemen"de askerin kanını niçin akıttığımızı yıllardır soruyorduk.
     <br>
      <br>
       Bir şey unutuluyordu; Yemen 400 sene Osmanlı idaresindeydi. Osmanlı fethettiği yerlerde müstebit idareler kurmuyor, özellikle Arap yarımadasına sadece valiyi atıyor, diğer idarecilerin birçoğunu oradan seçiyordu. Mahalli zenginlikler yerinde kullanılıyordu. Sanat ve mimaride bile devlet merkezindeki stil bütün coğrafyaya dayatılmamıştı. Asırlarca pekçok milleti barış ve huzur içinde birarada tutan Osmanlı"nın elindeki en büyük tılsım kuşkusuz adil bir yönetim sergilemesiydi. Hâlâ pekçok sorunun çözümünün Osmanlı arşivlerinde aranması anlamlıdır.
       <br>
        <br>
         Aslında temel sorun; yeryüzünde emsalsiz bir toprakta yaşamanın bedelini kavrayamamaktan geçiyor. Tarih bize hiçbir devletin uzun süre Anadolu"ya sıkışıp kalmadığını gösteriyor. Ya bölünmüştür, ya büyümüştür. Kore"de Kıbrıs"tan daha çok şehit verildiğini hatırlatan Emekli Orgeneral Edip Başer, "Irak"a asker göndermek bir zaruret" diyecek kadar açık konuşuyor. Türkiye artık soğuk savaş döneminden kalan paranoya ile hareket edemez. Başta coğrafyası olmak üzere milli menfaatlerinin gerektirdiği her yerle ilgilenmek zorundadır.
         <br/>
         <br/>
         İyi haftalar dileğiyle.
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 4157 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=2926), [web.archive.org (arşiv bağlantısı)](http://web.archive.org/web/20060103172235/http://aksiyon.com.tr:80/yazdir.php?id=2926)
