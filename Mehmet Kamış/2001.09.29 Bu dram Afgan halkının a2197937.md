# Bu dram Afgan halkının

*Mehmet Kamış 2001.09.29*

<div>
 <p class="spot">
  Artık iyice küçülen dünyamızda adam gibi üzülmeye, adam gibi düşünmeye, adam gibi sevinmeye imkan yok.
 </p>
 <p class="metin">
 </p>
 <p class="metin">
  ABD'de binlerce masum insanın en acı biçimde hayatlarını kaybedişine adam gibi üzülmeden, ortalığı mizah dalgası kapladı. Şimdi galiba Amerikalılar dahil insanlar "American Airlines sizi ofisinize kadar bırakır" esprisiyle gülüp eğleniyor.
 </p>
 <p class="metin">
  Olay anında olay yerinde olan insanların (Amerikalılar demek de yanıltıcı, çünkü orada her milletten insan var) acısını tam olarak hissedemeden şimdi masum Afganlılar'ın dramını izleyeceğiz, yüreğimiz burkularak. Belki birkaç gün buna üzülüp, ardından onun eğlencesine başlayacağız.
 </p>
 <p class="metin">
  Evet, ABD'nin saygın gazetelerinden Washington Post'un haberine göre terörist saldırılarla Üsame arasında hâlâ bir bağ kurulamamış. Ama ABD tüm hızıyla bölgeye yığınağını sürdürüyor. Belki bu satırlar size ulaştığında bombalar da patlamış olacak.
 </p>
 <p class="metin">
  Biz herkesin nasılıyla ilgilendiği muhtemel Afganistan operasyonunun niçinini araştırmaya çalıştık. Değerlendirmeler, 11 Eylül yaşanmasa da ABD'nin bölgeye yönelik bir çıkış yapma niyetinde olduğunu gösteriyor. Aksiyon'un 347'nci sayısında incelediğimiz Amerikan Genelkurmayı tarafından sipariş edilen strateji raporu da bu yönde ipuçları veriyor.
 </p>
 <p class="metin">
  ABD'nin, uçaklı saldırıyla arasında somut bir bağ kurulamamış bir kişi için, milyarlarca dolar harcayıp binlerce mil uzağa asker ve silah yığdığını sanıyorsanız, maalesef yanılıyorsunuz. Olayın özü ve özeti şu ki, Amerika, oldukça stratejik bir bölge olan Orta Asya'ya girmek ve Rusya ve Çin'in Şanghay İttifakı'nın kontrolüne girmesini önlemek için bahane arıyordu ve bundan daha uygun bir fırsat zemini bulamazdı.
 </p>
 <p class="metin">
  Bu hafta da Aksiyon, ilginizi çekecek dosyalarla karşınızda. "Dul kadının çocukları" masonların şifreli dünyasına girmeye çalıştık ve herhangi bir ortamda bir masonun başka masonlara hangi şifreler, hangi hareketlerle mesaj gönderdiğini araştırdık. Çok ilginç şifrelere rastladık.
 </p>
 <p class="metin">
  Bir komiserin, bulaşıkçı görüntüsüyle İstanbul'daki bir geneleve girip, orada çöreklenmiş bütün kötülük, pislik ve yolsuzlukları, canilikleri nasıl yendiğini ilgiyle okuyacaksınız.
 </p>
 <p class="metin">
  Sağlıklı, mutlu ve hür bir hafta dileğiyle.
 </p>
 <br/>
 <center>
  <a class="anaorta" href="http://web.archive.org/web/20020522183438/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/356/editor/1.htm), [web.archive.org (arşiv bağlantısı)](http://web.archive.org/web/20020522183438/http://www.aksiyon.com.tr:80/2001/356/editor/1.htm)
