# Bu vatanı en çok kim seviyor?

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030901230854im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901230854im_/http://www.aksiyon.com.tr/resim/41/blank.gif" vspace="5"/>
  </p>
 </font>
 <font class="content">
  Türkiye pek çok konuda finale doğru koşuyor. Hemen yanıbaşımızda savaşın ateşi eteklerimizi yakmaya başlamışken, Kıbrıs’ta çözüm için belirlenen tarihe çok az kaldı. Musul ve Kerkük’ün acısını içinden atamayan bir ülkenin Kıbrıs’la ilgli tavizler vermesini beklemek dış politikanın salt bir matematik formülüyle çözülebileceğini düşünme gafletinde bulunmakla eş anlamlı. Evet dış politikada çıkarlar önceliklidir ancak her politikanın da asla gözardı edemeyeceği sosyo—psikolojik bir taraf vardır.
 </font>
 <p>
  <font class="content">
   Şüphesiz Kıbrıs Türkiye’deki herkes için çok farklı anlamları olan bir yer. O sadece bir kara parçası değil. Anadolu’da yaşayanların çocuklarının, kardeşlerinin, arkadaşlarının ve atalarının şehit olduğu bir yer. Burayla ilgili  kararlar verilirken sadece elde edeceklerimiz mantığıyla hareket etmek vicdanları rahatsız etmiyor değil.
   <br/>
   <br/>
   Böyle zamanlarda herkesten vatansever, herkesten daha çok milliyetçilerin sayısında da inanılmaz bir artış oluyor. Dört bir yanımızın düşmanlarla çevrili olduğu kadim tezi bilinen birşeydi ancak bir güruh var ki ülkeyi herkesten daha çok sevme, milliyetçiliği kimseye vermeme anlayışını 28 Şubat’tan sonra deyim yerindeyse ele geçirdi. PKK liderine çiçek veren Doğu Perinçek’ten 12 Eylül öncesi sağ adına silahlı eylem yapanlara, adı bir çok yolsuzluk olayına karışanlara kadar pek çok kişi böyle bir milliyetçi anlayış etrafında birleşti. Kendilerini kısaca ‘ulusalcılar’ olarak isimlendiren bu kesim için Kıbrıs konusu da bulunmaz bir fırsattı.
   <br/>
   <br/>
   Aslında burada sorulması gerek soru şu: Kim daha çok vatansever ya da ülkesini kim daha çok seviyor? Dünyanın dört bir köşesinde her türlü sıkıntıya ve zorluğa katlanarak ülkesinin misyonunu taşıyan, İstiklal Marşı’nı Ruslardan, Yeni Zelandalılara kadar onlarca farklı millete ezberletenler mi, yoksa milliyetçilik adı altında yüzmilyonlarca dolarlık yolsuzluk yapanlar mı? Ülkesinin her yerinde kıt kaynakları birleştirerek okullar açan ve cehaletle amansız bir savaşa tutuşanlar mı yoksa el altından bu okulları engellemek için gece gündüz iftira kampanyaları düzenleyenler mi? Türk insanının ufkunu yeryüzünün her yönüne çeviren, Türk mallarını dünyaya pazarlayan, okullarla Türk kültürünü yeryüzüne yayanlar mı daha milliyetçi yoksa ufkumuzu Kapıkule’nin, Habur’un ötesine taşımayan, bu ufuksuzluğu da Lozan ruhuyla açıklayanlar mı?
   <br/>
   <br/>
   Şu garip olaya bakın ki hayatını Türk insanının daima ileriye gitmesine harcamış olan yargılanıyor, milletin milyarlarca dolar parasını iç edenler taltif ediliyor.
   <br/>
   <br/>
   Sahi bu ülkeyi en çok kim seviyor?
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2375), [web.archive.org (arşiv bağlantısı)](http://web.archive.org/web/20030901230854/http://www.aksiyon.com.tr:80/detay.php?id=2375)
