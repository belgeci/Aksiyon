# Gücü ve parayı taşıyabilenlere

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030624001249im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030624001249im_/http://www.aksiyon.com.tr/resim/39/blank.gif" vspace="5"/>
  </p>
 </font>
 <font class="content">
  Sinema büyük bir sektör ve her yıl yüzlerce film vizyona giriyor. Milyonlarca izleyicinin ilgisini sıcak tutabilmek için başta Hollywood olmak üzere sinema endüstrisi çok ciddi kafa yoruyor. Aslında senaryo sıkıntısı çektiği de ortada. Vietnam’la, İkinci Dünya Savaşı’yla, Kızılderililerle ilgili yüzlerce film çeviren sektörün, 1500 yıllık İslam tarihiyle ilgili sadece birkaç film çevirmesi çok garip. Yıllardır, televizyonlar özellikle Ramazan ayında Çağrı filminden başka birşey bulamıyorlar.
 </font>
 <p>
  <font class="content">
   İslam tarihi bu sektör için çok mümbit; binlerce senaryoyu içinde saklıyor. Mesela, Tarık bin Ziyad’ın hayatı bir filme konu edilebilir. Sinema, onun hayat hikayesinden, çok büyük hasılatlar elde edilecek prodüksiyonlar yapabilir. Tarık bin Ziyad her yönüyle ele alınması gereken önemli bir isim. Bilindiği gibi Berberi asıllı azatlı bir köle iken Emevilerin Kuzey Afrika Valisi Musa b. Nusayr tarafından İspanya’nın fethi için yola çıkan ordunun komutanlığına getiriliyor. O sırada İber Yarımadası, sivil halka zulmeden Vizigotların hakimiyeti altındadır. Tarık, yarımadaya çıktığında ordusu geri dönmeyi düşünmesin diye kendinden sonraki her insana örnek olabilecek bir hareket yaparak gemileri yakıyor. Bundan sonra kararlılık onun adıyla anılmaya başlıyor.
   <br/>
   <br/>
   Ama onun bundan da önemli bir davranışı vardır ki, o hareketi kendisini tarihin karanlık sayfalarında yok olmaktan kurtarmıştır. O da Vizigotların paha biçilmez hazinesini ele geçirdiğinde söylediği sözlerdir. Tarık, hazineye ayaklarıyla basarak kendine seslenir ve şöyle der: “Dün bir köleydin, bugün muzaffer bir kumandansın. Unutma, yarın toprak altına gireceksin...”
   <br/>
   <br/>
   Tarık bu sözlerle para ve iktidarın insanı yerle bir eden cazibesinde yok olup gitmiyor. Başlangıçta bir köle olmasına rağmen kendinden sonra gelen yüz milyonlarca insanın çok yakından bildiği çağlar üstü bir insan oluveriyor. Tarık aslında gemileri yakan adam olmaktan çok, nefsinde parayı ve gücü yenmesini bilen biri olarak öne çıkıyor.
   <br/>
   <br/>
   Tarık bin Ziyad tarihin derinliklerinden 21. yüzyılın insanına ışık tutuyor. Parayı ve gücü taşımasını bilenleri, onu elde edince kendi olmaktan çıkmayanları tarih asırlar ötesine de hayırla taşıyor. Paranın ve hırslarının küçük oyunları altında kalanları sokak köpekleri bile hatırlamıyor.  Tarık bin Ziyad’ın hayatı bir filme uyarlansa ne kadar güzel olurdu. Kültür Bakanı Hüseyin Çelik umarım bu konunun üzerinde ciddi ciddi düşünür. Bu büyük komutanın hayatından alacağımız ne çok dersler var.
   <br/>
   <br/>
   İyi haftalar dileğiyle.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2333), [web.archive.org (arşiv bağlantısı)](http://web.archive.org/web/20030624001249/http://www.aksiyon.com.tr:80/detay.php?id=2333)
