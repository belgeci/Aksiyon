# Afganlı çocuğa mektup var

*Mehmet Kamış 2001.11.03*

<div>
 <p class="spot">
  Tarsus'tan gelen bir mektup bizi çok heyecanlandırdı. 13 yaşındaki Süheyla, 2 hafta önce yayınladığımız bir Afganlı çocuğun mektubuna cevap veriyordu. Çiçeklerle süslenmiş çok güzel bir sayfa üzerine kısa ve özlü cümlelerle bir duyarlılığı resmediyordu mektup.
 </p>
 <p class="metin">
 </p>
 <p class="metin">
  Mektubuna "Sevgili Aksiyon dergisine" diye başlayan Süheyla, Afganlı çocuğun mektubunu okuduğunu ve bu çocuğa nasıl yardım edebileceğini bilmediğini söyleyerek devam ediyor. "Bu çocuğa neler gerekli, bunları bir liste yapıp bize mektubun cevabıyla iletirseniz memnun olurum. Ahmet Şuayp'in mektubuna saygımı ve sevgilerimi iletirim."
 </p>
 <p class="metin">
  İşte Anadolu bu. Binbir türlü krize, sıkıntıya rağmen bu kadar diğerkâm milletimiz. Bu güzel insanların olduğunu zaten biliyoruz, ama bu şekilde ortaya çıkmaları doğrusu bizi mest etti.
 </p>
 <p class="metin">
  Önce Taliban'ın oradaki Türk okullarını kapatması ve ardından çıkan savaş dolayısıyla eğitimi yarım kalan bu çocuğun mektubunu Afganistan'daki arkadaşımız Cumhur Dereli göndermişti. Kendisine ulaşıp bu duyarlılık tablosunun Hindikuş dağlarına ulaşmasını sağlayacağız. Belki Süheyla ile Şuayp mektup arkadaşı olur. Tarihi dostumuz olan Afganlılar'la varolan dostluk köprülerine bir köprü daha eklenmiş olur.
 </p>
 <p class="metin">
  ...
 </p>
 <p class="metin">
  Batı, Türk insanının zaten yürekten bağlı olduğu İslam dünyası için son günlerde Türkiye'nin model olabileceğinden söz ediyor. 29 Ekim Cumhuriyet Bayramı mesajında ABD Başkanı Bush, öyle övgü dolu sözler söylemiş ki insan ne diyeceğini bilemiyor. Ama çok geçmeden işin sırrı anlaşıldı. En sonunda neredeyse 1 ay geçmesine rağmen hâlâ kaydadeğer bir netice alınamayan ve kimsenin sonunu kestiremediği Afganistan operasyonu için Washington Türk askeri istediğini açığa çıkardı. Demek ki Türkiye'de yaşayan bizler ekonomik iflas, demokrasi sancıları ve tükenmiş bir siyasetle cedelleşirken, Batılılar'ın bizi İslam dünyasına model göstermesi boşuna değilmiş. Halbuki ne Türk vatandaşları, ne Pakistanlılar, ne Afganlılar Türk askerinin Müslümanlar'a karşı fiili savaşa girmesini istemiyorlar. Batı bizi İslam dünyası için model olarak görüyorsa, niçin Kıbrıs'tan, Avrupa Birliği üyeliğine, soykırım iddialarından teröre birçok konuda Türkiye Batı'nın şamaroğlanı olmaktan kurtulamıyor? İslam dünyasının, hatta Türkiye'nin tam demokratikleşmesi isteniyor mu? Atlantik'in iki yakası arasında Türkiye bahsinde uzlaşma var mı? Batı—Türkiye—İslam dünyası  ilişkilerinin sorgulandığı kapakta bu soruları ele alıyoruz.
 </p>
 <p class="metin">
  Dünyanın belki en sevilen hocalarından Nesrettin Hoca'yla ilgili ilginç bir tartışmayı ve Rodos'ta yaşayan 3 bin Türk'ün hikayesini okuyacaksınız. Hazırladığımız sonbahar tatil ekinin hayatınıza küçük de olsa bir yenilik getireceğini umuyoruz.
 </p>
 <p class="metin">
  Dergimizin ilgiyle okunan yazarlarından Beşir Ayvazoğlu'nun RTÜK üyeliğine seçilmesi bizi sevindirirken, yeni görevi dolayısıyla yazılarına olmasına üzüldük. Beşir Ayvazoğlu Beyefendi'nin engin birikiminden yararlanmaya devam edeceğiz.
 </p>
 <p class="metin">
  İyi haftalar dileğiyle.
 </p>
 <br/>
 <center>
  <a class="anaorta" href="http://web.archive.org/web/20020113091913/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/361/editor/1.htm), [web.archive.org (arşiv bağlantısı)](http://web.archive.org/web/20020113091913/http://www.aksiyon.com.tr:80/2001/361/editor/1.htm)
