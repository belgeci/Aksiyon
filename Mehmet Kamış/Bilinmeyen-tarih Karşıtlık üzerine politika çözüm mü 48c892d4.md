# Karşıtlık üzerine politika çözüm mü?

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20041106195736im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106195736im_/http://www.aksiyon.com.tr/resim/449/40.jpg" vspace="5"/>
  </p>
 </font>
 <font class="content">
  Birinci Dünya Savaşı’ndan bu yana yenilgi yüzü görmeyen, onuru kırılmayan bir ordumuz var. İstiklâl Savaşı’nı milletçe kazandık. Ardından Birleşmiş Milletler gözetiminde Kore’ye gittik. 1974’te ambargoya rağmen Kıbrıs’a muhteşem bir çıkarma yaptık. Bosna ve Afganistan’da uluslararası güç kapsamında bulunduk. Askerimiz hepsinden yüzakıyla çıktı. Amerikalıların TSK’nın en yetenekli 11 askerine Taliban muamelesi yapıp 60 saat sorgulaması karşısında ise isyan ettik, gururumuz incindi.
 </font>
 <p>
  <font class="content">
   Tepkiler hâlâ yoğun ve sıcak. Misillemeden söz edenler var. Genelkurmay Başkanı yerinde ve ayarlanmış sertlikte açıklama yaptı. Hükümet, olayı soğukkanlı biçimde geçiştirmeye çalışıyor. Cumhurbaşkanı Sezer ise hayret edilecek bir sessizlik içinde. Tezkere öncesi ‘meşruiyet şartı’ arayan Sezer’in altı gün boyunca Başbakan ve Genelkurmay Başkanı ile temas kurmaması düşündürücü.
   <br/>
   <br/>
   Şurası açık ki, olay ‘lokal’ olarak geçiştirilemeyecek ciddiyette. Süper güç tepkimizi test ediyor. Geçmeyen tezkerenin intikamını alıyor. Yeni konsepti doğru okumak durumundayız. Türkiye’yi yönetenler son elli yılın en önemli fırsatını kaçırdı. Mevcut siyasi kadroya, yeni oluşacak bölgesel denklemde söz hakkı verilme ihtimali çok zayıf.
   <br/>
   <br/>
   Ancak bütün bunlardan Türkiye’nin öneminin kalmadığı sonucu çıkarılamaz. Dünyanın jandarmalığına soyunan güç; Ortadoğu’da, Balkanlar’da ve Asya’da kendisiyle müşterek hareket edecek, ortak menfaatleri olan güçlü bir partner arıyor. Tanıma uyan yegane ülke ise Türkiye. Ancak, Türk eliti ve siyasetinin Amerikan karşıtlığına soyunması bugüne kadar Türkiye’ye bel bağlayan Amerikalıları şaşkına çevirmiş durumda. Arap ülkeleri, Brüksel ve Berlin’den ayrı tutulan Türkiye, Üçüncü Dünyacılar gibi algılanmıyordu.
   <br/>
   <br/>
   Türk—Amerikan ilişkilerinin bundan sonra çetin geçeceği ortada. Burada yaşanan onca öfkeye rağmen Amerika şu ana kadar ne özür diledi ne de inandırıcı deliller ortaya koydu. Tezlerinde ısrarlı. Suikast amaçlı silahlara ‘suçüstü yaptıkları’ iddiasında. Ve bizi bekleyen yakın tehlike, PKK—Amerika yakınlaşmasıdır. Tunceli Valisi’ne yönelik saldırıyla başlayan terörün giderek şiddetlenmesi, korkuları körükledi. Türkiye, dış politikasını yenilemeli, konseptin bütünüyle değiştiğini anlamalı ve rejimleri simgeleyen kurumların üzerine pervasızca gidildiğini görmeli.
   <br/>
   <br/>
   İyi haftalar dileğiyle...
   <br/>
  </font>
 </p>
</div>


## Yorumlar

### emg, 21-Temmuz-2003
> pkk yeniden mi hortladı yoksa başka oyunlar mı dönüyor: 
> selamlar bence pkk hic bir zaman bitmedi ve bitmiyecekte. bu ülkenin insanlari artik gercekci olmasi lazim. ne pkk bitecek nede apo asilacak. sebebini sorarsaniz cunku bu ulke insanini yillardir uyuttular ve bu ulkeyi yonetenleri hic bir zaman normal halk görmedi ve tanimadi.. sunu unutmuyalim ki yeryuzunde buyuk emeli olan bir millete ve dine mensup olan bir millet yasiyor ve emelini gerceklestirene kadar ortadogudaki insanlara rahat vermiyecekler. gönulleriniz rahat olsun suan pkk hortlamadi. ama gözleriniz dört acin dogu da ilksefer görunen insanlar ortaya cikti. bunlar ne kürde ne turke nede ermenilere benziyor. aklimizi bir an önce basimiza alalim bölgede dönen oyunlarin farkina varalim. pkk ve diger örgutler(doguda cikanlar) kimin eliyle kuruldu sizce. ben bir kürd olarak sunu belirtmek istiyorum eger pkk kürd meselesini gercekten savunsaydi. secimlerde dehap adi altinda degilde bagimsiz olarak adaylari cikarirdi. lütfen aklimizi basimiza alalim artik duygusalca hareket etmeyin.

### sevgi san, 16-Temmuz-2003
> sorunlar: 
> Türkiye'de sorunlar bitmiyor ki.Bir taraftan düzeliyor derken başka bir taraf cıkıyor ortaya.ABD nin yaptıgı akla hayale sıgmıyor evet bir anlamda öc alıyor.Ya PKK  ile yakınlaşma olayı korkunc. Aslında bütün bunların temelinde zayıf bir ekonomiye sahip olmamız yatmıyor mu,güçlü  bir ülke olabilseydik ekonomik bakımdan hiç birisi olmazdı.Yıllardır böyle hiç kimse  bizim Türkiyenin güçlenmesini istemiyor,istemeyecek.Artık yalancı gülücüklere karnımız tok birde güçlenebilseydik ....

Kaynak: [www.aksiyon.com.tr](http://aksiyon.com.tr:80/detay.php?id=2793&yorum_id=1), [web.archive.org (arşiv bağlantısı)](http://web.archive.org/web/20041106195736/http://aksiyon.com.tr:80/detay.php?id=2793&yorum_id=1)
