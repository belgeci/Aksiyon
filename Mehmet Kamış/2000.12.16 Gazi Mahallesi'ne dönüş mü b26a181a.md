# Gazi Mahallesi’ne dönüş mü?

*Mehmet Kamış 2000.12.16*

<div>
 <p class="spot">
  1995 yılında Gazi Mahallesi'nde yaşananlar sonraki bir kaç yıl boyunca ülke gündeminde belirleyici rol oynamış, dengeler değişmiş ve o süreç Türkiye'yi 28 Şubat'a kadar götürmüştü.
 </p>
 <p class="metin">
 </p>
 <p class="metin">
  Geçtiğimiz hafta bir polis otosunun taranmasıyla başlayan olaylar, beş yıl önce yaşananlarla neredeyse aynı. O dönemde taranan kahvehaneydi, şimdi ise bir polis otosu. Sonrasında Gazi Mahallesi'nde neredeyse bir savaş manzarası vardı. Bu kez olaylar Gazi'de değil ama ülkenin başka yerlerinde yaşandı. İki polisin öldürüldüğü günlerde, ölüm oruçlarında sona yaklaşılması ve F tipi cezaevlerini protesto edenlerin eylemlerini artırmaları üzerine yaşanan olaylar polisleri çileden çıkarmaya yetti.
 </p>
 <p class="metin">
  Bütün bunların öncesinde çıkarılan af kanununda polislerin affedilmemesi de bardağı taşıran son damla oldu. Polisin izinsiz gösterisini tasvip etmek kanunlar çerçevesinde mümkün değil. Ancak vicdani açıdan onları anlamak ve hak vermek mümkün. Tabii bu polisin göstericilere sert muamele yapmasına, iki taraf arasında yaşanan şiddetin tahrik edilmesine göz yummak anlamına gelmiyor. Özetlersek, polisin hislerini anlayabiliriz ama onların da hep dedikleri gibi herhangi bir provokasyona meydan vermemeleri şartıyla.
 </p>
 <p class="metin">
  Bu hafta iç sayfalarımızda bulacağınız dosyalardan biri de Çalışma ve Sosyal Güvenlik Bakanı Yaşar Okuyan ile yapılmış bir söyleşi olacak. Geçtiğimiz haftalar içinde kapak konusu yaptığımız Vakıf Gureba ile ilgili yayınımız sonrası Bakan Okuyan, olayın kendileri açısından nasıl göründüğünü ve SSK hastanelerinde daha iyi hizmet verebilmek için bulduğu "dedektiflik" yöntemini anlattı.
 </p>
 <p class="metin">
  Mutlu bir hafta dileğiyle.
 </p>
 <br/>
 <center>
  <a class="anaorta" href="http://web.archive.org/web/20020425073647/mailto:mehmetkamis@aksiyon.com">
   mehmetkamis@aksiyon.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/315/editor/1.htm), [web.archive.org (arşiv bağlantısı)](http://web.archive.org/web/20020425073647/http://www.aksiyon.com.tr:80/2000/315/editor/1.htm)
