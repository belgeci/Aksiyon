# Dedeler 'dar'da

*Mehmet Kamış 2003.09.29*

<div>
 <p>
  <font>
   Köyden kente göç ve modernleşme dalgası, toplumun bütün kesimini etkileyen bir değişim dalgasını da oluşturdu. Bu dalga boyları bazen tsunamiye dönüşerek yıkıcı bir etki yaparken, bazen de yeniden yapılanmanın tetikleyicisi oldu. Aleviler de kentleşme ile birlikte bu dönüşümün gücünden fazlası ile etkilendi. Kırsal kesimde büyük bir sadelik içerisinde yaşadıkları inançları şehir ortamına ayak uyduramayınca, kuşaklar arasında ciddi bocalamalar yaşandı.
   <br/>
   <br/>
   Aleviliğin merkezinde yer alan dedelik, yıpranan kurumların başında geliyor. Şifahi kültürün en önemli aktarıcısı konumunda olan dedeler, yazılı kültüre geçiş ile birlikte taşıyıcı rolünden uzaklaştı. Sadece bununla kalmadı; insanlığa yol gösterici, mürşit konumunda olması gereken dedeler yeterli eğitimden yoksun olunca genç nesli tatmin edemeyecek duruma geldiler. Buna ideolojik saldırı da eklenince Alevi dedeleri otoritelerini ve saygınlıklarını kaybetmeye başladı.
   <br>
    <br>
     Dedelerin yeri, yavaş yavaş, araştırmacı-gazeteciler tarafından doldurulmaya başlandı bile. Bu yaşananlar her ne kadar kaçınılmaz bir hesaplaşma gibi görülse de dedelik kurumunun yeniden yapılandırılması hayati önem taşıyor. Dışarıdan kim ne konuşursa konuşsun en sonunda neyin değişip değişmeyeceğine karar verecek olan yine Alevilerin kendisi olacak. Reha Çamuroğlu"nun da dediği gibi her dinin kendine mahsus özellikleri var ve dışarıdan müdahaleyi reddeder. Sevindirici olan ise Alevi-Sünni diyaloğunun son 10 senede büyük mesafeler aldığının gözlenmesi. Eskiden bir arada görünmekte zorlanan bu iki kesim şimdi çok örnek birliktelikler sunuyor.
     <br>
      <br>
       Anadolu"nun kapalı yapılarından birini oluşturan Alevilerdeki bu tartışma çok sağlıklı. Geleneksel Alevi dedeleri "alaylı" iken, şimdikiler "mektepli" olma yolunda. Yeni nesil şifahi değil yazılı kaynaklara vâkıf, tasavvuf ehli, eğitimli dede istiyor.
       <br>
        <br>
         İyi haftalar dileğiyle.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2012 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=3030), [web.archive.org (arşiv bağlantısı)](http://web.archive.org/web/20060103172324/http://aksiyon.com.tr:80/yazdir.php?id=3030)
