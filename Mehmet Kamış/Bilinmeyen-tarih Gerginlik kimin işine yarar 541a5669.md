# Gerginlik kimin işine yarar?

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030901230936im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901230936im_/http://www.aksiyon.com.tr/resim/32/blank.gif" vspace="5"/>
  </p>
 </font>
 <font class="content">
  Siyaset bir dengeler oyunudur. En önemli denge de ruh ve sinir dengesidir şüphesiz. Tuzak sorular karşısında duygularını akıllarının önüne geçiren insanların bu yola çıkmamaları çıkmalarından daha hayırlıdır. Geçtiğimiz hafta bu sütunlarda hükümetin etrafındaki bubi tuzaklarına dikkat çekmiştik. Bubiler birer ikişer patlamaya başladı bile. Türkiye yine anlamsız bir gerginliğin ortasına doğru pupa yelken gidiyor. Sembollere yüklenen aşırı anlamlar bütün ülkeyi boğuyor.
 </font>
 <p>
  <font class="content">
   Türban konusunu iki tarafın da anlamsız bir şekilde germelerini anlamak mümkün değil. 28 Şubat sürecindeki tutumlarıyla başörtüsü sorununu işin içinden çıkılmaz bir hale sokan bazı siyasetçilerin ‘’Başörtüsü meselesi hükümetin birinci meselesidir. Bir an önce çözülmelidir. Yoksa bu millet onları sandığa gömer’’ gibi laflar etmelerini herhangi bir şeyle telif etmek mümkün değil. Sözlerin ardına bakan herkes bu olayı çözmekten çok ortalığı bulandırmaya yönelik laflar olduğunu hemen anlıyor. Ve neden böyle yaptığını da kimse anlamıyor.
   <br/>
   <br/>
   Türkiye’nin birinci meselesi başörtüsü meselesi değil. Bu ülkede yaşayan iyi niyetli herkes öncelikli olarak devlet ile milletin kaynaşması ve barışmasına ilişkin kafa yormalıdır. Yoksa başörtüsü tacirleriyle laiklik tüccarları bu işten on yıllarca daha ekmek yiyecekler. Türkiye bu oyundan bıktı artık.
   <br/>
   <br/>
   Bundan çok farklı olsa da bir diğer oyun Nijerya’da sahneleniyor. Dünya gündemine Batı futboluna karşı verdiği cesur mücadelesiyle giren ve herkesin sempatisini kazanan Nijerya bugün şiddet ve karışıklıkla anılır oldu. Dergimizin sayfalarında da okuyacağınız gibi çok farklı etnik ve dini bir kimliğe sahip olan bu ülkeyi karıştırmak pek çok ülkenin işine geliyor. Arkadaşımız Mehmet Yılmaz’ın kaleme aldığı bu Nijerya dosyasını ilgi ve ibretle okuyacaksınız. Bütün bunları birileri karıştırıyor, bizi birbirimize düşürüyorlar şeklinde kolaycı bir dille açıklamak mümkün. Şüphesiz hırsızın suçu çok ama biraz da hırsızlara karşı tedbir almak lazım.
   <br/>
   <br/>
   İyi haftalar dileğiyle.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2183), [web.archive.org (arşiv bağlantısı)](http://web.archive.org/web/20030901230936/http://www.aksiyon.com.tr:80/detay.php?id=2183)
