# Huntington maça mı çıktı?

*Mehmet Kamış 2001.11.17*

<div>
 <p class="spot">
  Huntington 11 Eylül sonrası yıldızı yeniden parlayan isimlerden biri oldu. Ünlü medeniyetler çatışması tezi bu saldırılardan sonra yeniden gündeme geldi ve günlerce tartışıldı.
 </p>
 <p class="metin">
 </p>
 <p class="metin">
  Hâlâ son olayların Huntington'un tezini destekleyip desteklemediği tartışmalı bir konu olmaya devam ediyor. Evrensel bazda yaşanan bu tartışmalar Fatih Terim'in Milan'dan ayrılmasıyla evrensel olmasa bile "yerel" anlamda yeniden gündemimize girdi. Ve o tılsımlı soru bir kez daha soruldu? "Acaba Fatih Terim medeniyetler arası yaşanan tartışmanın kurbanı mı olmuştu?"
 </p>
 <p class="metin">
  Bu sorunun net bir cevabı yok. Ancak destekleyen bir çok argüman var. Milan—İnter maçında İnterli taraftarların Terim'i kötülemek için astıkları pankart mesela; "Taliban Terim". Bu pankart, İtalyanların Müslümanlara bakışlarının bilinçaltındaki yansımasını göstermesi açısından dikkat çekiciydi. Ardından Milan Başbakanı Silvio Berlusconi'nin talihsiz açıklaması geldi; "Batı uygarlığı İslam dünyasından üstündür". İnter'de oynayan futbolcuların kadroya girememeleri, İspanya'da top koşturan futbolcularımızdan Fatih Akyel'in şikayetleri de peşpeşe sıralanınca böyle düşünenlerin sayısı ister istemez arttı. Ama bütün bunlar iki medeniyet arasında bir çatışma yaşandığını da göstermez. Biz sorulan bütün soruları sorduk ve cevaplarını aradık.
 </p>
 <p class="metin">
  Geçtiğimiz hafta verdiğimiz "Ramazan Sofrası" ilavesi yoğun ilgi gördüğü için bu hafta ikincisini veriyoruz. Ramazan'ın damak tadını bulabileceğiniz mekanları ve iftar sofralarınızı süsleyecek yemekleri bulacağınız bu eki de çok beğeneceksiniz.
 </p>
 <p class="metin">
  Hayırlı bir ramazan dileğiyle...
 </p>
 <br/>
 <center>
  <a class="anaorta" href="http://web.archive.org/web/20011223230403/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/363/editor/1.htm), [web.archive.org (arşiv bağlantısı)](http://web.archive.org/web/20011223230403/http://www.aksiyon.com.tr:80/2001/363/editor/1.htm)
