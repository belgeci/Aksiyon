# Borda boran

*Mehmet Kamış Bilinmeyen-tarih*

<div>
 <p>
  <font>
   Dünya tarihine baktığımız zaman hiçbir şeyin müstakim bir hat üzerinde gitmediğini görüyoruz. Bugün birilerinin elindeki zenginlik ve ihtişam, geçmişte başkalarının tasarrufundaydı. Yarın ne olacak onu şimdiden kestirmek mümkün değil. Çünkü bilinen tarih içerisinde Mısırlılar, Romalılar, Persler büyük medeniyetler kurdu, gücü eline geçirdi. Moğollar dünyayı titretti, Osmanlı bir sözüyle hükümdarlar değiştirdi. Bugün hiç birinden eser yok. Kimi zaman güçle, kimi zaman bilgi ile dünyayı hakimiyetleri altına alanlar, bu ihtişamlarını bütün yüzyıllara taşıyamadı.
   <br/>
   <br/>
   19. yüzyılın sonu, 20. yüzyılın başında petrolün keşfi ile uluslararası dengeler yeniden oluşmuştu. Osmanlı Devleti’nin tarih sahnesinden çekilmesinden sonra geride bıraktığı coğrafya petrole göre şekillendirildi. Bugünkü güç dengeleri petrolün sağladığı enerji ile oluştu. Geçtiğimiz yüzyılda pek çok savaş başta petrol olmak üzere enerji kaynakları yüzünden çıktı. Ancak petrol hem çevreyi kirletiyor, hem de ömrü sınırlı. İnsanoğlu yeni enerji kaynakları bulmak zorunda. Bu enerji kaynakları da dünyadaki güç dengelerini ciddi şekilde değiştirebilir.
   <br>
    <br>
     Yirminci yüzyılın en önemli enerji kaynağının bor madeni olacağı konusunda neredeyse herkes hemfikir. Nitekim bor ile çalışan araba motoru da üretildi. Daha anlaşılır bir ifadeyle ABD’de borla çalışan araba imal etti. Bu konunun bizim için önemi, dünyadaki en büyük bor kaynaklarının Türkiye’de olmasından kaynaklanıyor. Bu da Türkiye’yi dünyadaki en önemli petrol üreticisi ülke olmaktan daha stratejik bir konuma sokuyor. Ahmet Dinç’in hazırladığı dosyada bor madeninin bu yüzyılda nasıl bir stratejik öneme sahip olduğunu öğrenmenin yanında dünyadaki güç dengelerinin el altından Türkiye’ye yaptığı baskıları ve oyunları okuyacaksınız.
     <br>
      <br>
       Geçen haftaki kapak konumuz oldukça yankı buldu. Hezarfen Ahmet Çelebi’nin uçmasının ve Osmanlı’nın bilim düşmanlığının gerçekleri yansıtmadığını anlattığımız dosyayı pek çok ulusal TV ve gazete sayfalarına ve ekranlarına taşıdı.
       <br>
        <br>
         Bor konusu şüphesiz Hezarfen’in uçup uçmamasından çok daha önemli. Umarız kamuoyunda en azından bir önceki kapak kadar tartışılır. Çünkü bu Türkiye için, yani hepimiz için çok hayati bir konu.
         <br/>
         <br/>
         İyi haftalar dileğiyle...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 17 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12021), [web.archive.org (arşiv bağlantısı)](http://web.archive.org/web/20050228022953/http://www.aksiyon.com.tr:80/yazdir.php?id=12021)
