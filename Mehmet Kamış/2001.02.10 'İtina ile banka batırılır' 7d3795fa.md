# ‘İtina ile banka batırılır’

*Mehmet Kamış 2001.02.10*

<div>
 <p class="spot">
  Daha düne kadar bankacılık sistemindeki çarpıklıklardan bahsedilirken, yüksek faizlerden, batırılan işadamlarından bahsedilirdi. Oysa ki bugün durum çok daha vahim. Meğer "Türkiye'nin büyümesini istemeyen dış güçler" diye başlayan nutuklar birtakım pislikleri örtmeye yarıyormuş.
 </p>
 <p class="metin">
 </p>
 <p class="metin">
  Asıl düşman içimizdeki bankalarmış! Halkın tasarruflarını kollamakla yükümlü bankalar, ekonomik krizin merkez üssünü oluşturuyorlarmış.
 </p>
 <p class="metin">
  Bankacılık Profesörü İlhan Uludağ'ın hesaplarına göre bugüne kadar batırılan bankaların Türkiye'ye maliyeti 100 milyar doları aşmış durumda. Bu rakamın anlamı çok büyük: Birilerinin batırdığı bankalara kundaktaki bebeden, huzurevindeki yaşlıya kadar kişi başına tam 1.5 milyara uluşan para ödedik. Ne Körfez Krizi ne de PKK çatışmaları batık bankaların verdiği zarara ulaşamadı.
 </p>
 <p class="metin">
  Batırılan bankalar hakkında iyi niyetli düşünmeye imkan yok; çünkü herşey ortada! Devletten değerinin üstünde alınan bankalar, transfer edilen "bay yüzde 10"lar ve medya desteğiyle hükümetlere yapılan baskılar... Türkiye'de bugüne kadar onlarca banka battı ve bu batan banka sahiplerinin ortak bir özelliği de "şaibe" kavramında saklı. Batık bankaların sahipleri sadece banka batırmakla suçlu değiller; banka sahibi olmadan önceki entrikalı işler de onları işaret ediyor. Türkiye'de herkesin sevdiği ve üretimiyle ülke ekonomisine katkı sağlayan işadamları niçin banka batırmıyorlar?
 </p>
 <p class="metin">
  Siyasi manevralarla bugüne kadar işlerini rahatça götüren "bay batıklar"ın geleceği çok önemli. Türkiye ya geçmişte olduğu gibi devletin milyarlarca dolarını hortumlayanların önünde, ceket ilikleyecek ya da hukukun kuralları işletilecek ve herkes cezasını çekecek!.. Cep telefonu kullanmanın, köprüden geçmenin, tedavi olmanın hatta bir kilo et satın almanın lüks sayıldığı bir ülkede, 10 banka patronunun keyfi düşünülemez. Yitirilen sadece ekonomi değil; milletin "Türkiye"ye olan güveni zedeleniyor, dolandırıcılık meşrulaşıyor. Deniz bitti, her yüz liranın 36 lirasını yolsuzluğa veren bir ülkenin kaybedecek zamanı yok!..
 </p>
 <p class="metin">
  1994'te batırılan 4 bankanın sahipleri aramızda rahatça geziyorlar ve itibar görüyorlar. Son yıllarda batırılan bankaların hepsi bu dört bankanın oluşturduğu "batırma modelini" örnek aldı. Bugünkü 10 batık bankanın sahiplerine gereken ceza verilmez ise, iddia ediyoruz; bir yıla kalmaz 20 banka daha batırılır; çünkü bu işte çok kâr var!..
 </p>
 <p class="metin">
  Türkiye bir manevi dinamiğini daha kaybetmenin acısını yaşıyor. Es'ad Coşan Hocaefendi, geride gözüyaşlı bir Türkiye bırakıp, adeta gönüllü sürgün olarak yaşadığı Avustralya'da "en sevdiğine" kavuştu. Fakat bu münbit coğrafyanın daha birçok Esad Hocaefendiler çıkaracağına, bu millete rehber olacaklarına inanıyoruz. Aksiyon olarak Esad Hocaefendi ve damadına Yüce Allah'tan rahmet diliyoruz.
 </p>
 <p class="metin">
  Sağlıklı mutlu ve hür bir hafta dileğiyle.
 </p>
 <br/>
 <center>
  <a class="anaorta" href="http://web.archive.org/web/20010719025314/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/323/editor/1.htm), [web.archive.org (arşiv bağlantısı)](http://web.archive.org/web/20010719025314/http://www.aksiyon.com.tr:80/2001/323/editor/1.htm)
