# Rodop dağlari çıçek bürümüş

*Mehmet Kamış Bilinmeyen-tarih*

<div>
 <p>
  <font>
   Tarih acılar ve sevinçler yumağıdır. Zaferler bir zaman sonra yerini hüzün ve hasretliğe bırakabilir. Kimi zaman acılardan bir türküdür yüreklere düşen, kimi zaman muzafferiyetin gururudur yaşanan. Tıpkı bizim Balkanlar’da yaşadığımız gibi. Yüzyıllarca sulh ve adaletle hükmeden atalarımızın Balkanlar’daki hükümranlığının sona ermesi çok büyük acıları da beraberinde getirmişti.
   <br/>
   <br/>
   Osmanlı Balkanlar’a Türklüğü ve Müslümanlığı öylesine kazımıştır ki, son asırda yapılan onca katliam ve barbarlık Balkanlar’da Müslümanlığı ortadan kaldıramamıştır. Bu bölgedeki Müslümanlar Balkan Savaşları’ndan sonra büyük katliamlarla karşı karşıya kalıp tehcire zorlandılar. Sonra Birinci Dünya Savaşı, sonra nüfus mübadelesi, sonra İkinci Dünya Savaşı, sonra komünizm “Evlad–ı Fatihan”ın ve Osmanlı mirasının üzerinden tank gibi geçti. Son olarak 1989 yılında Bulgaristan’da, 90’lı yıllarda da Bosna’da yapılanlar herkesin malumu.
   <br>
    <br>
     Geçtiğimiz hafta boyunca Balkanlar’da yaptığımız gezi bizi oldukça sevindirdi. Herşeye rağmen Üsküp’te, Saraybosna’da, Prizren’de, Kalkandelen’de, Ohri’de, Şumnu’da ve daha nice köy ve kasabada ezan okunuyor. Camiler sabah namazında bile doluyor. Ciddi bir Müslüman ve Türk nüfusu varlığını sürdürüyor.
     <br>
      <br>
       Mehmetçik güven veriyor
       <br>
        <br>
         Bütün bunların yanı sıra insanı asıl gururlandıran o bölgedeki Mehmetçiğin tarihi mirasa sahip çıkıyor olması. Ayyıldız bayraklı Mehmetçik o bölgedeki Türk nüfusa hakikaten güven veriyor. Prizren’deki harap olmuş namazgâhın restore edildiğini dergimizin önceki sayılarında duyurmuştuk. Orada gözlemlediğimiz, satır arasında kalmış bir olay da, Mehmetçiğin o bölgedeki mirasa sahip çıkmaktaki ciddiyetini ortaya koyması bakımından çok önemli. Tarihten hatırlayacağınız gibi Birinci Kosova Savaşı’nda şehit olan padişah Murad Hüdavendigar’ın Priştine yakınlarında bir türbesi var. Çeşitli zamanlarda restore edilen bu türbenin bakımını türbedar bir aile üstleniyor. Saniye Türbedar o aileden. Geçtiğimiz mart ayı içinde bir arabanın çarpması sonucu ayağından sakatlanıyor. Mehmetçik bir mensubuna sahip çıkar gibi Saniye Türbedar’ı alıp Ankara GATA’da tedavi ettiriyor. Tıpkı bütün bir tarihi tedavi ettiği gibi.
         <br/>
         <br/>
         Balkanlar yeniden Türkleri bekliyor. O bölgedeki Türk ve Müslüman nüfuz en azından manevi destek bekliyor. Orada göreceğiniz çok şeyler var.
         <br/>
         <br/>
         İyi haftalar dileğiyle...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 13 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11881), [web.archive.org (arşiv bağlantısı)](http://web.archive.org/web/20050228022630/http://www.aksiyon.com.tr:80/yazdir.php?id=11881)
