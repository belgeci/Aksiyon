# Allah Rasulü'nün (s.a.v) izini taşıyor

*Mehmet Kamış 2001.05.26*

<div>
 <p class="spot">
  Hamuru Peygamber sevgisi ile yoğrulmuş bir milletiz. Doğduğumuzda O'nun (s.a.v) ya da yakınlarından birinin ismi kulağımıza O'nun (s.a.v) ezanı ile söylenir.
 </p>
 <p class="metin">
  'Nur kundak içinde yatar Muhammed' ilahisi ile beşiğimiz sallanır. Bütün önemli merasimlerimizde O'nun (s.a.v) Mevlid'i kıraat edilir. Evleneceğimiz zaman O'nun (s.a.v) kavli ile kız isteriz. Vefatımızda minarelerden O'na (s.a.v) salât okunur. Ordumuzun ismi 'Peygamber ocağı', askerimizin ismi 'Mehmetçik'tir. O'na (s.a.v) ait her hatıranın, her izin ayrı bir önemi vardır gönül dünyamızda.
 </p>
 <p class="metin">
  Halkımızdaki Peygamber sevgisinin bir tezahürünü de Sakal-ı Şerif, Hırka-i Şerif ziyaretlerinde görürüz. Allah Rasûlü'nün (s.a.v) hatırasını taşıyan Mukaddes Emanetler büyük bir hürmet telakkisi ile muhafaza edilmiştir ecdadımız tarafından. Geçtiğimiz günlerde bu emanetler içerisinde Rasulullah'ın (s.a.v) mübarek ayaklarına giydiği pabuçların da bulunduğu ortaya çıktı. Biz de Aksiyon'un kapak sayfalarını 14 asrın ötesinden gelen bu mukaddes hatıralara ayırdık. Şimdiye kadar nerede oldukları bilinmeyen 'Na'leyn-i Saadet'lerin dini kültürümüz içerisindeki yerini araştırdık. İlginç motiflerle karşılaştık. Dinimizin her türlü eşyaperestliğe karşı olduğunun idrakinde olmakla birlikte Rasulullah'ın (s.a.v) temasıyla şereflenmiş, O'nun (s.a.v) izini taşıyan bu gibi emanetlerin 'Aşk-ı Rasullullah'tan hissedar gönüllerde mümtaz bir yeri olduğuna inanıyoruz.
 </p>
 <p class="metin">
  Önce taraftar şampiyon oldu
 </p>
 <p class="metin">
  Bu hafta Fenerbahçe ilavesi veriyoruz. Müthiş bir taraftar desteğine sahip olan Fenerbahçe, son yılların en başarılı sezonunu geçirdi. Şüphesiz bunda en büyük pay da seyircinindi. Bütün bir yılın özetini ve Fenerbahçe'nin geçmişteki başarılarını bu ilavede bulacaksınız.
 </p>
 <br/>
 <center>
  <a class="anaorta" href="http://web.archive.org/web/20020202224847/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/338/editor/1.htm), [web.archive.org (arşiv bağlantısı)](http://web.archive.org/web/20020202224847/http://www.aksiyon.com.tr:80/2001/338/editor/1.htm)
