# Geçmişten ders al, geçmişte kalma

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20050226214018im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Dosyayı yayına hazırlarken zihnimde sürekli Malik bin Nebi’nin bir uyarısı vardı. Cezayir bağımsızlık hareketinin içinde yetişen ve bir ömür boyu Müslümanlar’ın meseleleri üzerine kafa yoran bir Müslüman aydın olan Malik bin Nebi, oryantalizmin İslâm’la ilgili çamur atmaları kadar övgülerinin de çok önemli olumsuz bir misyon taşıdığını söylüyordu.
   </font>
   <br/>
   <p>
    <font class="content">
     Müslümanlar’ın geçmişte yetiştirdiği büyük ilim adamları, diğer milletlere karşı gösterdiği âlicenaplık belki bir yerde insanlarda tarihine güven hissi uyandırıyordu. Ancak bu aynı zamanda mezar taşıyla iftihar anlamına da geliyordu. Bugünüyle hesaplaşamayan bir mantalitenin tarihe sığınması anlamına geliyordu. Nitekim gerçekten İslâm’ın özüne ve Müslümanlar’a genel olarak sataşan şarkiyatçılar olduğu gibi, Müslümanlar’ı bu bağlamda öven eserler de sayıca az değil.
     <br>
      <br>
       Dosyanın ilham kaynağı olan İsveçli sanat tarihçi Dr. Ulf Abel’le İstiklal Caddesi’nde önünde fotoğraf çektirmek için bir Ortodoks Kilisesi ararken ona İstanbul’u Avrupa’daki şehirlerden farklı kılan şeyin ne olduğunu sordum. O, kilise, sinagog ve camilerin bu kadar barış içinde olduğu, çok kültürlü bir Avrupa şehri olmadığını söyledi. İçimden hayret dedim, hoşgörü ve birarada yaşamanın eşsiz örneklerini vermiş kendi kültürümüzün şimdi ne kadar uzağındaydık. Birçok Avrupalı bizi insan hakları, hukukun üstünlüğü gibi konularda uyarma gereği duyuyordu.
       <br>
        <br>
         Dosyada görüşlerini okuyacağınız bir Yunan din adamı olan Peder Pavlos da, İslam’ın yalnız Hıristiyanlığın en eski ikonalarını korumakla kalmadığını, Ortodoksluğun Osmanlı sayesinde hayatta kaldığını söylüyordu.
         <br/>
         <br/>
         Bu anekdotlar, bir yandan tarihimizden haberdar olmaya çalışırken, bir yandan da yaşanan tecrübenin yaşadığımız güne aktarılmaması halinde fazla bir anlam ifade etmediğinin bilincinde olmamız gerektiğini gösteriyor. Zaten dosyayı da bu vurguyla bitirdik. Bugün çeşitli rejimler altında idare edilen İslam dünyasındaki fikir adamları, Batı’ya göçmek ya da hapse girmek gibi iki alternatifle karşı karşıyaysa, bu tarihi mirasın büyüklüğüyle övünmenin küresel düzeyde pek anlamı olmuyor.
         <br/>
         <br/>
         İyi haftalar dileğiyle.
         <br/>
        </br>
       </br>
      </br>
     </br>
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12729), [web.archive.org (arşiv bağlantısı)](http://web.archive.org/web/20050226214018/http://www.aksiyon.com.tr:80/detay.php?id=12729)
