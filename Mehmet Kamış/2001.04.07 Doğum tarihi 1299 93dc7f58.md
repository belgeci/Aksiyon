# Doğum tarihi 1299

*Mehmet Kamış 2001.04.07*

<div>
 <p class="spot">
  Türkiye Cumhuriyeti'nin resmi partisi olan ve bugüne kadar da bundan gocunmadan siyaset yapan CHP, şimdi yeni bir sürece giriyor. Daha önce Türkiye'nin doğum tarihini 1923 olarak kabul eden siyasetinden vazgeçip Osmanlı'yı keşfediyor.
 </p>
 <p class="metin">
 </p>
 <p class="metin">
  Herhangi bir siyasi partinin değil de CHP'nin söyleminde Osmanlı'yı referans alması oldukça önemli. Genel Başkan Deniz Baykal, insan merkezli siyasetinin temellerini, Osmanlı toplumunun içinden çıkan değerlere dayandırıyor. Sadece batıdan gelen iyidir mantığı yerine, bizim içimizde de iyiler var diyor ve bunların evrensel olduğunu söylüyor. Yunus Emre'yi, Mevlânâ'yı, Hacı Bektaş—i Veli'yi referans alıyor, Şeyh Edebali'nin Osman Gazi'ye öğütleri odasının duvarlarını süslüyor.
 </p>
 <p class="metin">
  CHP'deki istifaların bir kısmı da işte bu nedenle gerçekleşiyor. Parti içinde mezhebe dayalı siyaset yapan, partiyi belli bir mezhebin, görüşün temsilcisi haline getiren isimler dışlanıyor. Osmanlı'ya tarihi düşmanlığı olan, yok sayan, nefret eden kitlenin sözcülüğünü yaptıklarını söyleyenler, partinin yeni politikasına ayak uyduramadığı için ayrılmayı tercih ediyorlar.
 </p>
 <p class="metin">
  CHP'nin şimdiki hedefi toplumun çok farklı kesimlerinin sözcülüğünü yapmak ve onlardan oy almak. Baykal, Demokrat Parti ile başlayıp AP, ANAP ve RP ile devam eden siyasi çıkışı gerçekleştirmek için CHP'yi devletçi çizgisinden uzaklaştırıp ezilen ve dışlanan çoğunluğun sözcüsü yapmayı amaçlıyor. Yeni söylem fanatik tabanda tepki görse bile, hem Türkiye'nin, hem de CHP'nin geleceği açısından oldukça faydalı olacak. Çünkü CHP, belki de ilk kez bu kadar ciddi olarak resmi söylemin dışında hareket edeceğini deklare ediyor. Biz de kaydediyoruz...
 </p>
 <p class="metin">
  Sağlıklı, mutlu ve hür bir hafta geçirmeniz dileğiyle.
 </p>
 <br/>
 <center>
  <a class="anaorta" href="http://web.archive.org/web/20020106001622/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/331/editor/1.htm), [web.archive.org (arşiv bağlantısı)](http://web.archive.org/web/20020106001622/http://www.aksiyon.com.tr:80/2001/331/editor/1.htm)
