# Kırmızı başlıklı kız ve kurt

*Mehmet Kamış 2001.03.03*

<div>
 <p class="spot">
  Millet sıkıntılı olduğu dönemlerde otoriter rejimlere karşı daha gönüllü bir hâle gelir. 12 Eylül 1980'de bu durumu çok iyi gözlemleme imkânı bulduk.
 </p>
 <p class="metin">
 </p>
 <p class="metin">
  Kardeşin kardeşe düşman edildiği, her gün bültenlerde ortalama 20 kişinin öldüğüne dair haberlerin verildiği, sokaklarda çocukların bile rahat oynayamadığı bir ortamda 'Biri beni kurtarsın da kim kurtarırsa kurarsın!' psikolojisi hakim oldu. Yayınlanan anılardan da gördüğümüz gibi en demokrat olanımız dahi askere bütün yüreği ile selam durdu, 'hoşgeldin' dedi.
 </p>
 <p class="metin">
  Kamuoyu yolsuzluk dosyalarında siyasetin kayırıldığından canı sıkılıyordu. Şimdi İstikrar Programı da rafa kaldırılıp yüzde 30'luk devalüasyon ve yüzde 10'luk akaryakıt zammı ile karşı karşıya kalınca öfke katsayısı daha da arttı. Bu ortam demokrasiye inanmayan ve her dönemde ara rejimden yana tavır koyan 'siyaset profesyonelleri'nin iştahını kabarttı. Nasıl ki klasik darbe anlayışımız 28 Şubat 1997'de postmodernleşti ise ara rejim isteği de "Teknokratlar Hükümeti", "MGK'nın artık ekonomiye de el atması gerektiği" gibi kamuflajlar altında pazarlanıyor. 'Yeter artık' diyorlar halkı çok düşündüklerini göstermeye çalışarak. Hani bir söz vardı ya, 'halk için, halka rağmen, halka karşı' diye işte bu tiplerin durumu da böyle bir şey.
 </p>
 <p class="metin">
  Türkiye'de, tarihin de kabul ettiği bir gerçeklik içinde statükocularla değişimciler arasında adı konulmamış, pek tarifi yapılmamış bir kavga yaşanıyor. Sandığa inanmayanlar balans ayarları ile işi çözeceğini düşünseler de herşeyin daha karardığını, altlarındaki zeminin sürekli kaydığını göremiyorlar.
 </p>
 <p class="metin">
  Halimiz Kırmızı Başlıklı Kız ile babaanne postuna girmiş kurt arasındaki hikayeye benziyor. Galiba hikayenin finaline yaklaştık. Kurdun dişlerini görüp gerçek kimliğini anlamanın zamanı geldi...
 </p>
 <p class="metin">
  Bu hafta ilginizi çekeceğini düşündüğümüz çalışmalarımız arasında; Demirel'in aççık—seççik bir fikir beyan etmeme ısrarına rağmen, yakın çevresinin "Baba'nın dönüşü" için düğmeye basmasıyla ilgili Adnan Öksüz'ün çalışması var.
 </p>
 <p class="metin">
  Her hafta birbirinden ilginç "albüm"lerimize bu hafta, hayatı sahnede geçen Haldun Dormen'i ekledik.
 </p>
 <p class="metin">
  Fatih Terim gerçi istifa etti ama galiba İtalya'daki macerası devam edecek; İmparator'un İtalya'ya gitmesi kelimenin tam anlamıyla bir "Terim ekonomisi" ortaya çıkardı. Turizmciler, reklamcılar bayram ediyor; Terim'in Türkiye'ye 1 milyar dolar kazandıracağı söyleniyor.
 </p>
 <p class="metin">
  İçişleri eski Bakanı Meral Akşener'in Türkiye—Azerbaycan birleşmesine dair önerisi de ilginizi çekecek.
 </p>
 <p class="metin">
  Mutlu ve hür bir hafta dileğiyle.
 </p>
 <p class="metin">
  Sağlıcakla kalın.
 </p>
 <br/>
 <center>
  <a class="anaorta" href="http://web.archive.org/web/20020114104206/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/326/editor/1.htm), [web.archive.org (arşiv bağlantısı)](http://web.archive.org/web/20020114104206/http://www.aksiyon.com.tr:80/2001/326/editor/1.htm)
