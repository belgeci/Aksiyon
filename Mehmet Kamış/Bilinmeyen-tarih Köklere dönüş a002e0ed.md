# Köklere dönüş

*Mehmet Kamış Bilinmeyen-tarih*

<div>
 <p>
  <font>
   Türkiye, son 20 yıldır her alanda köklü değişiklikler yaşadı. Demokrasi anlayışımızdan, müziğe, giyim kuşama kadar bu farklılık kendini gösterdi. Bunda aynı ideolojiyi paylaşan insanların dünyanın çeşitli köşelerindeki benzer trajedilerinin de rolü oldu. Ancak, sağ ve sol düşünceleri etkileyen marjinal ve radikal tutumlar zamanla daha makul, yerli bir çizgiye oturdu.
   <br/>
   <br/>
   Otoriter, dayatmacı eğilimler yerini özgürlükçü, liberal tarza bıraktı. Niteliksizliğin yerini kalite; dayatmanın da tolerans aldı. Eşyanın tabiatına uygun olan da buydu. Toplumsal dönüşüm yaşanıyordu.
   <br>
    <br>
     Arkadaşımız Ebru Nida Bilici, ‘İslami müziğin’ geçirdiği evreyi kapak dosyamızda sorguladı. Bazı çevrelerce ‘yeşil pop’ da denilen bu tür müzik, mevcut dinleyicilerin talepleri doğrultusunda değişecekti, değişmeye mahkumdu. Zamanla kalite çizgisi yükselmeye başladı, ideolojik ifadelerin yerini tasavvufi kavramlar aldı. Protest nitelikteki müzik anlayışı özüne dönüyordu. Aranan kan, köklerde bulunmuştu. 28 Şubat süreci ve RTÜK’ün ‘sakıncalı güfteler’ ile ilgili yasakları sadece katalizör oldu, dönüşümü hızlandırdı.
     <br>
      <br>
       Müziğin bir cevap, bir karşı duruş şeklinde algılandığı dönem çok gerilerde kaldı. Özal’lı yıllarda, birlikte yaşama formüllerinin revaç bulması ve diyalog arayışları müzisyenleri de etkiledi. Radikal ve keskin ifadeler müzik parçalarından yavaş yavaş çekildi. Evrensel ve ılımlı söylemler öne çıkmaya, söylenmeye ve daha çok dinlenmeye başladı.
       <br>
        <br>
         Bu sayımızda ayrıca, ABD’nin muhtemel Irak Operasyonu’nun çok yakınlaştığına ilişkin bir haberimiz var. Irak Savaşı’nda yaralanacak askerlerinin tedavi görmesi için Amerikalı yöneticiler İstanbul Memorial Hastanesi ile anlaşma yaptı.
         <br/>
         <br/>
         İyi haftalar dileğiyle.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 10 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11808), [web.archive.org (arşiv bağlantısı)](http://web.archive.org/web/20050227214137/http://www.aksiyon.com.tr:80/yazdir.php?id=11808)
