# Çanakkale’deki Hiroşima

*Mehmet Kamış 2001.05.05*

<div>
 <p class="spot">
  Ne diyordu Çin atasözü: Harika zamanlarda yaşa. Ne güzel bir söz. Belirsizlik yüklü. Ama hayata bakış açısı netleşmiş kişilere müthiş ilhamlar verecek bir derinliği var.
 </p>
 <p class="metin">
 </p>
 <p class="metin">
  Yaşadığımız zaman dilimleri, kötümserlik şeklinde değerlendirmeyecekseniz, harika değil ama kaotik bir dönem şeklinde görülüyor. 28 Şubat, deprem, ekonomik ve siyasi kriz, işsizlik, Beyaz Enerji, Ermeni sorunu...'Bundan kötüsü olamaz' dediğimiz anda bir darbe daha. Gerçi hükmü vermek için çok erken. Geçmekte olduğumuz sürecin neticelerini görmeden karar vermek acele etmek olur. Bu küllerin arasından 'yeni bir millet' doğabilir.
 </p>
 <p class="metin">
  İşte Türkiye makro sorunları ile yaka paça olmuşken muhabir arkadaşlarımız Çanakkale'nin köylerinden tüyler ürperten bir haberle döndüler. Köyler uranyum madeninin üzerine kurulmuş ve insanların çoğu kanserden ölüyor. Hiroşima'yı hatırlatan ölüm trafiğine karşı yetkililerin duyarsızlığı, bildik üstünü kapama mazeretleri, 'devletin bir bildiği vardır' tabusu burada da karşımıza çıkıyor. Ama ölümler durmuyor. Ölümlerin yüzde 70'i kanserden. Gelişmiş Batı ülkelerinde olsa bu hadise inanıyoruz ülkenin bütün kurum ve kuruluşları ile ayağa kalkardı. Biz haberi yaparak, bir açıdan sorumluluğumuzu yerine getiriyoruz. Haberin ardından ilgili birimler neler yapacak çok merak ediyoruz.
 </p>
 <p class="metin">
  Şubat ayında patlak veren döviz krizine daha fazla dayanacak gücümüz kalmadı. Affınıza sığınarak dergimizin fiyatını 1 milyon TL'ye yükseltmek zorunda kaldık.
 </p>
 <p class="metin">
  Mutlu gelecek dileğiyle...
 </p>
 <br/>
 <center>
  <a class="anaorta" href="http://web.archive.org/web/20020423031321/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/335/editor/1.htm), [web.archive.org (arşiv bağlantısı)](http://web.archive.org/web/20020423031321/http://www.aksiyon.com.tr:80/2001/335/editor/1.htm)
