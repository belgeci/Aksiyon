# Taşlar yerine otururken

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030623050801im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030623050801im_/http://www.aksiyon.com.tr/resim/29/blank.gif" vspace="5"/>
  </p>
 </font>
 <font class="content">
  Türkiye son seçimle kendini sil baştan yeniliyor. Seçimlerden yenilgiyle çıkan pek çok lider, yeni dönemde genel başkanlığa aday olmayacağını açıkladı. Başta Tansu Çiller, Mesut Yılmaz ve Devlet Bahçeli gibi Türk siyasetinin köklü partilerinin liderlerinin yanı sıra Doğu Perinçek, Ufuk Uras gibi küçük parti liderleri de artık genel başkanlığa adaylığını koymayacak. Necmettin Erbakan, Bülent Ecevit ve Süleyman Demirel gibi siyasetin kadim liderleri de bu seçimlerden yenilgiyle ayrıldı.
 </font>
 <p>
  <font class="content">
   Seçimden yenilgiyle çıkan liderlerin siyasetten ayrıldıklarını açıklamalarının politik bir manevra mı yoksa ciddi bir karar mı olduğunu anlamak için biraz daha zamana ihtiyacımız var. Ancak Türkiye yeni hale çok çabuk alışmışa benziyor. Türkiye AKP’yi beklenenden çok daha olumlu karşıladı. Geçmişin sıkıntı ve acılarından çok ders almış görünen siyasi, medyatik ve bürokratik kadrolar tansiyonu yükseltmemek için azami gayret gösteriyor. Tansiyonun yükselmemesinde Tayyip Erdoğan’ın dengeli açıklamalarının da payı çok büyük.
   <br/>
   <br/>
   Türkiye’de siyasetin taşları yerli yerine otururken biz çok daha önce tartışmamız gereken bir konuyu ele alıyoruz: İntihar saldırıları. 11 Eylül saldırılarıyla doruk noktasına ulaşan intihar saldırılarının sonuçta kimin işine yaradığı bir yana, İslam dini açısından bunun ne kadar caiz olduğunu ilmi çevreler tartışmıyor. Birçok İslam âlimi konunun nezaketinden dolayı net bir tavır ortaya koyamıyor. Fethullah Gülen bu konuyla ilgili şunları söylüyor: “Filistin halkı her kesimiyle çok sıkıntılı günler geçirse bile intihar saldırıları doğru değildir. Hedefi ve kimin öleceği belli olmayan saldırılara girişmek, sadece öldürmek için üzerine bombalar bağlayarak hiçbir şeyden habersiz, masum çoluk çocuğun da bulunduğu insanlar arasında pimi çekmek Müslümanca bir hareket olamaz. İslam savaşın en kızıştığı bir noktada bile olsa ‘nasıl ölünür, nasıl öldürülür, düşmana karşı nasıl mücadele edilir’ meselelerinde bazı kural ve kaideler koymuştur.”
   <br/>
   <br/>
   Arkadaşımız Kerim Balcı intihar eylemlerinin hemen her gün yaşandığı bir coğrafyada olaylara bizzat tanıklık ederek yazdı. İlgiyle okuyacağınızı tahmin ediyoruz.
   <br/>
   <br/>
   İyi haftalar dileğiyle.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2104), [web.archive.org (arşiv bağlantısı)](http://web.archive.org/web/20030623050801/http://www.aksiyon.com.tr:80/detay.php?id=2104)
