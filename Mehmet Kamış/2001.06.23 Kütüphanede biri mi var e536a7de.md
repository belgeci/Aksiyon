# Kütüphanede biri mi var?

*Mehmet Kamış 2001.06.23*

<div>
 <p class="spot">
  İstanbul Üniversitesi Eski Eserler Kütüphanesi'nde skandal boyutlarda yaşanan ihmalkârlık tarihî mirası tehdit ediyor. Bu hafta, "hasarlı" ibaresiyle kilit altına alınan ve hiçbir araştırmacı, öğrenci ya da gazetecinin kabul edilmediği Eski Eserler Kütüphanesi'nin üzerindeki gizin sebeplerini araştırdık.
 </p>
 <p class="metin">
  Eski Eserler Kütüphanesi'nin kapsamı aralarında II. Abdülhamit Han'ın hzırlattığı o pek şanlı fotoğraf albümü de olmak üzere pek çok kıymetli eserin yer aldığı Yıldız Sarayı Kitaplığı'ndan İbnülemin'in 'iyi korunması şartıyla' devrettiği muzzam kütüphanesine kadar uzanıyor. İbnülemin'e verilen söze ne kadar sadık kalındığı şüpheli. Eski Eserler Kütüphanesi'nin kapsamı, şu an akma, nem ve rutubet nedeniyle yok olma tehdidi altında. Dahası kütüphanenin işlediği zamanlara ilişkin bilgiler de çok içaçıcı değil. Duyumlar kütüphaneden faydalanmak için eser alan kişilerin kayıtlarının doğru dürüst tutulmadığı, bu nedenle bir çok kaybolma vakasının meydana gelmiş olduğu yönünde.
 </p>
 <p class="metin">
  Bu hafta Beşir Ayvazoğlu Kazakistan'da bir Bulgar köyünü yazdı. Tarihin ve coğrafyanın hoş bir cilvesi olarak kalmış bu köyle ilgili ayrıntıları ilgiyle okuyacaksınız. Kent hayatında hep sınırlı bir yeri olabilmiş ama sinemada her zaman prim yapmış olan hayvanların pelikülden ruhlarımıza uzanan macerasına dair hoş bir dosyamız var. Pırıltıdan geçilmeyen magazin dünyasının diğer dünyalarla olan karanlık bağlarını Aykut Işıklar'dan dinlemek ilginç olabilir, magazinel gündemin kadınından erkeğine pek çok kişinin görünümünü nasıl belirlediğine ilişkin dosya da öyle.
 </p>
 <p class="metin">
  28 Haziran Cinuçen Tanrıkorur'un ilk ölüm yıldönümü. Kendisine, yinelemekten usanmayacağımız dualarımızı gönderiyor, Allah'tan rahmet diliyoruz.
 </p>
 <br/>
 <center>
  <a class="anaorta" href="http://web.archive.org/web/20020429044251/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/342/editor/1.htm), [web.archive.org (arşiv bağlantısı)](http://web.archive.org/web/20020429044251/http://www.aksiyon.com.tr:80/2001/342/editor/1.htm)
