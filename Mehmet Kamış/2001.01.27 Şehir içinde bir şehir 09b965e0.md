# Şehir içinde bir şehir

*Mehmet Kamış 2001.01.27*

<div>
 <p class="spot">
  Gazi Mahallesi 1995 yılında yaşanan olaylardan sonra bir türlü normal hayata dönmedi. Aradan geçen altı yıllık süre içinde mahallenin ismi ülke gündemine hep kavga, gözyaşı ve gösterilerle geldi. Varlık sebebini iç düşmanlara bağlayan güçlerin belirlediği politikada, mahallenin çok önemli bir yeri vardı çünkü.
 </p>
 <p class="metin">
 </p>
 <p class="metin">
  İstanbul'da Alevi nüfusun yoğun yaşadığı bir bölgeydi ve hem genç hem de aktif bir nüfus potansiyelini içinde barındırıyordu.
 </p>
 <p class="metin">
  Altı yıl önceki olayların nasıl ve neden başladığını söylemek için kâhinlik yapmaya gerek yok. Ama hayatın hâlâ normale dönmemiş olmasının açıklamasını yapmak o kadar kolay değil. Mahalle adeta şehir içinde başka bir şehir gibi. Başta polisler olmak üzere hiçbir devlet memuru bölgede görev yapmak istemiyor. İETT şoförleri olağanüstü durumlarda belirli bir mesafenin ötesine gitmiyor. Taksiler, yolcular, belli saatlerden sonra aynı tedirginliği yaşıyor.
 </p>
 <p class="metin">
  Bırakın dışarıdan gelenleri, mahallenin esnafında bile aynı huzursuzluğu görmek mümkün. Öyle ki Sünni olmasına rağmen, Hz. Ali resmini işyerinin duvarına asan esnafların sayısı hiç de az değil. Mahallenin gençlerinden korktukları için böyle yaptıklarını söylüyorlar. Mahalle halkı Gazi isminin hep terörle gündeme gelmesinden rahatsız. Medyanın abarttığını ve çarpıttığını düşünüyorlar. En son yaşanan polis otosunun taranması olayının Gazi Mahallesi sınırları içinde geçmemesine rağmen kendi isimlerinin bilerek karıştırıldığını belirtiyorlar.
 </p>
 <p class="metin">
  Mahalleli normal hayatına dönmek istiyor. Ancak herşey onların istemesiyle bitmiyor. Çünkü Gazi'de hayat hâlâ daha farklı yaşanıyor.
 </p>
 <p class="metin">
  İyi haftalar dileğiyle.
 </p>
 <br/>
 <center>
  <a class="anaorta" href="http://web.archive.org/web/20020525105628/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/321/editor/1.htm), [web.archive.org (arşiv bağlantısı)](http://web.archive.org/web/20020525105628/http://www.aksiyon.com.tr:80/2001/321/editor/1.htm)
