# Stratejik Bitkiler

*Mehmet Kamış Bilinmeyen-tarih*

<div>
 <p>
  <font>
   Bundan birkaç hafta önce bor madenlerini gündeme getirmiştik. Türkiye’nin elindeki bu son derece önemli enerji kaynağının henüz farkına varamadığımızdan bahsetmiş, ülkemizin bu konudaki zenginliklerini bir kez daha hatırlatmıştık. Borla çalışan araba motorunun üretilmesinden sonra çok daha önemli ve stratejik bir hale gelen bu madenle ilgili devleti yönetenler henüz ciddi bir girişimde bulunmuş değiller. Yakın bir gelecekte petrolden çok daha fazla öne çıkacak olan bu madenle ilgili devleti yönetenlerin stratejik toplantılar yapmasını ve bir an önce politika belirlemesini beklemeye devam ediyoruz.
   <br/>
   <br/>
   Belki bor madeni kadar stratejik değil ama Türkiye’de ilk defa gündeme getireceğimiz bir bitki olan jojoba da ülkemiz ekonomisine güzel şeyler vaat ediyor. Her zaman yeşil kalan, 100 ile 200 yıllık ömre sahip jojoba, çalı formunda bir çöl bitkisi olarak biliniyor. Yani sıcak havaları seviyor.
   <br/>
   <br/>
   Silah sanayiinden kozmetiğe kadar çok geniş bir yelpazede kullanılan jojoba yağı, otomobil dünyası için de vazgeçilmez olabilir. Dünyada bu pazarı ABD elinde bulunduruyor. İsrail ve Japonya da bu bitkiyle yakından ilgili. Türkiye’de bu işin farkına varan ve ülkeler arasında kimsenin kimseye vermediği tohumları üreten emekli Profesör Fuat Ergenoğlu devletin bu konudaki kayıtsızlığından şikayetçi.
   <br/>
   <br/>
   Güneydoğu Anadolu Sanayici ve İşadamları Derneği bu bitkiyi Güneydoğu’da yetiştirmek istiyor. Dernek bu bitkinin bölgenin kalkınmasında önemli bir faktör olacağını düşünüyor. Ama bir türlü ekim yapacak tohum bulamıyor. Hatta bu amaçla Amerikan Konsolosluğu’na başvuruyor. Ancak imdada Prof. Dr. Fuat Ergenoğlu yetişiyor. Güneydoğu bu bitkiyi Türkiye’nin gündemine daha fazla sokmak için harekete geçmiş durumda.
   <br/>
   <br/>
   Türkiye’nin ABD’deki gururu olan kalp doktoru Dr. Mehmet Öz İstanbul’daydı. Arkadaşımız Şamil Kucur’la bir gün boyunca İstanbul’u dolaştılar. Türkiye, doğu, din, inanç, tıp üzerine yaptıkları keyifli bir sohbeti ilgiyle okuyacağınızı umut ediyorum.
   <br/>
   <br/>
   Bazı okuyucularımız dergi tirajlarını yayınlamaktan neden vazgeçtiğimizi soruyor ve ekliyorlar: ‘Yoksa satışlar iyi gitmiyor mu?’ Aksine, dergimizin yurt içi satışları 18 bini geçti. Bu da diğer haber dergilerinin toplamları kadar. Ciddi haber dergiciliğine prim veren okuyucularımıza ne kadar teşekkür etsek azdır.
   <br/>
   <br/>
   Mutlu haftalar dileğiyle...
   <br/>
   <br/>
  </font>
 </p>
 <p>
  <font>
   (Bu yazı 646 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1410), [web.archive.org (arşiv bağlantısı)](http://web.archive.org/web/20050301163328/http://www.aksiyon.com.tr:80/yazdir.php?id=1410)
