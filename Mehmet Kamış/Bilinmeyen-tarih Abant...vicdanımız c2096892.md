# Abant...vicdanımız

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20050226213857im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Abant yüklendiği doğal ve estetik çağrışımlara bir kaç şey daha ekledi son yıllarda. Yeşili, çamı ve temiz havasının ötesinde düşünce hayatına açılan uzun soluklu bir yolun adıyla anılır oldu: Abant toplantıları.
   </font>
   <br/>
   <p>
    <font class="content">
     Türk ve dünya siyaseti üzerine kafa yormuş, demokrasiyi gönülden dilemiş pek çok önder düşünce adamının kendilerini ve düşüncelerini tarttıkları, sağlamasını yaptıkları bir platform oldu.  Bilimsel titizliği aynı ülkenin ve zamanın misafirleri olmaktan kaynaklanan bir dostluk inceliğiyle buluşturmayı bildi bu toplantılar ve sağlam bir geleneğin temelini attılar. Sağlanan sosyal bilimler platformu fikirlerin karşılıklı olarak savunulmasına, antitezlerle büyüyen tezlere, uzlaşmalara, nezaket ve hoşgörü sınırları içinde kalan ihtirazi kayıtlara, olumlu ve olumsuz reylere tanık oldu. Yepyeni kavramlara beşiklik de etti aynı zamanda. Bu yıl Cemil Çiçek “kayıt dışı siyaset” kavramını ortaya attı örneğin. Ülke siyasetimizdeki zaafları karşılaması bakımından oldukça isabetli bir kavram olan kayıt dışı siyasetle ilgili diğer gelişme ve bilgileri bu haftaki kapak dosyamızda bulacaksınız
     <br>
      <br>
       Aksiyon bu hafta yine dopdolu. Kapak dosyamız olan Abant’ın dışında, Birol Uzunay’ın hazırladığı “borç” dosyasını ilgiyle okuyacağınızı umuyoruz; çünkü krize girmemizin de, krizden çıkamamazın da sebebi borçlar. Ve maalesef borçlu Türkiye, bağımlı Türkiye olmak üzere..
       <br>
        <br>
         İlginç bir magazin dosyamız var ki, Türkiye’nin geldiği “ekonomik” düzeyi çok iyi ifade ediyor. İstanbul Topkapı’da pazar geceleri kurulan Eski Eşya Pazarı’nda dolarla alış—veriş yapılıyor.
         <br/>
         <br/>
         Önce “Adriyatik’ten Çin Seddi’ne Türk dünyası”, ardından, “2000’li yıllar Türk asrı olacak” sloganıyla başımız iyice hoş olmuştu. Fakat, bu hafta Aksiyon, “boyumuzun ölçüsünü” nasıl aldığımızı dramatik şekilde ortaya koyuyor. Tek bir rakam verelim bu konuda: İnsani gelişmişlikte Türkiye 1991’de dünyada 70. sıradayken, “Türk asrı”nın ilk yılında 82.liğe geriledik.
         <br/>
         <br/>
         Mutlu ve hür bir hafta dileğiyle.
         <br/>
        </br>
       </br>
      </br>
     </br>
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12615), [web.archive.org (arşiv bağlantısı)](http://web.archive.org/web/20050226213857/http://www.aksiyon.com.tr:80/detay.php?id=12615)
