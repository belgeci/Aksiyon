# Sıra Tayyip'te

*Mehmet Kamış 2001.08.04*

<div>
 <p class="spot">
  Türk siyasi arenası, aktörlerin ve hatta kriterlerin değişme evresinin yaşandığı önemli bir dönemeçten geçiyor. Türkiye'yi yaklaşık 40 yıldır yöneten, bir kısım insanların bıktığı, bir kısımlarınınsa idol haline getirdiği eski aktörler birer birer sahneyi terk ediyor. Sahne merdivenlerinde bugünlerde yeni, genç, heyecanlı, azimli aktörler görünmeye başlandı.
 </p>
 <p class="metin">
 </p>
 <p class="metin">
  Türk siyasi arenası, aktörlerin ve hatta kriterlerin değişme evresinin yaşandığı önemli bir dönemeçten geçiyor. Türkiye'yi yaklaşık 40 yıldır yöneten, bir kısım insanların bıktığı, bir kısımlarınınsa idol haline getirdiği eski aktörler birer birer sahneyi terk ediyor. Sahne merdivenlerinde bugünlerde yeni, genç, heyecanlı, azimli aktörler görünmeye başlandı.
 </p>
 <p class="metin">
  Bunlardan biri, tartışmalı bir isim de olsa Yenilikçi hareket olarak Fazilet Partisi içinde ortaya çıkan, Tayyip Erdoğan önderliğindeki siyasi oluşum ve onun oyuncuları.
 </p>
 <p class="metin">
  Gerek kendi kişisel karizması, gerek ortaya çıktığı kriz dönemi, Tayyip Erdoğan'ı en gözde, en şanslı siyasetçi konumuna getiriyor. Yapılan anketler, Erdoğan'ın, Türk siyaset tarihinde ender görülen yükseklikte bir cazibe merkezine dönüştüğünü gösteriyor. 		Uzun zamandır Yenilikçi hareketi yakından takip eden Zaman gazetesi yazarlarından Bülent Korucu ve Sadullan Özcan'ın kaleme aldığı bu dosyayı ilgiyle okuyacağınızı umuyoruz.
 </p>
 <p class="metin">
  Fakat bazı flu, flu olduğu kadar şüpheyle bakılan yönleri de yok değil Erdoğan'ın. Daha birkaç yıl önce söylediği bazı sözlerin, mevcut laik sistemin hassasiyet antenlerini her zaman alarmda tutması için yeterli bir sebep. Erdoğan, perde arkasında kimleri ne şekilde ikna etti bilinmez ama kamuoyu önünde, laik düzenin kurallarına göre oynayacağını göstermeli; birilerinin rahatlaması için bu gerekli.
 </p>
 <p class="metin">
  Aksiyon, kapak konusu olan Tayyip Erdoğan hareketinin yanısıra, bu hafta yine dopdolu. Basına çok fazla konuşmayan, hele de eşi Hülya Avşar'la boşanmanın eşiğinden döndükten sonra ısrarla mülakat vermekten kaçınan Kaya Çilingiroğlu ile, babasının ölümünden iki gün önce Aksiyon konuştu.
 </p>
 <p class="metin">
  Tayyip Erdoğan'ın finansörü olduğu iddialarına maruz kalan Albayraklar'ın patronu Mustafa Albayrak'ın açıklamalarını, baz istasyonlarının ve çeşitli yansıtıcıların hayatımızı ne kadar risk altına soktuğunu, Park Orman talanının resmî raporlara yansıyan boyutlarını bu hafta ilk kez Aksiyon'da okuyacak, gündemin gerisinde değil, ilerisinde olduğunuzu hissedeceksiniz.
 </p>
 <p class="metin">
  Sağlıklı, mutlu ve hür bir hafta dileğiyle.
 </p>
 <br/>
 <center>
  <a class="anaorta" href="http://web.archive.org/web/20020225111016/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/348/editor/1.htm), [web.archive.org (arşiv bağlantısı)](http://web.archive.org/web/20020225111016/http://www.aksiyon.com.tr:80/2001/348/editor/1.htm)
