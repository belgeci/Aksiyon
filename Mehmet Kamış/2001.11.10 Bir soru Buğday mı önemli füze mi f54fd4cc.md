# Bir soru: Buğday mı önemli füze mi?

*Mehmet Kamış 2001.11.10*

<div>
 <p class="spot">
  Kavramları slogan seviyesinde anladığımız, bir sentez arayışına girmediğimiz müddetçe bizden adam olmayacağını şu günlerde daha iyi anlıyoruz. Küreselleşme, internet, bilgi toplumu, cip, özelleştirme, tahkim.... Sistemleri bu kavramlarla izaha yelteniyoruz.
 </p>
 <p class="metin">
 </p>
 <p class="metin">
  Zannediyoruz ki hayatın formatı değişti. Artık insan başka türlü bir canlı oldu. Utanmasak sanayi toplumunu bile reddedeceğiz. Biz Türk tarımının geleceğini IMF reçetelerine teslim ederken elin oğlu çok ince hesaplarla şimdiden füzeden daha stratejik bir ürün haline gelen buğdayda tekel konumunu devam ettirmek istiyor. Hakim konumunu sürdürmek için milyonlarca insanın açlıktan ölmesini göze alıyor.
 </p>
 <p class="metin">
  Elinde 5 yıldan fazla beklettiği stok ürünleri besin değerini kaybetmesi pahasına piyasaya sürmüyor. Çünkü bir malın fiyatı bollaşınca ucuzlar. Bu da dünyayı bir ahtapotun kolları gibi saran çok uluslu şirketlerin (ÇUŞ) kâr mantığına ters düşüyor.
 </p>
 <p class="metin">
  Tohumun genetik yapısı ile oynayarak ekolojik dengeyi de tahrip etmeye başlayan ve devletlere kafa tutan bu ÇUŞ'lar 11 Eylül saldırısını bile ranta çevirmekten geri durmadılar.
 </p>
 <p class="metin">
  Bir ülkede kıtlık olduğunda en fazla kim kârlı çıkar; elbette stokçular. İşte küresel seviyede bu basit mantık insan canını hiçe sayarak bu oyunu oynuyor. Nüfus artıkça ve toprak verimsizleştikçe tarım içinde barındırdığı sektörlerle birlikte belki de petrolün üstlendiği role soyunacak. Zira artık süper güç tanımı; tarımsal açıdan kendine yeten ülke anlayışı ile izah ediliyor.
 </p>
 <p class="metin">
  Bu arada Türkiye'de de tıpkı dünyada olduğu gibi buğdayın fiyatı ile birileri oynuyor. Fakat burada esas sıkıntı TMO'dan kaynaklanıyor. Çünkü piyasaya müdahale ederek spekülatörlerin belini kırması gereken TMO. Ancak onun da elinde stok kalmadığı için maalesef sisli havayı seven spekülatörler ekonomik kriz falan dinlemeden milletin ekmeği ile oynamaktan çekinmiyor.
 </p>
 <p class="metin">
  Dünyada savaş baltalarının yeniden bilenmeye başlandığı bir ortamda, bir de bu kaosun tam ortasında isek coşkulu olmak çok zor ama iyi bir hafta geçirmeniz dileği ile...
 </p>
 <br/>
 <center>
  <a class="anaorta" href="http://web.archive.org/web/20020423064626/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/362/editor/1.htm), [web.archive.org (arşiv bağlantısı)](http://web.archive.org/web/20020423064626/http://www.aksiyon.com.tr:80/2001/362/editor/1.htm)
