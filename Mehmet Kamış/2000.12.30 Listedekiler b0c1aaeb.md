# Listedekiler

*Mehmet Kamış 2000.12.30*

<div>
 <p class="spot">
  İnsanlığın şahit olduğu en kanlı ve korkunç savaş olan 2. Dünya Savaşı, savaşla birlikte çeşitli kültürlere mensup yığınla insanın birbirleriyle çeşitli ortamlarda irtibata geçmesi sonucunu da doğurmuştu.
 </p>
 <p class="metin">
 </p>
 <p class="metin">
  Türkiye savaşa sadece son günlerinde müttefikler yanında "resmen" dahil olsa bile, uzun müddet Almanların yanında olduğunu çeşitli politikalarla ve ilişkilerle belli ediyordu. Yeni bir savaşı kaldıramayacak kadar yorgun ve zayıf olan Türkiye savaşa girmedi. Bununla birlikte Almanlara el altından çeşitli konularda yardımcı oldu. Ruslarla korkunç bir savaşa tutuşmuş olan Nazi Almanyasına yakınlaşmada, yıllardır Rus zulmü altında inleyen soydaşlarımızın belki kurtuluşuna vesile olabiliriz düşüncesi ve umudu da yatıyordu.
 </p>
 <p class="metin">
  Fakat işgalci Nazi zihniyeti öteden beri dostane ilişkileri bulunan Türkiye'yi işgal planları bile yapmıştı. İşgal planını yaparken, Türkiye'de kendine yakın, hizmet etmiş/etmekte olan isimlerin korunmasına yönelik olarak da tedbirler düşünülmüştü tabii olarak. Listede "korunacaklar" yanında "hakkından gelinecekler" de vardı. Korunacaklar, "C listesi" denen bir listeyle tesbit edilmişti. Bu listede kimlerin bulunduğu yıllarca gizli kalmıştı. Çeşitli zamanlarda sınırlı kişiler tarafından dile getirilse de liste tam olarak hiç ortaya çıkmadı ve bir sır olarak kaldı.
 </p>
 <p class="metin">
  C Listesi'nde kimler yoktu ki.. Nadir Nadi, Hüsrev Gerede, Zeki Velidi Togan, Ali İhsan Sabis, Şürkü Yenibahçe, Memduh Şevket Esendal... Ve daha kimler! Aksiyon bu hafta "C Listesi'yle" taltif edilmiş çeşitli toplum ve meslek kesimlerinden isimleri açıklıyor. Açıkladıklarımız "C Listesi'nin" sadece bir bölümü.
 </p>
 <p class="metin">
  Çeçenistan'da yaşanan dram bir yana, dünyaca ünlü hukukçu Prof. Dr. Francis Boyle'un uluslararası mahkemelerde Rus tezlerini çürütme ve bağımsızlığının tanınması yönündeki çabalarıyla ilgili çalışmamız da ilginç.
 </p>
 <p class="metin">
  Yeni yılda mutluluk, huzur, ihlas, azim, güç ve özgürlük sizinle olsun. Sağlıcakla kalın.
 </p>
 <br/>
 <center>
  <a class="anaorta" href="http://web.archive.org/web/20020415200208/mailto:mehmetkamis@aksiyon.com">
   mehmetkamis@aksiyon.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/317/editor/1.htm), [web.archive.org (arşiv bağlantısı)](http://web.archive.org/web/20020415200208/http://www.aksiyon.com.tr:80/2000/317/editor/1.htm)
