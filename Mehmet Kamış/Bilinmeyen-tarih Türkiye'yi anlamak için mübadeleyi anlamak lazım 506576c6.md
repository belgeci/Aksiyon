# Türkiye'yi anlamak için mübadeleyi anlamak lazım

*Mehmet Kamış Bilinmeyen-tarih*

<div>
 <p>
  <font>
   Küçük bir kız çocuğu çiftliğine bakarak hüngür hüngür ağlayan babasını teselli etmeye çalışırken çocukça bir masumlukla soruyor “ama babacığım neden ağlıyorsun ki’’. En  hayati eşyalarından başka arabaya bir şey yüklemeye fırsat bulamayan ve gelen düşman yüzünden derhal oralardan uzaklaşması gereken baba bir yandan gözyaşlarını silmeye çalışıyor bir yandan da küçük kızını teselli ediyor.
   <br/>
   <br/>
   Kızım diyor evimizi yurdumuzu bıraktık gidiyoruz. Biz gittikten sonra düşman gelir çiftliği talan eder. Allah bilir bir daha görür müyüz göremez miyiz. Küçük kız minicik ellerini açıyor ve babacığım sen merak etme diyor. Evden çıkarken kapıların hepsini kilitledim anahtarları da yanıma aldım. Düşman içeri giremez. Onlar gittikten sonra da tekrar evimize çiftliğimize döneriz.
   <br>
    <br>
     Bu hikaye 1912 yılında şimdi Yunanistan sınırları içinde bulunan Yenicevardar da yaşanıyor. Balkan Savaşlarında hezimete uğrayan Osmanlı ordusu geri çekilirken oradaki Müslüman Türk nüfusta neyi var neyi yok bırakıp Anadolu’ya göçüyorlar. Hafız dede ve küçük kızı Kerime çiftliklerini dünya gözüyle bir daha asla göremiyorlar. Hafız dedenin ailesinden torunu Süleyman Bey ancak 90 yıl sonra atalarının yüzyıllarca yaşadığı o topraklara gidebiliyor. Tabii her şey talan olmuş geriye hiçbir anı hiçbir iz bırakılmamış olarak Dedesinin anlattığı hikayenin yaşandığı bölgeleri görebiliyor.
     <br>
      <br>
       Balkan Müslümanlarının yaşadıkları ve yaşayacakları tek göç Balkan Savaşlarından sonra olmadı kuşkusuz. Daha sonra Birinci Dünya Savaşı, daha sonra Nüfus mübadelesi, sonra Kominist ya da baskıcı idareler, sonra ikinci Dünya Savaşı, en az Anadolu kadar fethedilmiş ve beş yüzyıl yaşanmış Topraklarda bizden bir şey bırakmadı. Aslında bırakmadı demek çok da doğru olmaz. Çünkü o bölgelerde yaşanan bütün zulüm, katliam ve göçlere rağmen hala bir Anadolu kenti sayılabilecek pek çok yerleşim yeri var.
       <br>
        <br>
         Bu hafta bu göçlerden en önemlisi olan Nüfus Mübadelesi’ni derinlemesine ele aldık. Türkiye için çok önemli olmasına rağmen hakkında çok az şey bildiğimiz 1923 nüfus mübadelesi zannedildiğinden çok daha karmaşık ve sofistike bir tarihi hadise. Onu tam olarak anlamak ve yorumlayabilmemiz için daha çok araştırmaya ihtiyacımız var. Arkadaşımız Emin Akdağ’ın araştırması bizim içinde siz değerli okuyucularımız içinde bir başlangıç aslında. Bugünkü Türkiye’yi anlamak için 1923 nüfus mübadelesini tam olarak anlamamız lazım.
         <br/>
         <br/>
         Türkiye’nin dünyayla boy ölçüşen 250 yıllık cam sanayisinin, işlemelerinin çeşm-i bülbüllerinin arazi rantı nedeniyle nasıl bir yok edildiğinin hazin öyküsünü Yaşar Durukan’ın kaleminden okuyacaksınız bu hafta dergimizde.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 389 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1925), [web.archive.org (arşiv bağlantısı)](http://web.archive.org/web/20050301175817/http://www.aksiyon.com.tr:80/yazdir.php?id=1925)
