# Döviz pazarı

*Mehmet Kamış 2001.05.19*

<div>
 <p class="spot">
  Üçüncü dünyalılar bir yana, kişisel hiç bir sorumluluğu yokken bir sabah kalktığında yüzde 50 fakirleşen başka bir halk daha var mı acaba? Ya halkını bu denli fakirleştirmesine rağmen ciddi bir sorumluluk özeleştirisini yapmayan yöneticiler?..
 </p>
 <p class="metin">
 </p>
 <p class="metin">
  Bu noktada insanın aklına daha düne kadar sömürge olan Surinam'da nehrin üstüne yaptığı bir köprünün hesabını veremeyip istifa eden yöneticiler geliyor...
 </p>
 <p class="metin">
  Ekonomik kriz topluma öylesine nüfuz etmiş ki, sokakta, kahvede, iş yerinde kısacası herkesin dilinde. Bugünlerde kriz ile birlikte  gündemimize yoğun olarak giren başka bir konu ise Tahtakale. Tahtakale, bankalararası döviz piyasasının kilitlendiği günlerde ekonomiye yön verebilecek kadar etkinleşti. Bugün ise daha sakin.
 </p>
 <p class="metin">
  Bizans'tan bugünlere değin bir ticaret üssü olma vasfını koruyarak gelen Tahtakale, dövizin yasaklı olduğu yıllarda karaborsa pazarı olarak ünlendi. 1980'den sonra ise dövizin serbest bırakılmasıyla cazibesini kaybetti büyük oranda. Önceleri azınlıkların hakim olduğu piyasayı zamanla Türkler ele geçirdi. Bu haftaki kapak dosyamız döviz pazarı olarak adlandırılan Tahtakale'yi irdeliyor. Umarız, kendine has yazılı olmayan kanunların hüküm sürdüğü ve hakimiyetin belirli ellerde toplandığı bu piyasanın hikayesi ilginizi çeker...
 </p>
 <p class="metin">
  Bundan sonra ayda bir önemli konuları ele alan 16 sayfalık bir ekle huzurunuza çıkacağız. Bunun ilkini çok tartışılan "Cihad" kavramına ayırdık. Cihad sadece Türkiye'de değil Batıda da yoğun bir şekilde tartışılmaya başlandı. Batıdaki boyutunu Zeki Sarıtoprak'la yaptığımız röportajda göreceksiniz. Cihadın modern insana ilahi mesajı ulaştırma ihtiyacı açısından önemsendiğini ve Müslümanların, Hıristiyanların hatta Budistlerin bunun için çalışması gerektiğini okuyacaksınız.
 </p>
 <br/>
 <center>
  <a class="anaorta" href="http://web.archive.org/web/20020425074834/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/337/editor/1.htm), [web.archive.org (arşiv bağlantısı)](http://web.archive.org/web/20020425074834/http://www.aksiyon.com.tr:80/2001/337/editor/1.htm)
