# Acele tabelacı aranıyor!

*Mehmet Kamış 2001.06.30*

<div>
 <p class="spot">
  Fazilet Partisi'nin kapısına siyaseten kilit vurulmasıyla, Milli Görüş hareketinin dördüncü partisi de tarihe karışmış oldu. Milli Görüş misyonunun önü hakim sistem tarafından adeta otomatiğe bağlanmış kapatmalarla kesilmek isteniyor.
 </p>
 <p class="metin">
 </p>
 <p class="metin">
  Ama 30 yıldır Erbakan ve arkadaşları, her defasında sadece tabelayı değiştirerek bugüne geldiler. Bugünden sonrası da farklı görünmüyor.
 </p>
 <p class="metin">
  Bu haftaki kapak çalışmamız Fazilet Partisi'nin kapatılmasını, öncesinde yaşananları ve bundan sonra olabilecekleri irdeliyor. Yıllarca Ankara'da Fazilet Partisi'nin nabzını en iyi tutan gazetecilerden biri olan Adnan Öksüz, perde arkasında konuşulanları da dinleyerek yaptığı çalışmada partinin kapatılmasına bir kod bulmuş; OHK, yani Orta Hasarlı Kapatma. Anayasa Mahkemesi kapatma kararını alırken ekonomi, döviz ve borsanın durumunu dikkate almış, bunları altüst edecek bir karardan kaçınmış. İşte bu kaygılardan dolayı kapatma kararı, hafta sonuna ve mesai saatinin bitimine denk getirildi.
 </p>
 <p class="metin">
  Şimdi, en çok, kararın hukuki mi yoksa siyasi mi olduğu tartışılıyor. Siyasi bir meselenin hukuki bir zeminde çözüme kavuşturulması herkesi tatmin etmedi çünkü. Özellikle milletvekilliği düşürülen isimler üzerinde yapılan spekülasyonlar, kararın tartışmaya açık olduğunu göstermeye yetti. Meclis'in en çalışkan, en aktif ve en sorgulayıcı milletvekili Nazlı Ilıcak'ın milletvekilliğinin düşürülmesi de, ülke sorunlarını korkusuzca Meclis kürsüsüne taşıyan milletvekillerinin işini hayli zorlaştıracak gibi.
 </p>
 <p class="metin">
  Bu hafta Burla Biraderlerle ilgili çalışmamız ilgi çekici. Arçelik'in ortağı olan Burla ailesinin kapalı dünyası ilk kez Aksiyon sayfalarında açılıyor.
 </p>
 <p class="metin">
  Mutlu ve hür bir hafta dileğiyle.
 </p>
 <br/>
 <center>
  <a class="anaorta" href="http://web.archive.org/web/20020423030756/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/343/editor/1.htm), [web.archive.org (arşiv bağlantısı)](http://web.archive.org/web/20020423030756/http://www.aksiyon.com.tr:80/2001/343/editor/1.htm)
