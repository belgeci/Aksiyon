# Toni bu işi bileyir

*Mehmet Kamış 2002.01.12*

<div>
 <p class="spot">
  Hıristiyan dünya, laikliğe yol veren çatışmaların ardından, kısa sayılmayacak bir zamanda taşları kendince yerine oturttu; bugün gelinen noktada Batılı birçok ülke Sezar'ın hakkını da, dinin hakkını da adilce gözetmeye çalışıyor.
 </p>
 <p class="metin">
 </p>
 <p class="metin">
  Bunun son örneğini İngiltere'nin sosyalist iktidarı verdi. Blair hükümeti bundan böyle ülkede dini grupların kontrolünde bulunan okullara daha fazla destek verecek ve bu okulların sayısının artmasını teşvik edecek.
 </p>
 <p class="metin">
  Blair, daha önce de ülke tarihinde ilk kez Lordlar Kamarası'na hem de İşçi Partisi kontenjanından Müslüman bir üye girmesini sağlamak gibi şaşırtıcı atraksiyonlar yapmıştı. Bütün bunların, dinin ve dinî grupların mevcut sistem için bir tehlike, bir reddiye arz etmediğini kabul edip, onları sisteme entegre etmeye dönük icraatlar olduğunu tüm dünya zaten anladı. Umarım bizim buralarda da çok sayıda anlayan çıkar!
 </p>
 <p class="metin">
  Sadece İngiltere değil, Batılı birçok ülke dindarları ve onların kontrolündeki okulları "sisteme" entegre etmede büyük mesafeler katettiler. Bu realitenin/modelin, özellikle Türkiye gibi taşların oturmadığı ülkelerde geniş yansımalar bulması kaçınılmaz. En azından beklenir. Avrupa Birliği'nin kapısındaki bir Türkiye'nin, en önemli sistem sorunlarından birine, önündeki hazır modele bakarak çözüm getirmeye çalışması aklın yolunun bir olduğunu gösterecek.
 </p>
 <p class="metin">
  Terör örgütü PKK'da artık yeni döneme geçişe dair hazırlıkların tamamlandığı, siyasal—kültürel zemine geçildiği haberimiz, buna dair örgüt içindeki gelişmelere/çalışmalara zoom yapıyor.
 </p>
 <p class="metin">
  Telsim—Motorola savaşında bugüne dek hiç kimse, biraz da Uzanlar'ın imaj sorunu yüzünden, cephenin bu tarafının ne söylediğini merak etmedi. Biz merak ettik ve şu sonuç çıktı: Aslında Uzanlar Teslim'i satmak istiyor ve savaş da buna dair bir taktik.
 </p>
 <p class="metin">
  Umut Operasyonu sanıklarına verilen 3 idam cezası, soru işaretlerini yok etmedi, aksine iyice belirginleştirdi. "Mumcu'nun, Kışlalı'nın, Aksoy'un katilleri bunlar olamaz" mesajı veren dosyamızın haricinde, Mülkiyeliler'in ilginç "benlik" mücadeleleri, doğalgaz faciasından sonra tezeğe dönüşün dramatik boyutları, yeraltı dünyasının "dostu" Mustafa Kefeli'nin Çakıcı'dan Çörtük'e, Malki'ye kadar ilişkileri sizi habere doyuracak. Ayrıca Hasan el Benna'nın torunuyla yaptığımız söyleşi eminiz ilginizi çekecek.
 </p>
 <p class="metin">
  Sağlıklı, hür ve mutlu bir hafta dileğiyle.
 </p>
 <br/>
 <center>
  <a class="anaorta" href="http://web.archive.org/web/20020423031104/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/371/editor/1.htm), [web.archive.org (arşiv bağlantısı)](http://web.archive.org/web/20020423031104/http://www.aksiyon.com.tr:80/2002/371/editor/1.htm)
