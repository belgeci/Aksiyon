# Davos, Abant, Antalya

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030901230440im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901230440im_/http://www.aksiyon.com.tr/resim/40/blank.gif" vspace="5"/>
  </p>
 </font>
 <font class="content">
  Dünya Ekonomik Forumu’nun Davos toplantısı dünyanın gündemini gözden geçirmek ve bu gündem içinde dikkate değer bulunan ülkeleri tanımak açısından da bir fırsat oluyor dünyanın seçkinleri için. Zamanları çok değerli olan bu insanlar, bu nedenle Davos’ta beş—altı gün geçirmeyi göze alabiliyorlar.
 </font>
 <p>
  <font class="content">
   Bütün dünya bu arada Davos’u konuşuyor. Davos bir marka oluyor. Dünyanın en seçkinlerini bir araya getirmek, düşüncelerin özgürce tartışıldığı bir ortam sunmak Davos’u bütün dünyanın gündemine taşıyor. Bu hafta dünya ile birlikte Türkiye’nin de gündemini belirleyecek İsviçre’nin bu küçük dağ kasabası. Düşünce, fikri özgürlük, etkinlik herşey Davos’la birlikte anılıyor.
   <br/>
   <br/>
   Geçtiğimiz hafta dergiyle ilgili bir toplantı yapacağımızdan bahsetmiştim. Feza Gazetecilik Genel Yayın Müdürü Ekrem Dumanlı ile birlikte Zaman Gazetesi ve dergideki arkadaşların katıldığı toplantıyı Abant’ta yaptık. Aksiyon Dergisi’ni daha ileriye götürmek için çeşitli düşünce egzersizleri yaptığımız toplantının çok verimli geçtiğini söylemek mümkün. İsviçre’nin herhangi bir turistik yerinden asla farklı olmayan harika bir yer Abant. Burayı daha önce Gazeteciler ve Yazarlar Vakfı keşfetmişti. Türkiye’nin önde gelen düşünce ve fikir adamlarını toplayıp bir düşünce platformunun oluşmasına ön ayak olmuştu. Türkiye’nin etkili çevreleri böyle bir oluşumu destekleyip tıpkı Davos gibi, Ortadoğu ve bütün İslam dünyası için örnek olabilecek düşüncelerin ortaya çıkmasına zemin hazırlayabilirler. Abant’ın da kendi çapında bir Davos olmaması için hiç bir sebep yok aslında. Yazı ayrı güzel, kışı ayrı güzel harika bir mekan. Sosyal tesislerin güzelliğine düşünce özgürlüğü de katabilirsek başta Ortadoğu olmak üzere dünyanın bir çok yarasına çözümler üretilebilir.
   <br/>
   <br/>
   Dünya’da İstanbul’dan sonra en çok tanınan şehirlerimizden biri olan Antalya da kendini başka bir şekilde marka haline getirmenin uğraşı içinde. Türkiye’nin önemli spor kulüpleri özellikle devre arası kamp çalışmaları için hep yurtdışını tercih ediyordu. Ancak Antalya’nın bu konuda yaptığı çok akıllıca yatırımlar burasını spor turizminin bir merkezi haline getirdi. Artık sadece Türkiye’nin değil, Avrupa’nın önde gelen takımları Antalya’yı kamp yeri olarak mesken tuttu. Spor dünyasında Antalya hızla bir marka haline geliyor.
   <br/>
   <br/>
   İyi haftalar dileğiyle
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2354), [web.archive.org (arşiv bağlantısı)](http://web.archive.org/web/20030901230440/http://www.aksiyon.com.tr:80/detay.php?id=2354)
