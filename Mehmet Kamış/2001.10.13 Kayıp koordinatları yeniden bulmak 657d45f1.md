# Kayıp koordinatları yeniden bulmak

*Mehmet Kamış 2001.10.13*

<div>
 <p class="spot">
  11 Eylül dünyanın kaderini değiştirdi. Saldırılar dünyanın güzel şehirlerinden birinin çehresini geri dönülmez bir biçimde değiştirmekle kalmadı, bir çok insanın hayatına mal oldu, olmaya da devam edecek.
 </p>
 <p class="metin">
 </p>
 <p class="metin">
  Şimdilik görebildiklerimiz kimi pazarlıkların sonuç vermemesi üzerine karşı saldırıya geçen Amerikan ve İngiliz askeri güçlerinin bombaladığı Afganistan toprakları. Ancak kimilerine göre oldukça uzun sürecek ve dünyaya yeni bir çehre verecek bu savaş Türkiye gibi ulusları da etkileyecek. Teröre karşı alınmış bir tavır görüntüsü verse de sözkonusu harekatların 90'larda ilan edilmiş Yeni Dünya Düzeni'nin bir uzantısı olduğunu düşünmemek için herhangi bir sebep yok.
 </p>
 <p class="metin">
  Alev Alatlı Schrödinger'in Kedisi/Kâbus'ta kalbine yapılan saldırıyı bahane ederek dünyayı "bir dünya, bir devlet, bir bayrak" altında toparlamak isteyen oligarşik bir federasyonun varlığına dikkat çekiyordu. Kurgu bu ya(!) dünyanın aldığı yeni şekilden Türkiye de etkileniyor; hayli hazırlıksız yakalandığı bu badirede tümden silinip gitme tehlikesiyle karşı karşıya kalıyordu. Yazar şimdi "yeryüzünde doğru ya da yanlış olduğu kanıtlanmış tek bir olgu yoktur, felaket dahil" diyor. İçine girdiğimiz yeni dönemde hem 'yaşamak' hem de 'yaşatmak' adına gireceğimiz mücadelenin dinamiklerine ışık tutuyor. Bu mücadelenin izini Asya'daki birikimimize, kuantum fiziğine, Potinbağı hipotezine, sûfiliğe, turnalara ve seher yıldızına kadar sürmek mümkün. Kuantum gerçekliğine dayanan bir "yeni Ergenekon" öneriyor yazar. Kaybolan koordinatların yeniden bulunması gerektiğinden bahsediyor. Alev Alatlı'yı nereye varacağını bilemediğimiz günlerin arefesinde okumak; durumumuzu tesbit ve alacağımız mesafeyi tayin bakımından daha bir önemli şimdi.
 </p>
 <p class="metin">
  ...
 </p>
 <p class="metin">
  Amerika'nın Afganistan operasyonunu ve Taliban sonrasını değerlendirdiğimiz dosyamız ilginizi çekecek. Ayrıca Birleşik Amerika başta olmak üzere dünyanın değişik ülkelerinde öteden beri varolagelen kadim Yahudi—Hıristiyan çekişmesinin günümüzdeki yansımalarını ele aldığımız çalışmayı da merakla okuyacağınızı tahmin ediyoruz.
 </p>
 <p class="metin">
  ...
 </p>
 <p class="metin">
  Miraç Kandiliniz kutlu olsun...
 </p>
 <br/>
 <center>
  <a class="anaorta" href="http://web.archive.org/web/20020113093211/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/358/editor/1.htm), [web.archive.org (arşiv bağlantısı)](http://web.archive.org/web/20020113093211/http://www.aksiyon.com.tr:80/2001/358/editor/1.htm)
