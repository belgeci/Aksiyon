# Tarihimizle barışma noktasındayız

*Mehmet Kamış Bilinmeyen-tarih*

<div>
 <p>
  <font>
   Maddi varlıkları ya da yetiştirdikleri şahsiyetler ile mümtaz yer edinmiş bazı aileler vardır. Yaşadıkları çevrede herkes onları tanır. Bu imtiyazlı durumları geçmiş nesillerden intikal ettiği için o ailelerin yeni nesillerinden de aynı özellikleri devam ettirmelerini bekler çevreleri. Beklemeleri haklarıdır da. O malı, o ilmi, o rütbeyi, o sanatı ya da o kültürü iğneyle kuyu kazarcasına sıfırdan üstüste koyup biriktirmiştir ataları; torunlara düşense hazır atılmış temellerin üzerindeki binayı, hazır malzeme ile geliştirmek, en azından mevcut haliyle muhafaza etmektir.
   <br/>
   <br/>
   Gel gör ki hazır bulunanın kıymeti bilinmez. Torunlar, sözün gerçek mânâsıyla mirasyedi gibi davranır. Komşunun tavuğu komşuya kaz göründüğünden olsa gerek gözü hep dışarıdadır. Yılların, belki yüzyılların birikimini kendi kendine oluvermiş sanmaktadır. Bir gün gelir, belki gençliğin deliliği geçtikten, belki elindeki sermaye tükendikten sonra gerçeği anlar. Ama kolay değildir artık işi, harmanı yaktıktan sonra kalan başakları toplamaya benzer.
   <br>
    <br>
     Bu hafta, devletimizin, itibarlı ailelerin mirasyedi çocuklarına benzeyen durumuna ayırdık kapak dosyamızı. Şartların da zorlamasıyla artık tarihimizle barışma noktasına gelmiş durumdayız. Ama dediğimiz gibi işimiz zor.
     <br>
      <br>
       İncelediğimiz bir diğer konu ise edebiyat âleminin pederşâhî mekanizması. Öyle bir mekanizma işliyor ki bu âlemde, vasat bir yazar kamuoyunda çok iyi bir yazar olarak kabul ettirilebildiği gibi, çok iyi bir yazar da görmezden gelinebiliyor.
       <br>
        <br>
         Son Osmanlılardan diyebileceğimiz bir şahsiyeti daha ebediyete uğurladık. Ali Ulvi Kurucu Hoca Medine—i Münevvere’de vefat etti. Allah yerlerini boş bırakmasın.
         <br/>
         <br/>
         Hepinize iyi haftalar dileğiyle...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 12 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12137), [web.archive.org (arşiv bağlantısı)](http://web.archive.org/web/20050301150408/http://www.aksiyon.com.tr:80/yazdir.php?id=12137)
