# Ekonomiye polis barikatı

*Mehmet Kamış 2000.11.18*

<div>
 <p class="spot">
  Türkiye'de bazı meslek kurumlarının üyelerinin ödedikleri küçük aidatların ortaya çıkardığı büyük ekonomik güç insanı hayrete düşürüyor.
 </p>
 <p class="metin">
 </p>
 <p class="metin">
  Örneğin OYAK. Subayların zorunlu ödemeleri ile banka, sigorta, faktoring, çimento, müteahhitlik hizmetleri gibi pek çok alanda faaliyet gösteren Oyak Türkiye'nin 5. büyük ekonomik gücü konumunda. Şimdi Polis Yardım ve Bakım Sandığı da aynı yola girdi. Daha önce birikimlerini iyi bir faizle devlete satan bu kurum, Ankara Sigorta'yı satın alarak önemli bir strateji değişikliğine gitti. Şimdi sırada bir banka var. Batık bankalardan birisini alabilirlerse sonra önleri açık. Ellerinin altında 200 bin polis var. Aylık ödenen aidatlar ile kârlılığı yüksek her türlü sektöre el atacaklar.
 </p>
 <p class="metin">
  Aslında bu tip müesseselere gelişmiş ülkelerde de rastlanıyor. Ama denetim mekanizması öylesine oturmuş ve bağımsız işletiliyor ki kimsenin bu durumdan şikayet ettiği yok. PYBS'nın bir özelliği işi şimdiden sıkı tutarak istismarların önünü tıkamak. Polisin, askerin yaptığını takip ederek ekonomik alanda faaliyet göstermeye başlamasını arkadaşımız Ufuk Şanlı'nın kaleminden okuyacaksınız. Mümkün olduğunca taraf tutmaktan ve yönlendirmekten kaçınarak olayın bilgi verme boyutuna önem verdik. Neler olacağını gelecek gösterecek...
 </p>
 <p class="metin">
  Türkiye'nin, daha lokal ve isabetli söyleyişle İstanbul'un eğlence mekanlarının Etiler'e doğru yumuşak bir geçiş yapmasını en iyi tahlil edecek olanlar galiba sosyologlar olsa gerek; fakat arkadaşımız Yasin Aras'ın araştırması da yabana atılacak cinsten değil. Bu hafta ayrıca bir türlü kanaması durdurulamayan Filistin'in ülkemizdeki büyükelçisi Fuat Yasin'in Osmanlı, Türkiye ve Araplar hakkındaki tahlillerini bulacaksınız sayfalarımızda.
 </p>
 <p class="metin">
  Mutlu ve hür bir hafta dileğiyle sağlıcakla kalın.
 </p>
 <br/>
 <center>
  <a class="anaorta" href="http://web.archive.org/web/20010718125714/mailto:mehmetkamis@aksiyon.com">
   mehmetkamis@aksiyon.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/311/editor/1.htm), [web.archive.org (arşiv bağlantısı)](http://web.archive.org/web/20010718125714/http://www.aksiyon.com.tr:80/2000/311/editor/1.htm)
