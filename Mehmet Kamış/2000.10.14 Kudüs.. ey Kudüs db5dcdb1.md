# Kudüs.. ey Kudüs

*Mehmet Kamış 2000.10.14*

<div>
 <p class="spot">
  İnsanların ve devletlerin hayatında "vazgeçilmezler" vardır. Bir tutku, bir aşk suretinde tecelli eder genellikle. Bunu 'çıkar' faktörü destekler. Bir yaşam biçimi, bir inanış, bir 'izm', bir insan, bir ülkü, bir tutum, bir kent...
 </p>
 <p class="metin">
  Kudüs, vazgeçilmezlerden biri. Herkes için, insanlar, dinler ve devletler için. Müslüman da, Hıristiyan da, Musevi de ondan vazgeçmiyor. Vazgeçmeleri düşünülemez zaten; her dinin temel faktörleri/inanış ritüelleri arasında Kudüs önemli, dahası hayati bir yer tutuyor. Kudüs'ün tek bir dinin mensuplarının inhisarına bırakılmasının mümkün olmadığını bütün dünya biliyor aslında. Müzmin Kudüs sendromunun diğer taraflarının, kent yönetimini uluslararası bir otoriteye bırakmak gibi tutumları akla en uygun seçim. Fakat İsrail'in paylaşma(ma) konusundaki katı tavrı, global Yahudi sermayesinin kontrolünde olan veya (olmayanlar için) ondan çekinen Batı medyası ve yönetimleri tarafından yeterince yüksek sesle eleştirilemiyor. Kudüs'ün vazgeçilmezliğinden haberi bile olmayan, sadece yaşamak isteyen başkaca Muhammetlerin ölmemesi için "birilerinin" İsrail'e, Kudüs'ün evrensel bir kent olduğunu anlatması gerekiyor.
 </p>
 <p class="metin">
  Aksiyon'un her hafta dolu dolu çıkması, kategorimizdeki diğerlerinden farkımızı ortaya koyuyor. Yasin Aras'ın ilginç bir çalışması var bu hafta: Üçüncü Cumhuriyetçiler. İkinci'den sonra somut bir akım mı, yoksa erken kalkan birinin ortaya attığı bir varsayım mı?
 </p>
 <p class="metin">
  Türkiye'nin (dikkat) Batılı ülkelerin öğrencileri için giderek cazibe merkezi haline gelişinin hikmetini Mehmet Demirci'nin dosyasında okuyacaksınız. Yıllardır süregelen Somuncu Baba'nın mezarının nerede olduğu tartışmasına Haşim Söylemez'in çalışmasıyla noktayı Aksiyon koyuyor: Darende.
 </p>
 <p class="metin">
  Mutlu ve hür bir hafta geçirmeniz dileğiyle.
 </p>
 <p class="metin">
  Sağlıcakla kalın.
 </p>
 <br/>
 <center>
  <a class="anaorta" href="http://web.archive.org/web/20010714053826/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/306/editor/1.htm), [web.archive.org (arşiv bağlantısı)](http://web.archive.org/web/20010714053826/http://www.aksiyon.com.tr:80/2000/306/editor/1.htm)
