# Biz neyiz? Pasta mı, kaşık mı, ağız mı?

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20050226213617im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Bazen önceden bir planlama yapmadığımız halde, haftanın sonunda bakıyoruz ki dergide birbiriyle ilgili bir kaç dosya bir araya gelmiş.  Bu yüzden Aksiyon bazen gezi, bazen tarih, bazen çevre, bazen ekonomi ağırlıklı oluyor. Bu haftanın ağırlıklı konusu dış politika ve strateji.
   </font>
   <br/>
   <p>
    <font class="content">
     Kapak dosyasında ABD Genelkurmayı’nın siparişi üzerine iki önemli kuruluş tarafından hazırlanan bir raporu ele alıyoruz. Dış Haberler editörümüz Abdülhamit Bilici’nin farklı bir üslupla ele aldığı rapor, ABD’nin orta vadede Kafkaslar ve Orta Asya’da izleyeceği strateji hakkında önemli ipuçları içeriyor. Bölgenin Washington açısından stratejik önemini değerlendiren rapor, Çin ve Rusya ile stratejik seviyede ilişkiler kurulması, İran’ın dışlanmasına son verilmesi, Türkiye’ye diğer bölgesel güçlerin Amerikan karşıtlığını artıracak şekilde destek verilmemesi ve güçler arasında uzlaşmaya dayanan bir bölgesel uyum kurulması gibi önerilere yer veriyor.
     <br>
      <br>
       Avrupa ve Asya’nın birbiriyle kesiştiği, eski ve yeni dünyanın en dinamik coğrafyası üzerinde ayakta kalabilmek kolay değil. Bir rodeo binicisinin hünerlerine sahip olmak, risk, potansiyel ve fırsatları zamanında ve doğru değerlendirip uygun hamleleri yapmak gerekiyor. Başarılı olmak için bunlar da yeterli değil, diğer aktörlerin planları da gözardı edilmemeli.
       <br>
        <br>
         Aksiyon her zaman olduğu gibi yine dopdolu. Almanya’nın Rusya, hatta Çin ve Hindistan’ı da yanına alarak dünyanın değişik bölgelerinde (bu arada Türkiye’de de) ABD’nin tek kutuplu hakimiyetine meydan okumaya başlamasının fotoğrafını çeken dosyamız, kapak çalışmamızla birlikte ilginç bir bütünlük oluşturdu bu hafta. Almanya—ABD mücadelesinin Türkiye içindeki versiyonu şok edici anekdotlarla dolu. Ekonomi, siyaset ve bürokrasi dünyamızda sizce bizim mi, yoksa birilerinin mi sözü geçiyor? Bu çalışmada bu sorunun ipucu cevaplarını bulacaksınız.
         <br/>
         <br/>
         Doğu dünyasının artık yetim bıraktığı, Batı’nın sahip çıkıp gözde yaptığı Binbir Gece Masalları hakkında arkadaşımız Nihal Bengisu’nun kaleme aldığı yazı gerçekten okunmaya değer.
         <br/>
         <br/>
         Para konusu şu sıkıntılı dönemde daha bir ilgiyle takip edilir oldu Türkiye’de. Fakir, zaten gittikçe muhtaç hale geliyor. Fakat zenginlerin dünyasını mercek altına alan arkadaşımız Birol Uzunay; harcamaları, sosyal ilişkileri, giyimleri, takıldıları yerler vb. açısından tam bir “zengin cemaati” oluştuğunun tesbitini yapıyor.
         <br/>
         <br/>
         Mutlu ve hür bir hafta dileğiyle.
         <br/>
        </br>
       </br>
      </br>
     </br>
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12598), [web.archive.org (arşiv bağlantısı)](http://web.archive.org/web/20050226213617/http://www.aksiyon.com.tr:80/detay.php?id=12598)
