# Dünyanın kültürel mirası

*Mehmet Kamış 2001.07.14*

<div>
 <p class="spot">
  İslam tarihi boyunca camiye büyük önem veren inananlar, kendi kursağından kesip bu mabetlerin yapılması ve yaşaması için bağışta bulunmuş, görkemli, sanat değeri dünya çapında camiler yapmışız. Türkiye toprakları, İslam dünyasının en ünlü camilerine evsahipliği yapıyor.
 </p>
 <p class="metin">
 </p>
 <p class="metin">
  Fakat tipik bir Türkiye manzarası arz ediyor bugünkü tarihî camilerimiz. Sayıları binlerle ifade edilen tarihi camilerimiz kendi haline bırakılmış durumda. Hatta bazı camilerimiz omarımla tanışmadı daha.  Küçük Aysofya gibi ikincisi olmayan bir eser, son onarımını 46 yıl önce geçirmiş. Sultanahmet Camii'nin eskiyip su geçiren kurşunlarının değiştirilmesi için her cuma namazından sonra cemaatten gelecek üç beş kuruşa bağlanmış umutlar. Tarihî camilerden sorumlu olan Vakıflar Genel Müdürlüğü ise camilerin onarılması için projeler üretip, somut adımlar atabilmiş değil. Dahası, Vakıflar  kendi camisini onarmak isteyen vatandaşlara yardımcı olma yolunu seçmiyor.
 </p>
 <p class="metin">
  Prof. Niyazi Öktem, Galatasaray camiasında fırtına kopartan Aksiyon'un geçen haftaki sayısı üzerine bir açıklama gönderdi. Çalışmamızın Galatasaray camiasında huzursuzluk oluşturduğunu belirten Prof. Öktem, "Benimle yapılan röportajda ana tema jakobence yorumlanmaya açık Rousseau ile Locke'ın karşılaştırılmasıydı" diyor. Prof. Öktem açıklamasına şöyle devam ediyor: "Rousseau'cu yorumlar kanıma göre Fransız kültürüyle yetişen, özellikle bu kültürü 1940—1965 yıllarında tanıyan aydınlar açısından jakoben eğilimlerin yaygın olmasında etkili bir olgudur. Biz de aynı eğilim içindeydik. Jakobenlik Kılıçbay'ın da belirttiği gibi kötü bir şey değildir. Ancak, siyasal rejimler ideolojilerini sağlam hale getirdikten sonra demokrasi, hatta çoğulcu demokrasi aşamasına geçmelidir. Her burjuva devrimi jakoben bir yol izlemiştir. Sonuna kadar bu anlayışı sürdürmek 12 Mart ve 12 Eylül rejimlerini de tasvip aşamasına bizleri getirebilir. Oysa ne 12 Mart, ne de 12 Eylül jakobendir. Onlar sadece darbedir. Tüm Galatasaraylıların jakoben olduğunu da söylemiyorum. Galatasaray'dan siyasal yelpazenin her yerinde yer alan değerli bilimadamları, politikacılar, işadamları çıkmıştır. Bu durum Galatasaray'ın sağladığı demokratik ortamın doğal sonucudur."
 </p>
 <p class="metin">
  Sağlıklı ve hür bir hafta dileğiyle.
 </p>
 <br/>
 <center>
  <a class="anaorta" href="http://web.archive.org/web/20020425035357/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/345/editor/1.htm), [web.archive.org (arşiv bağlantısı)](http://web.archive.org/web/20020425035357/http://www.aksiyon.com.tr:80/2001/345/editor/1.htm)
