# Dostlar alışverişte görsün

*Mehmet Kamış 2002.03.02*

<div>
 <p class="spot">
  Alışveriş merkezlerine gitmeyenimiz kaldı mı? Yeminli değilseniz niye gitmeyeceksiniz ki! Turistik amaçlı bile olsa mutlaka uğruyoruz bu mekanlara. Fiyatlar biraz tuzlu ama olsun.
 </p>
 <p class="metin">
 </p>
 <p class="metin">
  Hem de şölenle,  cümbür cemaat pikniğe gider gibi gidiyor, saatlerce vakit geçirebiliyoruz. Sinema, tiyatro, yeme—içme, eğlence, alışveriş, oyun vesaire vesaire...
 </p>
 <p class="metin">
  Kışın soğuğunda ısıtan,  yazın sıcağında serinleten atmosferiyle kent keşmekeşinde alternatifi olmayan bir mekan alışveriş merkezleri. Bugün yurdun dört bir tarafını yollarla döşeme ideali gibi her ili, her ilçeyi alışveriş merkezleri ile donatma eğilimi var. Alışveriş merkezleri mantar gibi bitiyor. Birbirine yürüme mesafesinde alışveriş merkezleri var. Merkezlerin yoğunluğu arttıkça müşterinin sayısı düşüyor; üstüne bir de ekonomik kriz eklenince alışveriş merkezleri birden bire tüketim mezarlıklarını andırmaya başladı. Kaynak israfı da cabası.
 </p>
 <p class="metin">
  Bu kapak dosyamızda sayıları 50'yi aşan alışveriş merkezlerinin gelecekte alacağı durumu ve yeni arayışları işledik. Merakla okuyacağınızı umuyoruz.
 </p>
 <p class="metin">
  Bu hafta tarihten günümüze kadar gelen ve son yıllarda izafi olarak ciddi artış gösteren çift cinsiyetliler konusunu işliyoruz. Eşcinsellerle karıştırılmaması gereken, tamamen doğumla alakalı bu sorun ile karşılaşan aileler genelde ne yapacaklarını bilemiyorlar ve yanlış uygulamalar trajedi ile sonuçlanabiliyor. Anormal bir durum olmasına rağmen eğer doğru yöntem uygulanırsa sorun önemli ölçüde aşılabiliyor halbuki. Bu konuda dinin getirdiği yaklaşımı, böyle bir sorunla karşılaşılırsa ne kadar masrafla tıbbi müdahale yaptırılacağını merak ediyorsanız dosyamız size ışık tutacaktır.
 </p>
 <p class="metin">
  İyi haftalar dileğiyle.
 </p>
 <br/>
 <center>
  <a class="anaorta" href="http://web.archive.org/web/20020402104355/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/378/editor/1.htm), [web.archive.org (arşiv bağlantısı)](http://web.archive.org/web/20020402104355/http://www.aksiyon.com.tr:80/2002/378/editor/1.htm)
