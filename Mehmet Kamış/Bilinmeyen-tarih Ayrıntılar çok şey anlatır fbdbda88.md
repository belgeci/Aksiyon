# Ayrıntılar çok şey anlatır

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20050225162816im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Dünyanın en büyük spor organizasyonlarından biri olan FİFA Dünya Futbol Şampiyonası, Kore ve Japonya’nın başarılı organizasyonuyla devam ediyor. Halkın verdiği destek başarıyı artıran bir diğer etken.
   </font>
   <br/>
   <p>
    <font class="content">
     TV çekimleri oldukça başarılı; yakın plan görüntüler olması gerektiği yerde, müthiş bir zamanlama ile devreye giriyor. Maçın bütününe odaklanmış iken biz; zihni o maçla, o penaltıyla, o topun kaleye girmesi noktasındaki olasılık hesaplarıyla meşgul futbolcunun yüzündeki ifadeyi görüyoruz. Endişesini, paniğini ve sevincini ifade etme şeklini.
     <br/>
     <br/>
     Rivaldo’nun Türkiye’ye penaltı atarken kaleye bakışlarını sanıyorum televizyon başındaki milyonlarca insan hâlâ hatırlıyordur. İzleyenlerin bazı kareleri de hiç unutmadıklarını tahmin etmek zor değil. Mesela Brezilya kalecisi Marcus’un sürekli çıkardığı istavrozu, Portekizli Nuno Gomez’in maça girerken yaptığı istavroz hareketini, Del Piero’nun Meksika’ya attığı golden sonra nasıl dua ettiğini yakın çekimlerle çok güzel gösterdi Kore televizyonu. Gördüğümüz örneklerin tamamını yazmaya kalksak sanıyorum bu sayfaya sığmaz. Spor ile inancın nasıl iç içe girdiğini, kendi ülkesindeki milyonlarca insanın yükünü üzerinde hisseden onca futbolcunun bu yükü kaldırabilmek için Allah’a sığınmasını, ondan medet ummalarını, çok güzel ekranlara getiriyor ve en az futbol maçları kadar ilgi çekiyor.
     <br/>
     <br/>
     Ekranlara gelen bu satır arası görüntülerde futbolcuların korkularını, heyecanlarını ve uluslarına karşı duydukları sorumlulukları görmek mümkün. Her ülke için birer kahraman olan bu insanların çok farklı bir yönünü görmek çok ilgi çekici. İnsan olan, kızan, yorulan, kaygılanan, üzülen, ağlayan ve bütün bu sorunlarla baş etmek isteyen bu oyuncular son çare olarak da Allah’a sığınma ihtiyacı hissediyorlar. Dua ediyorlar, istavroz çıkarıyorlar, kollarını havaya kaldırıyorlar vs. Ne kadar insani bir hadise bu.. Tıpkı tarihinin en büyük zaferlerine imza atan Milli Takım oyuncularımızın cuma namazı kılmaları gibi.
     <br/>
     <br/>
     Çin galibiyetinden sonra gazetelerde yayınlanan bir fotoğraf vardı. Hasan Şaş ile Hakan Ünsal’ın golden sonraki sevinç görüntüsü... Milli Takım’ın cuma namazına gidenler gitmeyenler diye ikiye ayrıldığını iddia edenlere verilen en güzel cevaptı bu. Hepsine şöyle diyordu bu ikili;  takımda ayrımcılık yok, bizim bütün Türk milleti gibi laiklik anti—laiklik gibi kavgalarımız yok. Siz siyasi çıkarlarınız için yaparsınız bunu, ama varın başka yerde yapın”.
     <br/>
     <br/>
     Mutlu haftalar dileğiyle...
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1339), [web.archive.org (arşiv bağlantısı)](http://web.archive.org/web/20050225162816/http://www.aksiyon.com.tr:80/detay.php?id=1339)
