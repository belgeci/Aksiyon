# ‘Biraz da biz ölelim’

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030623051600im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030623051600im_/http://www.aksiyon.com.tr/resim/30/blank.gif" vspace="5"/>
  </p>
 </font>
 <font class="content">
  Türkçede bazı deyimler vardır ki yerinde kullandığında bütün meselenin fezlekesini verir. ‘Kabak tadı verdi’ işte böyle bir deyim. Kabağın o birçok kişiye anlamsız gelen nereye yerleştireceğimizi kestiremediğimiz tadını bilirsiniz. Türkiye’de, şöyle bir bakın, kabak tadı veren ne çok konumuz var. Yüksek enflasyon, işsizlik, özelleştirme, tarım sorunları, vergi vb... O kadar kanıksamışsınızdır ki artık hiç ilginizi çekmemeye başlar. Konunun önemsiz olmasından değil, kabak tadı vermesinden. Az gidip uz gidip bir arpa boyu yol almamaktan kaynaklanan bir usanmışlığın tezahürüdür bu.
 </font>
 <p>
  <font class="content">
   Nükleer enerji santrali de Türkiye’nin 40 yıldır hayalini kurduğu, binlerce sayfalık raporlar hazırlattığı, gazete sayfalarında binlerce defa haberinin yapıldığı müzminleşmiş bir hayaldir.
   <br/>
   <br/>
   Gelen her enerji bakanı söze ‘Onsuz olmaz, olamaz’ diye başlar. Şaşaalı peşrev çekilir ancak bir türlü pehlivan güreşe tutuşmaz. Hep bir yolunu bulup minderi terk eder. İhalesi tam 4 defa ertelendi. ‘Artık kimse bu iğneli fıçıya el atmaya cesaret edemez’ dediğimiz sırada bir pehlivan daha çıktı ortaya. ‘Onsuz olmaz’ diyor. ‘Herkeste var bizde niye olmasın’ diyor. ‘Türkiye’nin geleceğe dönük âli menfaatleri...’ diyor.
   <br/>
   <br/>
   İran’ın da nükleer enerji santralinin inşasında son aşamaya geldiğini öğrendikten sonra çevremizin nükleer reaktörlerle sarıldığını söyleyebiliriz. Yine de bazıları ‘Biz yanlış yaptık, aman siz yapmayın’ diyerek nasihat verip duruyor. Çok bilinen bir Nasrettin Hoca fıkrası vardır. Hoca misafirdir. Ev sahibi ortaya soğuk hoşaf koyar. Hoca’ya küçük bir kaşık verir, kendisi kepçe alır. Ev sahibi kepçeyi daldırıp kana kana içiyor ve her seferinde ‘oh öldüm’ diyor. Hoca küçük kaşıkla ne yapsın; daldırıyor ama bir türlü kanarak içemiyor. En sonunda dayanamayıp ev sahibinin elindeki kepçeyi kapıp “Ver biraz da biz ölelim’ diyor. Dünyada 440 tane nükleer santral var. Türkiye’de bir tane bile yok. Ne dersiniz, AKP, Hoca’nın yaptığını yapabilecek mi?
   <br/>
   <br/>
   İyi haftalar dileğiyle.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2132), [web.archive.org (arşiv bağlantısı)](http://web.archive.org/web/20030623051600/http://www.aksiyon.com.tr:80/detay.php?id=2132)
