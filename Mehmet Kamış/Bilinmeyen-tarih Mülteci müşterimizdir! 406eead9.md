# Mülteci, müşterimizdir!

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20050302175110im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    İnsanoğlu nedense hep güneşi takip etti; onun gittiği yöne onulmaz bir ilgi vardı. Bu ilginin sebebi başlangıçta güçlü olana râm olma gibi güdüler idiyse de bugünkü sebebini artık biliyoruz: daha huzurlu ya da daha iyi yaşayabilme umudu.
   </font>
   <br/>
   <p>
    <font class="content">
     Devirdiğimiz yüzyılda, güneşin battığı yere gitmenin değişik yolları vardı. Önce, ihtiyacı olan ülkelere ucuz işgücü olarak devlet koordinasyonuyla gittik. Ardından 12 Eylül İhtilali ve PKK olayı gibi gerekçelerle “siyasi sakıncalılar” ve —Batılılar açısından bakarsak, “siyaseten makbul olanlar” devri başladı.
     <br>
      <br>
       Fakat bizim durumdan fırsat çıkarmasını bilen milletimiz bunları da kullandı ve herkes siyasi sakıncalı ve Kürt olarak iltica etmeye kalkışınca Batılılar uyandı.
       <br>
        <br>
         Şimdiyse kökleşen, yerleşen, kurumlaşan bir yeni vakıa sözkonusu: Mülteci mafyası. En belirgin özelliği boşalan yerleri doldurmak ve paranın kokusunu almak olan mafya, Batıya insan kaçırmanın da oldukça iyi gelirli bir uğraş olabileceğini çabuk kavradı. Şimdilerde Batılı ülkelere mülteci olarak gidenlerin oldukça önemli bir kısmı mülteci mafyasının tezgahından geçiyor. Hemen her ülkede faaliyet gösterip, hemen her batılı ülkeye mülteci taşıyan mafyanın en gözde ülkelerinden biri İngiltere. Bizzat yerinde, İngiltere’de mülteci mafyası olayını araştıran arkadaşımız Adem Yavuz Arslan’ın ulaşmayı başardığı detay bilgileri başka bir yerde bulmak zor. Bu haftaki kapak dosyamızda “mülteci mafyası”nın işleyişini, mültecilerin “memleket”ten taa “oralara” kadar gidişini bütün detayıyla bulacaksınız.
         <br/>
         <br/>
         En az kapak dosyamız kadar önemli ve ilgi çekici çalışmalarımız da var her zaman olduğu gibi. MHP’de, partinin bugüne kadar yolunu aydınlatan ya da öyle olduğu varsayılan 9 Işık’ta bile değişiklik yapmayı gerektirecek birtakım gelişmeler yaşanıyor. 9 Işık’ın yorumlanmasında yeni ve çağa uygun anlayış getirilmesi yönünde hazırlıkların olduğu ve tabanın henüz bundan haberdar olmadığı kaydediliyor..
         <br/>
         <br/>
         Mutlu ve hür bir hafta dileğiyle.
         <br/>
        </br>
       </br>
      </br>
     </br>
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13774), [web.archive.org (arşiv bağlantısı)](http://web.archive.org/web/20050302175110/http://www.aksiyon.com.tr:80/detay.php?id=13774)
