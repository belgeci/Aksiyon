# Big Tabacoo

*Mehmet Kamış 2000.12.23*

<div>
 <p class="spot">
  Big Tabacoo ya da Türkçe adıyla tütün lobisi Amerika'dan Avrupa'ya, gelişmişinden üçüncü dünyalısına kadar hayatın her alanında etkin bir konumda.
 </p>
 <p class="metin">
 </p>
 <p class="metin">
  Tütün pazarının Batıda bitme noktasına geldiği günümüzde yeni pazar arayışında Türkiye önemli bir ülke onlar için. Bu önem kimi kirli işlerin dönmesine de ortam hazırlamış durumda.
 </p>
 <p class="metin">
  Uluslararası şirketlerin Türkiye ayağını temsil eden özel sigara üreticilerinin iç yüzünü araştırınca hiç umulmadık oyunlarla yüz yüze geliyorsunuz. Bugün Formula yarışlarını Türkiye'ye getirmeye çalışan lobinin arkasında onlar var. Bunun görünür yüzünde Türkiye'nin tanıtımı var,  görünmeyen yüzünde ise onların çıkarları...
 </p>
 <p class="metin">
  Amerika'da Clinton'a kafayı takıp onu alaşağı etmek için olmadık oyunlar tezgâhlayan, İngiltere'de başkanların seçim kampanyalarını finanse eden, Türkiye'de cumhurbaşkanlarını dahi etkileyebilecek kadar büyüyen bir lobi...
 </p>
 <p class="metin">
  Amerika'sından Avrupa'sına, gelişmişinden üçüncü dünyalısına kadar hayatımıza yön verecek kadar büyüyen bu lobinin faaliyetleri insanı hayrete düşürecek nitelikte. Amerika gibi gelişmiş bir ülkede bile senatör seçecek ve başkanları alaşağı edecek kadar etkin bu lobinin dünya geneline ve özelde bize yansıyan yönünü okurken hayrete düşeceksiniz.
 </p>
 <p class="metin">
  Peki en tepe noktaları dahi etkilemeye muktedir bu lobi, gücünü nereden alıyor acaba? Bu kadar büyümüş güç daha neleri etkiliyor olabilir? Ondan öte bu gücün amacı ne olabilir? Bu dosyamızda kısaca "Big Tabacoo" ya da "tütün lobisi" olarak adlandırılan bu lobi faaliyetinin gücünü,  bu gücün nelere kadir olduğunu ve Türkiye'ye yönelik yüzünü irdelemeye çalıştık...
 </p>
 <p class="metin">
  Bu hafta ayrıca cezaevlerine düzenlenen 'F tipi" operasyonun bütün ayrıntılarını, operasyonu yapan ve yaşayanların ağzından sizlere ulaştırıyoruz. Aynıca Ermeni soykırımı iddialarını çürütecek bir kaynak eserde var olanları konu ettiğimiz çalışmamız da ilginç.
 </p>
 <p class="metin">
  Mübarek Ramazan Bayramınızı en içten hislerle kutluyoruz. Sağlıcakla kalın.
 </p>
 <br/>
 <center>
  <a class="anaorta" href="http://web.archive.org/web/20020325031133/mailto:mehmetkamis@aksiyon.com">
   mehmetkamis@aksiyon.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/316/editor/1.htm), [web.archive.org (arşiv bağlantısı)](http://web.archive.org/web/20020325031133/http://www.aksiyon.com.tr:80/2000/316/editor/1.htm)
