# Genışlığıne değıl, derınlığıne

*Mehmet Kamış Bilinmeyen-tarih*

<div>
 <p>
  <font>
   Dünya değişiyor. Herşeye rağmen gelişiyor. Zaman herkese ya gelişmiş hal, ya izmihlal diyor. Biz de gelişen dünyaya ayak uydurmalıydık. Kendimizi masaya yatırıp herşeyi yeniden tartışmaya başlamalıydık.
   <br/>
   <br/>
   Aksiyon, değişime, çıkış gününü değiştirerek başlıyor. Bu aslında bizim için çok zor bir karardı. Kendi içimizde yıllardır tartıştığımız ancak uzlaşamadığımız bir konuydu. Bu aslında yeni dönemde yapmak istediğimiz yeni tarz haberciliğin de bize dayattığı bir şeydi. Derginin bir haftasonu dergisi olmaktan, haftabaşı dergisi olmaya geçiş tercihiydi bu.
   <br>
    <br>
     Çıkış günümüzü pazartesiye almakla birlikte tasarımda da değişiklikler yaptık. Kerem Öztürk ve Mustafa Sağlam haftalarca uykusuz kaldılar. Öncelikle derginin enini bir cm. büyütmemiz gerektiğini düşündük. Bu değişiklik tasarımda bize ciddi kolaylıklar sağladı. Daha rahat okunan, daha ferah sayfa düzenlerinin ortaya çıkmasına sebep oldu. Başlık fontlarına bir disiplin geldi.
     <br>
      <br>
       Dergi üç ana bölgeye ayrıldı. İlk 16–20 sayfada yurtta ve dünyada yaşanan olayları kısa kısa da olsa ele alarak değerlendirecek, ayrıntılara zoom yapacak bir bölümümüz olacak. Sonra, fotoğrafların diliyle yine hayata ve olaylara, yani tarihe tanıklık edecek sayfalar bulacaksınız. Şikayetlerinizi okur hattında yeniden dile getirebileceksiniz. Dergiyi beğenenler, eleştirenler ya da herhangi bir konuda fikrini söylemek isteyenler okur hattına mektup, faks veya e–mail gönderebilecekler.
       <br>
        <br>
         İkinci bölümde alıştığınız dosya haberlerimiz olacak. Genişlemesine değil derinlemesine hazırlayacağımız dosyalar umuyoruz ki yine gündemler oluşturacak. Bugüne kadar olduğu gibi bundan sonra da toplumsal olaylar, ekonomi dünyasındaki makro ve mikro gelişmeler, spor ve dış dünya ile ilgili dosyalarımızı daha bir dikkatle irdelenmiş ve kaleme alınmış bulacaksınız. Son bölümümüz sıcak haberlerle yorulan okuru dinlendirmeyi hedefliyor. Şehir rehberi, gezi yazıları; sinema, kitap, tarihe tanıklık etmiş mekan yazıları ve alışveriş sayfalarını bu bölümde bulacaksınız.
         <br/>
         <br/>
         İyi haftalar dileğiyle.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 11 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11854), [web.archive.org (arşiv bağlantısı)](http://web.archive.org/web/20050227214427/http://www.aksiyon.com.tr:80/yazdir.php?id=11854)
