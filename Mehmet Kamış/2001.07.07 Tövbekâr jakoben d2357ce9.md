# Tövbekâr jakoben

*Mehmet Kamış 2001.07.07*

<div>
 <p class="spot">
  Fransız devriminin Türkiye'yi etkilediği, hatta düşünsel ve siyasi kurumları ile etkilediği bilinen bir gerçek. Türkiye Aydınlanma'nın dünyaya armağan ettiği iki ekolden devletçi ve toplumcu karakteri ağır basan Rousseau ekolünü tercih etti.
 </p>
 <p class="metin">
 </p>
 <p class="metin">
  Rousseau'nun toplumsal sözleşme varsayımı, bireyi toplumun içinde eritiyor ve kamu yararını, kamu düzenini bireyin hak ve özgürlüklerinden üstün görme eğilimi ile totaliter bir nitelik taşıyor. Lock'un fikir babalığını yaptığı Anglosakson görüş ise devleti bireyin temel haklarını korumakla görevlendirmekte. Devletin varlık alanını daha dar bir çerçeve ile ifade eden bu görüş bugün "demokrasi" dendiğinde anladığımız şeylere daha uygun bir tanıma sahip. Geçen aylarda, kendisi de Galatasaray kökenli dolayısıyla Fransız ekolünü içselleştirerek yetişmiş bir akademisyen olan Niyazi Öktem "Bırakalım Rousseau'yu, bırakalım Jakobenizmi; Lock'a geçelim" bağlamında bir yazı yazdı. Öktem, Fransız ekolünün ve Rousseau'cu görüşün handikaplarını, bir türlü sınırları belirlenemeyen "genel irade" kavramını ve bu kavramın yol açtığı gönülsüz demokrasi ortamını irdeliyordu yazısında. "Devrim elden gidiyor" çığırtkanlığıyla halka rağmen halkçılık yapan jakoben tutumun, aslında hiç yabancı olmadığımız tavırlarını olduğu kadar Öktem'in alternatif olarak sunduğu Anglosakson ekolünü incelemeye ve anlaşılır hale getirmeye çalıştık. İlk etapta teorik gibi görünen bu polemiğin Türkiye'deki düşünce yarığının en önemli nedenlerinden biri olduğunu göreceksiniz okuyunca.
 </p>
 <p class="metin">
  Bu haftaki Aksiyon'da yine ilginizi tavana vurduracak dosyalarla karşınızdayız. Sular altında kalacağı günlere kadar bekleyip, sonra da dünyayı ayağa kaldırarak Zeugma'dan kurtarabildiğimizi kurtarmıştık. Peki birkaç ay içinde antik Zeugma'dan çıkan paha biçilmez eserler şimdi ne halde, hiç merak ettiniz mi? Hemen söyleyelim: Sandıklarda ve müze bahçelerinde istiflendikleri yerde. Arkadaşımız Haşim Söylemez, Zeugma kalıntılarının içler acısı halini sizler için ortaya çıkardı.
 </p>
 <p class="metin">
  Deniz seviyesinin altındaki ülkeden, Hollanda'dan gezi notlarını arkadaşımız Osman İridağ kendine özgü üslubuyla yazdı.
 </p>
 <p class="metin">
  Mutlu ve hür bir hafta geçirmeniz dileğiyle.
 </p>
 <br/>
 <center>
  <a class="anaorta" href="http://web.archive.org/web/20020220024439/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/344/editor/1.htm), [web.archive.org (arşiv bağlantısı)](http://web.archive.org/web/20020220024439/http://www.aksiyon.com.tr:80/2001/344/editor/1.htm)
