# Güneş balçıkla sıvanmaz

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20041027124932im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027124932im_/http://www.aksiyon.com.tr/resim/447/40.jpg" vspace="5"/>
  </p>
 </font>
 <font class="content">
  Koskocaman Dünya Kupası’nda Türkiye’yi devlerin önünde dünya üçüncüsü yapması bile bizim futbol lordlarını ikna etmeye yetmemişti. Ellerindeki kalemi silah gibi kullanarak acımasızca ve haksızca yargılayan bu yorumcular işi aşağılamaya kadar vardırdı.
 </font>
 <p>
  <font class="content">
   O, futbolculuğu döneminde Anadolu’nun gönlünde taht kurmuş, yerli bir isimdi. Yıllarca Milli Takım’ın kalesini korumuş, efendi bir spor adamıydı.
   <br/>
   <br/>
   Saç biçiminden konuşmasına her hali birilerine batıyordu. ‘Ne o hacca gider gibi giyinmiş’, ‘Bu ulusal bir dava, yanına Fatih Terim ya da Mustafa Denizli’yi alsın’, ‘Milli Takım ona bir—iki beden küçük gelir’ türü sözler, Milli Takım Teknik Direktörü Şenol Güneş’e yapılan hakaretlerden sadece birkaçıydı.
   <br/>
   <br/>
   İşte o Dünya Kupası’nın yapamadığını Fransa’da düzenlenen ve katılanların isimleri dışında resmi anlamda hiçbir kıymeti harbiyesi olmayan bir turnuva yaptı. Takıma monte edilen gençlerin uyum sağlaması dünya kamuoyunun dikkatini çekti. Futbol otoriteleri gençlerimizi geleceğin yıldızı olarak lanse etmeye başladı.
   <br/>
   <br/>
   Maçların ikinci yarısında takımda fark edilen müthiş performans değişikliği tamamen Şenol Hoca’nın verdiği taktiğin sonucuydu. Şenol Güneş’i eleştirenler birden büyük iltifatlar yağdırmaya başladı. Gelinen nokta, Güneş’in doğru yolda olduğunu ve başarısının tesadüfi olmadığını gösterdi. Şimdi, onu eleştirenlerin futbolu okuma biçimlerini gözden geçirme zamanı...
   <br/>
   <br/>
   Haftaya damgasını vuran bir başka gelişme de Diyanet’teki dinci kadrolaşma iddiasıydı. Bazen Türkiye’de aydınların empati ve hoşgörü anlamında hiç mesafe almadığını düşünmeden edemedik. Soğuk savaş döneminin ideolojik bakışına kilitlendiğini varsayacak kadar vahim hatalarla dolu bir tartışma üslubu sergilendi.
   <br/>
   <br/>
   Diyanetten sorumlu Devlet Bakanı Mehmet Aydın’ın entelektüelliğini ve din yorumunu yerlere göklere sığdıramayanlar birden bire onu fanatik bir dinci konumuna indirgemekte  beis görmedi. AB’ye girmek için cansiparane gayret gösterdiğimiz bir dönemde ‘rejim tartışmasına’ dönmemiz iyi olmadı. Hükümet de basiretli davranmalıdır. AB yolundaki cesur adımlarını sürdürmesinin yolu gerilim konularından kaçınmasına bağlı.
   <br/>
   <br/>
   İyi haftalar geçirmeniz dileği ile...
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2745), [web.archive.org (arşiv bağlantısı)](http://web.archive.org/web/20041027124932/http://aksiyon.com.tr:80/detay.php?id=2745)
