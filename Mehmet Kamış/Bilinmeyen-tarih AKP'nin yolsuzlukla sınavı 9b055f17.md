# AKP'nin yolsuzlukla sınavı

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20041027051730im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027051730im_/http://www.aksiyon.com.tr/resim/445/50.jpg" vspace="5"/>
  </p>
 </font>
 <font class="content">
  “Yolsuzlukları çözemezse AK Parti çözülecek.” Bu söz başkasına değil iktidardaki partinin Genel Başkan Yardımcısı Faruk Çelik’e ait. “Vatandaş her şeyi unutuyor ama bunu unutmuyor. Seçim bölgelerinde bize, ‘Bu ülkenin parasını kim yemişse ortaya koyun’ talepleri geliyor’’ diye de devam ediyor. 3 Kasım seçimlerinde tek başına iktidara gelen AKP, toplumun nasıl bir beklenti içinde olduğunun farkında. Halk ekonomik krizin baş nedenini devlet hazinesinin soyulması olarak görüyor.
 </font>
 <p>
  <font class="content">
   Millet sabırla, batık bankaları kurtarmak için cebinden çıkan milyarlarca dolarlık hesabın sorulmasını istiyor.
   <br/>
   <br/>
   Başbakan Tayyip Erdoğan kendisine verilen avans bitmeden bu konuda mesafe almak arzusunda. Meclis’te kurulan Yolsuzlukları Araştırma Komisyonu tempoyu artırdı. Geçen hafta eski dönemin aktörleri davet edildi. Mesut Yılmaz, Hüsamettin Özkan, Güneş Taner ve Recep Önal’a son beş yıl içindeki şaibeli ihaleler ve banka operasyonları tek tek soruldu.
   <br/>
   <br/>
   Saatlerce yapılan toplantının basına yansıyan bölümleri sadece polemik kısımlarıydı. Kuşkusuz kayıt altına alınmayan çok önemli konuşmalar da gerçekleşti. Bunun nasıl sonuca ulaştırılacağını zaman gösterecek. Komisyon Başkanı Azmi Ateş “Türkiye’yi sarsacak belgelere ulaştık. En az 5 soruşturma, 20 suç duyurusu önerimiz olacak” dese de minareyi çalanın kılıfını hazırladığı bir ülkede yaşadığımız da gerçek.
   <br/>
   <br/>
   Gazetecilik mesleğinde 10 yılı aşmış olanların hatırlayacağı bir sorun yine bu hafta sıcak gündemin içine düşüverdi: Enerji Bakanlığı, Uzan ailesinin elindeki Çukurova ve Kepez Elektrik’e el koydu.
   <br/>
   <br/>
   Zamanlamanın PETKİM ihalesinin sonrasına rastlamasını manidar bulanlar var. Uzan grubu, Star gazetesindeki ‘Kalleş’ manşetiyle savaşı başlattı. Hükümetle medya arasındaki savaşa bir de Genç Parti ve Cem Uzan fenomeni eklenince savaşın alanına meydanlar da dahil oldu. Uzan, Başbakan Erdoğan’a Bursa mitinginde çok ağır sözler sarfetti. Dışarıda hareket alanını daraltan hükümet, içeride cephe genişletiyor.
   <br/>
   <br/>
   İyi haftalar dileğiyle.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2696), [web.archive.org (arşiv bağlantısı)](http://web.archive.org/web/20041027051730/http://aksiyon.com.tr:80/detay.php?id=2696)
