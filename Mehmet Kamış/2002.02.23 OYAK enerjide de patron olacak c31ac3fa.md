# OYAK enerjide de patron olacak

*Mehmet Kamış 2002.02.23*

<div>
 <p class="spot">
  Petrolün ne menem bir şey olduğunu öğreneli beri dünya nizamı enerji üzerine kurulur oldu. Ona sahip olan dünyaya da hükmetme hakkını kendinde görüyor. En büyük kavgalar enerjiye sahip olma adına yapılıyor.
 </p>
 <p class="metin">
 </p>
 <p class="metin">
  Ve kurulan düzenler güç üzerine inşa edildiği için 20 yıllık aralıklarla sürekli revize edilmek zorunda kalınıyor. Ve dünya bir kez daha yeni enerji kaynaklarının dağılımını yapmak, eskileri gözden geçirmek amacı ile ayakta.
 </p>
 <p class="metin">
  Kavganın tam kavşak noktasında duran Türkiye'de son birkaç yıldır enerji ile oturup enerji ile kalkıyoruz. Bu hafta yaşanan kavganın dağıtım kısmında yaşananları karşınıza getiriyoruz. Türkiye'nin belli başlı şirketlerinin yarıştığı dağıtım ihalelerinde yarışı göğüsleyenler dağıtım planının yeniden yapılması ile devreden çıkarılacağa benziyor. Gelişi ile birlikte 'çıkamaz' denilen yasaları birbir çıkartan Kemal Derviş elektrik dağıtımının 30 yıllık kiralama üzerinden değil mülkü ile birlikte satılmasını istiyor. Aslında bu IMF'nin isteği. Teklifi stratejik tehlike olarak gören MGK ilk planda elinin tersi ile hemen reddediyor. Fakat dayatma çok yönlü olunca MGK razı oluyor. Ama bir şartla; yerli partner OYAK olacak. Ayrıntıları kapak dosyamızda bulacaksınız.
 </p>
 <p class="metin">
  Komşularımızla ilişkilerimizde de son zamanlarda alışık olmadığımız hamlelere şahit oluyoruz. Devlet politikası iki kutuplu dünyanın yıkılışını, küreselleşme ve uluslararası iktisat politikalarındaki öncelikleri dikkate alarak komşularımızla olan ticari ilişkileri yeniden gözden geçiriyor. Özellikle Devlet Bakanı Tunca Toskay ve Dışticaret Müsteşarı Kürşat Tüzmen bu konuda işadamları ve komşu devletin yetkilileri ile sıkı bir dialog içerisinde. Ve hesaplar tutarsa yakında komşularımızla ticarette hatırı sayılır bir patlama yaşayabiliriz. Konunun ekonomik ayağı ön planda tutularak hazırlanan dosyayı okuyucularımızın ilgisine sunuyoruz.
 </p>
 <p class="metin">
  İyi bayramlar dileğiyle ile...
 </p>
 <br/>
 <center>
  <a class="anaorta" href="http://web.archive.org/web/20020403061712/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/377/editor/1.htm), [web.archive.org (arşiv bağlantısı)](http://web.archive.org/web/20020403061712/http://www.aksiyon.com.tr:80/2002/377/editor/1.htm)
