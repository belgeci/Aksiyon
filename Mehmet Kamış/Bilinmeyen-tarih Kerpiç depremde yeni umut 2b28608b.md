# Kerpiç depremde yeni umut

*Mehmet Kamış Bilinmeyen-tarih*

<div>
 <p>
  <font>
   Tam da 03.02 depremini unutmaya yüz tutmuştuk ki, Afyon’daki sarsıntıyla yeniden kabus dolu günlere döndük. Hele de Ahmet Mete Işıkara’nın gün aşırı “geliyoor” deyip İGDAŞ’lara, okullara deprem teftişine çıkması özellikle Marmara sakinlerinin korkusunu panik boyutuna çıkarıyor.
   <br/>
   <br/>
   Bugünlerde  depreme karşı tedbir sadedinde, gerek ikaz, gerekse mesken sistemleri üzerinde kafa yorulmaya başlandı.
   <br>
    <br>
     Sismik gemilerinin araştırma sonuçları, depremi birkaç saniye önceden haber veren sistemler, alternatif bina yapım biçimi ve malzemeleri yeniden raflardan indirildi.
     <br>
      <br>
       Fakat belki çok az kimsenin dikatini çeken bir alternatif var ki, Batılı ülkelerin zenginlerinin tercih ettiği yegane yapı malzemesi: Kerpiç. Kerpiçli yapılar, eğer zemin de uygunsa, 8 şiddetindeki depremi sindirebiliyor. İstanbul Teknik Ünivresitesi Mimarlık Fakültesi, klasik kerpiç malzemesine alçı katarak, daha kullanışlı olan ‘alker’i bulmuş. Alker denilen kerpiç türü, betonarme yapılara nazaran 7 kat fazla enerji tasarrufu sağladığı gibi, sarsıntılara karşı da iki kat daha dayanıklı. Batılı ülkelerde kerpiç üzerinde araştırmalar yapılıp, ondan evler kuruluyor. Anadolu’da halâ köy evlerinde rastlayabildiğimiz kerpiç, alker modeli ile galiba geleceğin favori yapı malzemesi olmaya aday.
       <br>
        <br>
         Değerlendirme yapmak için daha çok erken ama 11 Eylül saldırısının ardından Batı’da İslam ve özgürlükler ile alâkalı ilginç gelişmeler yaşanıyor. İlk başta oluşan İslam aleyhindeki sert tepki yerini gerçek İslamı öğrenmeye bırakmış. 11 Eylül’ün Sürpriz Sonucu dosyasını merakla okuyacaksınız.
         <br/>
         <br/>
         Bu arada İstanbul’dan bir toplantı geçti. Medeniyetler Arası Diyalog Toplantısı. Diliyoruz ve umuyoruz bu önemli toplantı Dışişleri Bakanı İsmail Cem’in entellektüel çabası olarak kalmaz, kamuoyu tarafından benimsenir. Toplantının genel havasını algılamak için Avrupa Konseyi Genel Sekreteri Walter Schwimmher ile yapılan söyleşiyi okumanızı tavsiye ediyoruz.
         <br/>
         <br/>
         Adlî Tıp, hayatî önemde bir kuruluşumuz. Oradaki bulgular, insanların hayatını kökünden etkileyecek önemde. Bu kuruluşumuzun artık Avrupa standartlarına geldiğini anlatan çalışmamızı okuyup “güven tazeleyeceğinizi” umuyoruz.
         <br/>
         <br/>
         Sağlıklı, mutlu ve hür bir hafta geçirmeniz dileğiyle.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 12 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12112), [web.archive.org (arşiv bağlantısı)](http://web.archive.org/web/20050227214735/http://www.aksiyon.com.tr:80/yazdir.php?id=12112)
