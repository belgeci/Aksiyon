# Dünyanın annesi

*Mehmet Kamış 2002.03.23*

<div>
 <p class="spot">
  Hz. Meryem, üç semavi dinin, özellikle de Müslümanlık ve Hıristiyanlığın ortak değerlerinin başında geliyor. Meryem'in mensubu olduğu aile Hz. İsa'nın doğumundan önce mabed hizmetlerinden sorumlu bir aileydi.
 </p>
 <p class="metin">
 </p>
 <p class="metin">
  Meryem de kız olmasına rağmen, ilk çocuk olması ve annesinin Allah'a verdiği söz nedeniyle mabedde hizmete başlamış ve hayatını ibadetle geçirmişti. Sonrasında Allah'ın bir mucizesiyle Hz. İsa doğunca da Hıristiyanların annesi oldu. İslam inancı onu mümin kadınlara örnek bir insan olarak tanımlayarak, Hıristiyanlar kadar (hatta daha fazla) ona değer verdi.
 </p>
 <p class="metin">
  Aksiyon'un kapağına da işte bu özellikleriyle çıktı Hz. Meryem. Bütün dinlerin üzerinde anlaştığı bir kutsal kişi olarak İsrail'de çatışmaların yeniden yoğunlaştığı, 11 Eylül sonrası artan Hıristiyan—Müslüman çatışması ve medeniyetler kavgası tezinin yeniden popüler olduğu bugünlerde Hz. Meryem birleştirici bir değer olarak öne çıkabilir.
 </p>
 <p class="metin">
  Kapak sayfalarında Hz. Meryem'in hayat hikayesini bulacak, Kur'an ve İncil'de onun hakkında neler yazıldığını, iki dinin hangi noktalarda birleştiğini, İslamın ona neden çok önem verdiğini, Müslüman olmadığı halde neden Müslüman büyükler kadar saygı ve sevgi gördüğünü okuyacaksınız. Burada ise ilave edilecek tek cümle olsa gerek; Dünya barışının sağlanmasında 'Dünyanın Annesi'ne büyük bir görev düşüyor.
 </p>
 <p class="metin">
  Dergimizin sayfalarında kimsesiz Prenses Kenize Murad'la yapılmış bir röportajı da okuyacaksınız.
 </p>
 <p class="metin">
  Genlerini ve geçmişini arayan, kendini keşfetme serüvenindeki bir entellektüel ile yapılmış bu röportajı ibretle okuyacaksınız.
 </p>
 <br/>
 <center>
  <a class="anaorta" href="http://web.archive.org/web/20020407181737/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/381/editor/1.htm), [web.archive.org (arşiv bağlantısı)](http://web.archive.org/web/20020407181737/http://www.aksiyon.com.tr:80/2002/381/editor/1.htm)
