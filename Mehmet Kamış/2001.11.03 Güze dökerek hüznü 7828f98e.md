# Güze dökerek hüznü

*Mehmet Kamış 2001.11.03*

<div>
 <p class="baslik">
  Hırkasına bürünmüş
 </p>
 <p class="baslik">
  bir derviş
 </p>
 <p class="baslik">
  suskunluğunda
 </p>
 <p class="baslik">
  Gelir kış
 </p>
 <p class="spot">
  Mevsimin dönmeye, güneşin artık ısıtmamaya başladığı dönemlerin cazibesi vardır sonbaharın dinamizmini bilenler için. Defalarca gidilmiş, yüzlerce kare fotoğraf çekilmiş de olsa illa gidilecektir, sarının, yeşilin, kahverenginin ve kırmızının her tonu görülecektir.
 </p>
 <p class="metin">
 </p>
 <p class="metin">
  Gezmenin, tatil yapmanın denizden, kumsaldan ibaret olmadığını ve turizmin sadece sahillere bağlanmaması gerektiğini bilenler bugünlerde yollara düştüler bile. Ölümün, hayatın bitişinin zamanı olarak gösterilen sonbaharın bağrında sakladığı zenginliğin, dinamizmin ve renk cümbüşünü yakalamanın peşindeler. Üstelik bu peşindelik öyle bir kaç haftayı bulmuyor. İster İstanbul'da oturun ister Ankara'da bir kaç saatlik mesafede şehirlerin matlığında bunalan ruhlarınızı doyurabileceğiniz onlarca yer mevcut. Bunun için arabanızın ya da yeterli paranızın olmadığı bahanesini de bir tarafa bırakın. Çünkü ihtiyacınız olan çok şey değil. Sırt çantanızı alıp kaybolarak keşfetmenin önemine inanıp her biri renk cümbüşü patikalar arasında yürüyüşlere çıkın. Toprağı halı gibi örten yaprakların üzerinde yürüyüp tanımlamaya çalışın yaprakları. Sahi ne renktir sonbahar yaprakları? Sarı, turuncu, kırmızı, kahverengi, yeşil? Yağmur sonrası toprak kokusunu hissedin iliklerinize kadar.
 </p>
 <p class="metin">
  Arkadaşımız Adem Yavuz Arslan'ın sizler için hazırladığı ekte sonbaharı doya doya yaşayabileceğiniz yerleri mercek altına aldık. Nerelere gidebilir, nerelerde kalabilir ve neler yapabilirsiniz? Tabii bizim rehberimizle sınırlı da kalmayın, sonbaharın hüznünü mutlaka yaşayın.
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/361/gezi/2.htm), [web.archive.org (arşiv bağlantısı)](http://web.archive.org/web/20020113092729/http://www.aksiyon.com.tr:80/2001/361/gezi/2.htm)
