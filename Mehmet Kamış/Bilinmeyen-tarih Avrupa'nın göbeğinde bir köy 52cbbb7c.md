# Avrupa'nın göbeğinde bir köy

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20040127163237im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040127163237im_/http://www.aksiyon.com.tr/resim/448/40.jpg" vspace="5"/>
  </p>
 </font>
 <font class="content">
  Zenica’ya 20 kilometre uzaklıkta bir tepenin üzerine kurulmuş, yeşillikler içinde bir köy. Yaklaşık 100 haneli bir yer. Ufuk iyice kızıllaşmış. Güneş  batıyor. Birazdan, yeryüzünde Müslüman-ların yaşadığı bütün coğrafyalarda olduğu gibi akşam ezanı okunacak.
 </font>
 <p>
  <font class="content">
   Köydeki yaşlılar ve gençler, gelen yabancılara biraz meraklı bir üslûpla selam verip geçiyorlar. Çocuklar saklambaç oynuyor. Çoğunluğunun başları örtülü  kadınlar, evlerinin balkonlarında akşam yemeği için hazırlık yapıyorlar. Yanımızdan geçen traktörler tarlalardan dönenleri taşıyor.
   <br/>
   <br/>
   Ezanı duyan köylüler camiye yöneliyor. Yaşlılar, gençler ve çocuklar... Cemaati hayret edilecek kadar kalabalık camideki her şey, Anadolu’daki herhangi bir köy camisinin neredeyse aynısı. Mimari özellikler,  halılar, hattâ tespihlerin dizilişi bile aynı. Bulunduğumuz yerin, Avrupa’nın ortasında bir köy olduğuna inanmak çok zor. Burası Anadolu. Müezzin kamet getiriyor. Ön saftan başlayarak herkes hizaya diziliyor. İmamın Fatiha’sı, Allahu Ekber’i, selam vermesi aynı; müezzinin okuduğu dua, farzdan sonra safların dağılması hep aynı. Cami çıkışı herkes birbiriyle tokalaşıyor. Üstelik bütün bunlar yeni değil, bu seremoni yüzyıllardır yaşanıyor burada. Bizim, onların varlığından haberdar olmadığımız zamanlarda da aynı şeyler yaşanıyordu.
   <br/>
   <br/>
   Buralarda yaşayan Müslümanların varlığından, Osmanlının bakiyelerinin hâlâ o coğrafyalarda var olduğundan haberdar değildik yıllarca. Yugoslavya’dan futbolcu geliyordu Türkiye’ye. Prekazi’yi biliyorduk; ama önündeki Cevat’ın niye bir Müslüman ismi olduğunu anlamlandıramıyorduk. Türkiye liglerinde gol kralı olduğu zaman bile Tarık Hosiç’i Yugo diye çağırıyorduk. Sonra komünizm yıkıldı. Yugoslavya parçalandı ve zihnimizdeki Kapıkule duvarını da beraberinde götürdü. Bosna’nın farkına vardığımızda ne yazık ki tarihin ender gördüğü bir katliamla karşı karşıyaydı Boşnaklar. 110 bin Boşnak, dünyanın gözleri önünde katliama uğradı. Herkes seyretti. Bizim  yüreğimizden oluk oluk kan aktı. Türkiye’deki bütün kalpler Bosna için attı, Bosna için ağladı. Pek çok yardım organize edildi. Savaşın en zor zamanlarında yardıma koşuldu. Nihayet savaş bitti, ne yazık ki bizim için Bosna da bitti. Her gün katliam haberleri gelmiyor diye midir bilinmez, Türkiye’nin gönlünden ve gündeminden düştü. Yıllardır da gündemimize gelmiyor. Biz Bosna’yı, bizden olan coğrafyayı yeniden Türkiye’nin gündemine getirelim istedik.
   <br/>
   <br/>
   Biz, bizim olanı öldüğünde mi hatırlarız?
   <br/>
  </font>
 </p>
</div>


## Yorumlar

### MURAT ŞENGÜL, 16-Temmuz-2003
> UNUTMAMAK VE UNUTULMAMAK DİLEĞİYLE: 
> Merhaba ben 21 yaşında müslüman bir türk genciyim ve içinde Türklük ve Müslümanlık geçen her konu benim ilgi alanıma girer. Ayrıca babam şimdiki haliyle Makedonya'nın, Radoviş kazasının Kulağızlı köyünden yani bir göçmen yani bende bir göçmen sayılırım... Babamlar 1957'de Türkiye'ye göç etmişler lakin son zamanlardaki zulümleri unutmamışlar ama yinede baba nasıl bir yerdi Makedonya dediğimde gözleri yaşararak başlar anlatmaya ve sizin bu yazınızı babama göstermeyi düşünüyorum bak baba halen oraları öyle diye... Szide tebrik ediyorum madalyonun öbür yüzünü görebilen insanlardan olduğunuz için bizim gibi insanlar sizi büyük bir minnetle izliyoruz ve takip ediyoruz... Ayrıca ben bir aktüel okucusu değildim rastgele internetten takip ediyordum ama bundan sonra sürekli gözüm ve kulağım sizde olacak... Başarılar dilerim...

### Ask Meyhanesi, 10-Temmuz-2003
> Teşekkürler: 
> merhaba ben 21 yaşında bir boşnağım ve 1995 de savaşdan kaçıp türkiyeye gelmiştim satırınızın sonunu çok beğendim evet bosnada savaş bitince türkiye için değeri azaldı bosnanın halbuki bosnada yıkılan tek şey mostar köprüsü yda tarihi camiler değil insanlar yıkıldı aileler herşey yıkıldı keşke türkiye cumhuriyeti görkemiyle kuvvetiyle bize sahip çıksaydı en azından ben ve benim gibi insanlar vatanından uzak da yaşamazlardı ne kadar türkiyede olsa insan öz vatanında yaşamak istiyor türkiye bosnada çok şey  yapabilirdi çocuklara eğitim verebilirdi askerlerimize eğitim verebilirdi insanlarımızı korurdu tüm boşnaklar bjunu istiyor aslında bosnayı türkiyenin yönetmesini yada himaye etmesini isteyen çok kalabalık bir nüfus var çünkü biz inanıyoruz ki türkiye bize sahip çıkmadığı sürece biz yok olucaz e ne kadar üzücüki türkiye sadece öldüğümüz zaman bizi hatırlıyor nedense burda korunmasını gereken şeyler yok olunca kıymete biniyor inşallah türk hükümeti bu yanlışından döner..

### ali dokumaci, 09-Temmuz-2003
> bosnadan merhaba: 
> yazinizi memnuniyetle  ve alkislayarak okuduk Bosnayi Turk medyasina tasidiginizdan dolayi minnettariz buraya turkiyemizi bekliyoruz                                   saygilarimizla                                  FIDAN TOURS

Kaynak: [www.aksiyon.com.tr](http://www.aksiyon.com.tr:80/detay.php?id=2770&yorum_id=159), [web.archive.org (arşiv bağlantısı)](http://web.archive.org/web/20040127163237/http://www.aksiyon.com.tr:80/detay.php?id=2770&yorum_id=159)
