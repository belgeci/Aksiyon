# Can boğazdan gelmiyor

*Mehmet Kamış 2001.12.15*

<div>
 <p class="spot">
  Rakamlar içaçıcı değil. Türkiye'de yaşanan ölümcül hastalıkların yüzde 40'ını kalp ve damar hastalıkları oluşturuyor. Yani neredeyse ölen her iki kişiden birinin ölüm nedeni kalp.
 </p>
 <p class="metin">
 </p>
 <p class="metin">
  Dünyadaki örneklerine baktığımız zaman da Türkiye'nin bu anlamda en riskli ülkelerden biri olduğu gerçeğiyle karşılaşıyoruz. Genç bir nüfusa sahip olmamıza rağmen kalp hastalıkları riski artmaya devam ediyor. Çünkü dengesiz beslenme ve fast food kültürü gittikçe etkisini artırıyor. Doğu mutfağının başlıca yemekleri olan siyah et ve tereyağı kalb için tehlike sinyalleri verdirirken, büyükşehirlerde bu görevi fast food mekanlar yapıyor.
 </p>
 <p class="metin">
  Kalp ve dengeli beslenme ile ilgili merak ettiğiniz ve bilmeniz gereken herşeyin cevabını bu haftaki kapak konumuzda bulacaksınız. Sağlıklı beslenmenin yolları, hangi yiyeceklerden sakınıp, hangilerini tercih etmeliyiz. Kalp hastalıklarının tedavisinde gelinen nokta, Türkiye bu hastalıkla mücadele anlamında gerekli teknolojiye sahip mi? Bu soruların cevaplarına ulaştıktan sonra mutfakları ninelerimizin yemek alışkanlığından kurtarıp kurtarmamak konusundaki kararınızı verebilirsiniz.
 </p>
 <p class="metin">
  "Ermeni, Yahudi, Musevi çocuklarıyla arkadaştık semtte. Ben korurdum onları. İlkokul dördüncü sınıfı bitirdik, yaz tatilinde babam beni bir terziye çırak olarak verdi. Patronum Ermeni Levon, ustam da yine Ermeni Artin'di". Bu sözler Salkım Hanım'ın Taneleri filmine yaptığı eleştirilerle gündeme gelen MHP Milletvekili Ahmet Çakar'a ait. Ankara Temsilcimiz Adnan Öksüz geçtiğimiz haftanın en çok konuşan adamıyla bu hafta sizin için konuştu ve ortaya ilgiyle okuyacağınız bir söyleşi çıktı.
 </p>
 <p class="metin">
  İyi bayramlar dileğiyle...
 </p>
 <br/>
 <center>
  <a class="anaorta" href="http://web.archive.org/web/20020101231948/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/367/editor/1.htm), [web.archive.org (arşiv bağlantısı)](http://web.archive.org/web/20020101231948/http://www.aksiyon.com.tr:80/2001/367/editor/1.htm)
