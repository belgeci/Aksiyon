# İnançlara saygılı laiklik

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20050226080032im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Türk siyaseti bir yandan seçimlerin iptal edilmesine yönelik çabalara sahne olurken, bir yandan da harıl harıl 3 Kasım seçimlerine hazırlanıyor. Bütün anketler iki partinin bu seçimlerde büyük çıkış içinde olduğu konusunda neredeyse hemfikir: AKP ve CHP. AKP’yi bir tarafa bırakıp CHP’ye bir göz atalım.
   </font>
   <br/>
   <p>
    <font class="content">
     Deniz Baykal yeni dönemin startını Şeyh Edebali’nin  sözleriyle vermişti. Edebali’nin vasiyetine göndermeler yapan Baykal bu sözleriyle katı laik, dine ve dindara asla sıcak bakmayan klasik CHP anlayışından çok farklı bir çizgi çizeceğinin sinyallerini veriyordu. Geçen yılın nisan ayında kendisiyle bizzat yaptığımız uzun boylu görüşmede de inançlara saygılı laikliğin altını çiziyordu. Halkla devletin barışması gerektiğinin üzerinde duruyor ve bunun da inançlara ve dindara saygıdan geçtiğini belirtiyordu.  Katı laiklik söylemiyle yapılan siyasetin Türkiye’de asla prim yapmadığını, aslında daha önce fark etmişti Baykal. 1992 yılında yaptığı konuşmada başörtülü olanın da, mini eteklinin de bu ülkenin evladı olduğunu, hepsine sahip çıkılması gerektiğini söylemişti. Ancak etrafından gelen tepkilere dayanamamış, başbakan yardımcısı olduktan birkaç ay sonra da İmam Hatip raporu adı altında o dönemde çok tartışılan bir nevi irtica raporunu basına açıklamıştı. Daha dinle barışık bir yönetim anlayışı o gün için maalesef akim kalmış, devam edememişti.
     <br>
      <br>
       Ben kişisel olarak Deniz Baykal’ın bu söylemlerinde samimi olduğunu düşünüyorum. Gerçekten de Türkiye’nin en önemli tartışma konusu olan devlet–millet uyumu için inançlara saygı gösteren, her inancın bu ülke sınırları içinde özgürce ifade edilebildiği bir laiklikten yana olduğu kanaatindeyim. Ancak Sayın Baykal bu konuda geçmişte olduğu gibi etrafından gelecek tepkilere ne kadar dayanabilecek bunu zaman gösterecek.
       <br>
        <br>
         Açıklanan listelerde eski kadrolardan çok farklı isimler görmek mümkün olmadı. Ancak yine de Adnan Keskin gibi kavgadan beslenen isimlerin listede yer almaması da bir gelişme olarak görülebilir. Bununla birlikte Baykal’ın listeleri oluştururken, parti içindeki ve dışındaki klasik CHP mantalitesinin bunlar iyice sağcı oldu tarzındaki baskılarına da çok fazla kulak kabarttığı kesin. Ancak önündeki tarihi fırsatı değerlendirip, toplumsal açılımı sağlamak için bu cesareti gösterebilmeliydi diye düşünüyorum.
         <br/>
         <br/>
         Diğer liderler gibi eleştireni kara listeye almak yerine bu eleştirilerden beslenmeyi bilen Baykal’ın hükümette yer aldığında önündeki tarihi fırsatı iyi değerlendireceğine, etrafından gelecek baskılara direnerek tavrını devlet–millet barışmasından yana koyacağına inanmak istiyorum.
         <br/>
         <br/>
         İyi haftalar dileğiyle.
        </br>
       </br>
      </br>
     </br>
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1870), [web.archive.org (arşiv bağlantısı)](http://web.archive.org/web/20050226080032/http://www.aksiyon.com.tr:80/detay.php?id=1870)
