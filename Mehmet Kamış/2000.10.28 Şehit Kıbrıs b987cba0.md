# Şehit Kıbrıs

*Mehmet Kamış 2000.10.28*

<div>
 <p class="spot">
  Türkiye'nin ve Türklerin tarihin en kanlı savaşı olan 2. Dünya Savaşı'na katılmadıkları, dolayısıyla pek ölü vermedikleri görüşü yakın zamana kadar hakimdi. Bu yerleşik kanaati önce, Rusların ve Almanların büyük savaşta Türklerden askeri birlikler oluşturdukları gerçeğini ortaya çıkararak Aksiyon bozmuştu.
 </p>
 <img border="0" src="/web/20020523055250im_/http://www.aksiyon.com.tr/2000/308/resimler/kibrisli.jpg"/>
 <p class="metin">
 </p>
 <p class="metin">
  En azından Yavruvatan Kıbrıs'ın 2. Dünya Savaşı'yla ilgili tarihini ve hafızasını değiştirecek/yenileyecek bir gerçeği yine Aksiyon ortaya çıkarıyor.
 </p>
 <p class="metin">
  Herşey İngiltere'de yaşayan Kıbrıslı bir Türk ailesinin, Ayten Bekir ve kardeşlerinin, 2. Dünya Savaşı'nda kaybettikleri babalarının izini aramaya karar vermeleriyle başlamış. Açılan kapıdan savaşın acımasız ve kanlı yüzüyle birlikte, başını İngilizlerin çektiği sömürgeciliğin çirkin yüzü görünmüş. Meğerse İngilizler, Almanlara karşı cepheye sürmek için Kıbrıs Türklerinden (tabii bu arada Rumlardan da) birlikler oluşturmuş. Ve bu Türkler, savaşın geçtiği hemen her coğrafyaya dağılmışlar. Doğal olarak, tesbit edebildiklerimizin mezarları da o kadar geniş bir coğrafyada bulunuyor. Bin türlü acıların, hasretlerin, yıkımların yaşandığı o günlerin Kıbrıs'ı Nazi vurgunundan payını aldığı gibi, kendilerine 'oryantalist malzeme' gözüyle bakan hakim İngilizlerin de kurbanı olmuş.
 </p>
 <p class="metin">
  Bu haftaki ilginç çalışmalarımızdan biri de, muhtemel bir deprem anında İstanbul'da kriz yönetimini gerçekleştirecek yetkililerin nerelerde oturduklarıyla ilgili. 12 milyonluk şehirde kurtarma çalışmalarının sağlıklı şekilde gerçekleştirilebilmesi için kendileri ayakta kalmak zorunda olan kişilerin ikamet ettikleri yerler depreme dayanaklı mı değil mi?  Araştırdık, ilginç sonuçlar çıktı.
 </p>
 <p class="metin">
  İslami medyayla ilgili dosyamızın da, bu taraftakiler ve öbür taraftakiler hakkında ilginç tesbitleri, duruş tahlilleri bulunuyor. Hangi medya organında çıkan hangi habere nasıl bir gözle bakacağınıza dair yol gösterici olacak bu çalışmamız.
 </p>
 <p class="metin">
  Sağlıklı, mutlu ve hür bir hafta dileğiyle sağlıcakla kalın.
 </p>
 <br/>
 <center>
  <a class="anaorta" href="http://web.archive.org/web/20020523055250/mailto:mehmetkamis@hotmail.com&gt;">
   mehmetkamis@hotmail.com&gt;
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/308/editor/1.htm), [web.archive.org (arşiv bağlantısı)](http://web.archive.org/web/20020523055250/http://www.aksiyon.com.tr:80/2000/308/editor/1.htm)
