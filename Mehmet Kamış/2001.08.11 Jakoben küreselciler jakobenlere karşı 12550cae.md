# Jakoben küreselciler, jakobenlere karşı

*Mehmet Kamış 2001.08.11*

<div>
 <p class="spot">
  Küreselleşmeyi sanki yeni birşeymiş gibi takdim ederek onu tarihin iktidar savaşlarından kopartarak amansızca savunanlar var. Hele yeni küreselleşme eğiliminin denendiği son 20 yılda fakir ülkelerin daha da fakirleştiği ortada iken. Sakın bunları söyledik diye bizi küreselleşme karşıtları ile biraraya koymayın. Zaten bizim sıkıntımız da bu ya! Yanında değilsen karşısındasın anlayışı bizi kamplara bölmedi mi?
 </p>
 <p class="metin">
 </p>
 <p class="metin">
  Küreselleşmeyi sanki yeni birşeymiş gibi takdim ederek onu tarihin iktidar savaşlarından kopartarak amansızca savunanlar var. Hele yeni küreselleşme eğiliminin denendiği son 20 yılda fakir ülkelerin daha da fakirleştiği ortada iken. Sakın bunları söyledik diye bizi küreselleşme karşıtları ile biraraya koymayın. Zaten bizim sıkıntımız da bu ya! Yanında değilsen karşısındasın anlayışı bizi kamplara bölmedi mi?
 </p>
 <p class="metin">
  Atom bombasının mucidi Albert Einstein, Hiroşima ve Nagasaki'yi gördükten sonra "Buluşumu bir canavara kaptırdım" diyordu. Küreselleşme için söylenecek sözlerden birisi de her halde bu olsa gerek. Ülke GSMH'larının iki-üç katı büyüklüğü olan dev şirketlerin sırf daha fazla kazanma adına dünya pazarının her santimetrekaresine ulaşma arzuları ve rakiplerini yok etme içgüdüleri küreselleşmenin bir canavarın elinde olduğunun işaretlerini veriyor.
 </p>
 <p class="metin">
  Türkiye'de, yine kendimize mahsus, küreselleşme karşıtları türettik. Başörtüsü ile öğretim deyince başlarından duman çıkacak kadar sinirlenen bizim jakobenler küreselleşmeden oldukça şikayetçiler. Ama iç barış adına tek bir adım atmaktan çekinenlerin ve içerde düşman arama meraklılarının küreselleşmeye karşı çıkmaları inanın sadece sinirden insanı güldürecek bir yapmacıklık ortaya koyuyor. Bu onların 'küçük olsun benim olsun' düşüncelerinden başka birşey olamaz.
 </p>
 <p class="metin">
  Bu hafta yine ilginç çalışmalarla karşınızdayız. Sanal âlemin en ürküten düşmanı virüsleri inceleyen dosyamızda, virüs belasının, anti-virüs yazılımlarına ilginin artması için bizzat anti-virüs yazılımcılarının başının altından çıktığını okuyacaksınız.
 </p>
 <p class="metin">
  İsrail Başbakanı Şaron'un Türkiye ziyareti ses getirdi. Biz de dünyaca ünlü uluslararası hukuk uzmanı Richard Falk'la konuştuk. Falk, kendisi de Yahudi asıllı olmasına rağmen Şaron'un savaş suçlusu olarak yargılanması gerektiğini söyleyecek kadar dürüst.
 </p>
 <p class="arabaslik">
  Açıklama
 </p>
 <p class="metin">
  Geçtiğimiz hafta uluslararası uyuşturucu kaçakçısı olduğu iddiasıyla yargılanan ve halen hapiste yatan Abuzer Uğurlu ile ilgili haberimize, Uğurlu'nun avukatı Ekrem Marakoğlu'ndan açıklama geldi. Marakoğlu, yayınladığımız ifadenin Uğurlu'nun polis ifadesi olduğunu ve müvekkilinin "zorla imzaladığı" bu ifadeleri mahkemede reddettiğini söyledi.
 </p>
 <p class="metin">
  Sağlıklı, hür ve mutlu bir hafta dileğiyle.
 </p>
 <br/>
 <center>
  <a class="anaorta" href="http://web.archive.org/web/20020113043040/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/349/editor/1.htm), [web.archive.org (arşiv bağlantısı)](http://web.archive.org/web/20020113043040/http://www.aksiyon.com.tr:80/2001/349/editor/1.htm)
