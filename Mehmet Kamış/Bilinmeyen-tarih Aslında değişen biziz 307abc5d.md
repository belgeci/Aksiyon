# Aslında değişen biziz

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20031024090258im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024090258im_/http://www.aksiyon.com.tr/resim/42/blank.gif" vspace="5"/>
  </p>
 </font>
 <font class="content">
  Aslında eski bayramları değil, bayramlara çocukça bakışımızdaki mutluluğu özlüyoruz. Bugün aynı duygularla bakamadığımız için de “Nerede o eski bayramlar” diyerek işin içinden çıkmaya çalışıyoruz. İşte bu yüzden yirmi yıl sonra da eski bayramlar özlenecek. Bugünün çocukları yarının büyükleri olacak çünkü. Bayramlar değil onlar değişecek, tıpkı bizim gibi. Değişecekler çünkü gelişen teknolojiye yabancı kalmayacaklar. Öğrendikleriyle yeni alışkanlıklar kazanacak, günlük yaşamlarını, alışkanlıklarını, geleneklerini yeniden düzenleyecekler.
 </font>
 <p>
  <font class="content">
   Çocukluğunda ev ev dolaşarak el öpen, bayram kutlayan çocuklar bugün bilgisayarının başında yüzlerce kişiye aynı mesajı “forward”lıyor. Uzak—yakın, dost—düşman, akraba—komşu fark etmiyor onun için. Herkesi bilgisayar mantığıyla kodluyor. Özel ilişkisi, bayramını kutladığı kişinin zevkleri, onunla olan muhabbeti önemini kaybediyor. Bayramı kutlanan kişiler canlı varlık olmaktan çıkıp birer e—mail adresi haline dönüşüyor. Tıpkı yüzlerce çalışanı olan bir patronun bayram kutlaması gibi. Patron için herkes standartları önceden belirlenmiş birer personel olduğu için onların duygu ve düşünceleri, farklılıkları, başarıları ya da dostlukları önemsizdir. İşte bu nedenle o patronun panoya astığı tebrikle bilgisayardan “forward”lanan tebrik arasında hiçbir fark yoktur.
   <br/>
   <br/>
   Dünün bayramları dünde kaldı, yarının bayramlarının nasıl olacağı konusunda şimdiden tahmin yürütmek oldukça zor. Geriye bugünün bayramları kalıyor ve bizim bu günleri hakkını vererek kutlamamız şart. Bunu yapmak ise gelişen teknolojiye rağmen mümkün. Ne mutlu bayramları hakkını vererek yaşayanlara...
   <br/>
   <br/>
   ***
   <br/>
   <br/>
   Geçen haftaki dergimizde ‘ülküdaş—yoldaş el ele’ konulu kapak dosyamızı anlatan görsel malzemede yanlışlıkla bozkurt ile Türkiye Komünist Partisi’nin amblemini birlikte kullandık. Bu oluşuma Türkiye Komünist Partisi destek vermiyor. TKP’nin amblemi bir yanlışlık sonucu kullanılmıştır. Söz konusu yanlışlıktan dolayı okuyucularımızdan ve TKP’den özür dileriz.
   <br/>
   <br/>
   İyi bayramlar dileğiyle...
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2395), [web.archive.org (arşiv bağlantısı)](http://web.archive.org/web/20031024090258/http://www.aksiyon.com.tr:80/detay.php?id=2395)
