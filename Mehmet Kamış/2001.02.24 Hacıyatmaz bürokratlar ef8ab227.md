# Hacıyatmaz bürokratlar

*Mehmet Kamış 2001.02.24*

<div>
 <p class="spot">
  Ankara'ya bir haller oldu bugünlerde.. Siyasilerin kendi aralarındaki kavgalarının dışında, başbakan ve cumhurbaşkanının krizi bütün ülkeye kan kaybettiriyor. Oysa Ankara'da öyle bir mücadele var ki, ne milletvekillerinin yumruklu kavgalarına ne de bir bakanın cumhurbaşkanına kitap fırlatmasına benziyor.
 </p>
 <p class="metin">
 </p>
 <p class="metin">
  Bu kavganın aktörleri ise "yemeye" alışmış bürokratlar... Siyasileri kendilerine rakip gören, devleti sahiplenerek yenilikleri engelleyen ve en önemlisi devlet imkanlarını kendi kurdukları organizasyonlarla dağıtan bürokratların sayısı hiç de az değil.
 </p>
 <p class="metin">
  Atanmışlar ile seçilmişler arasında bir kavga var. Merkez Valisi Recep Yazıcıoğlu bu kavgaya çok uygun bir isim koyuyor: Sidik yarışı. Çoğu zaman seçilmişler altlarındaki atanmışlara bırakın iş yaptırmayı, laf dahi geçiremiyorlar. Özellikle Ankara'da politbürovari bir yapılanma ile bir araya gelen bu çevre aynı zamanda devletin en etkin kurumlarının da başında bulunuyor. Herkesin mırıldanıp da dile getiremediği bu gerçek, karşımıza bürokratik bir çete olarak çıkıyor.
 </p>
 <p class="metin">
  Sadettin Tantan'ın sadece birkaç operasyonunda 100'ün üzerinde bürokrata soruşturma açıldı. Yine IMF destekli bürokratların siyasilere nasıl "kafa tuttuğunu" sıkça görüyoruz bugünlerde.
 </p>
 <p class="metin">
  Son on yılda on bir hükümet gören bir devlet yönetiminde bürokratların devleti sahiplenmesi ilk bakışta normal görünüyor; ancak yapılan yolsuzlukların orijininde bürokratlar olduğu ispatlanınca, Türkiye'deki yolsuzluk haritasının çok daha geniş olduğunu görüyoruz.
 </p>
 <p class="metin">
  İmza yetkilerini şahsi çıkarlarına kullanan bürokratların en büyük silahları ise; dürüst arkadaşlarını "ispiyonlama" ve bağlı oldukları siyasinin açıklarını muhalefete sızdırmak..
 </p>
 <p class="metin">
  Bu hafta, en az kapak kadar ilginizi çekecek bir başka çalışmayla daha karşınızdayız. Genom Projesi'nin açıklanan ilk sonuçları Batı'da ve Türkiye'de farklı algılamalara sebep oldu. Batı, bilim adına, hastalıkların tedavisi adına sevinirken, medyanın şekillendirdiği Türkiye'deki konuyla ilgili yazılıp—söylenenler inanılmaz bir boyut kazandı: Meğerse veriler Evrim Teorisi'ne delilmiş! Mümtaz basınımız, ipe sapa gelmez, gülünç donelerle, saptırdığı gen konusunu trajikomik bir hale soktu. Kimse de çıkıp "Ne yapıyorsunuz, yaptığınız yanlış" demedi. İşte bunu Aksiyon diyor ve Genom Projesi gerçeğini ve basının çarpıtmalarını uzman bir kalemin elinden sunuyor.
 </p>
 <p class="metin">
  Mutlu, sağlıklı ve hür bir hafta dileğiyle.
 </p>
 <p class="metin">
  Sağlıcakla kalın.
 </p>
 <br/>
 <center>
  <a class="anaorta" href="http://web.archive.org/web/20020501063217/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/editor/1.htm), [web.archive.org (arşiv bağlantısı)](http://web.archive.org/web/20020501063217/http://www.aksiyon.com.tr:80/2001/325/editor/1.htm)
