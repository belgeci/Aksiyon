# İnsanlar içinde bir insan olun

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20050226153212im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Türkiye yeni bir seçim heyecanını yaşarken, partiler son kozlarını oynuyor. Hedef, anketlerin kararsızlar dediği ve bu satırların yazıldığı tarihte yüzde 22’ye varan kitleyi etkilemek. Kamuoyu yoklamalarında AKP’nin açık ara önde gittiği görülüyor. Denenmemiş, yıpranmamış yeni bir isim ve partiye rağbet, diğerlerine göre daha fazla.
   </font>
   <br/>
   <p>
    <font class="content">
     Eski partilerden şu ana kadar CHP haricinde barajı aşan yok. Muhtemel bir seçim hezimeti partileri ve genel başkanlarını radikal kararlar almaya iter mi onu zaman gösterecek; ama şimdiye kadarki teamül böyle bir şeyin olmadığı yönünde. Yani, yenilgiye uğrayan her parti başkanı bunun kendine göre tevilini yapıp delegeleri de elinde tutarak liderliğini devam ettiriyor. İktidarın dayanılmaz cazibesi, siyasi partileri bir demokrasi kurumu değil de zaman zaman bir kişinin siyasi hırsları için araç, hatta ‘şirket’ haline dönüştürüyor.
     <br>
      <br>
       Dünyanın bütün gelişmiş demokrasilerinde görevleri bitince arkalarına bakmadan koltuğu bırakıp giden onlarca lider görmek mümkün. Demir Layd Teacher, John Major, Helmut Kohl, Jimmy Carter, Bill Clinton ve daha niceleri. Kimse bu isimlerin şimdi ne yaptıklarını bilmiyor. Halkın arasından çıkıp ülkeleri için çalıştıktan sonra görevleri biter bitmez, ya da seçimde yenilir yenilmez yine halkın arasına karıştılar. En önemli özellikleri kendilerinin mutlak kurtarıcı olmadıklarını bilmeleri. Bunun bir vazife olduğunun ve günün birinde başladığı gibi biteceğinin idraki içindeler.
       <br>
        <br>
         Bizde niye böyle değil? Bizim liderlerimiz neden ölene kadar partinin başında? Aslında bütün bunların altında yatan nedenlerden biri, liderlerin kendilerini yeryüzünde yaşamış milyarlarca insandan biri değil de Allah’ın seçtiği özel bir kul olarak görmeleri. Hayattan ve olaylardan ders almadan, kendilerinden başka hiç kimseye inanmamaları. En temel yanlışları kendilerinin mutlak kurtarıcı olmadıklarını bilmemeleri. Yüzde bir oy alan parti lideriyle konuştuğunuzda bile söylediği aslında ülkenin beklediği kurtarıcının kendisi olduğu.
         <br/>
         <br/>
         Dileriz bu seçimler başarısızları sahneden indirir ve kendilerinin sadece insanlar içinde bir insan olduklarının farkına varmalarını sağlar.
         <br/>
         <br/>
         İyi haftalar dileğiyle...
         <br/>
        </br>
       </br>
      </br>
     </br>
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2054), [web.archive.org (arşiv bağlantısı)](http://web.archive.org/web/20050226153212/http://www.aksiyon.com.tr:80/detay.php?id=2054)
