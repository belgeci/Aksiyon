# Türkmenler sahnede

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20041225002721im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002721im_/http://www.aksiyon.com.tr/resim/459/40.jpg" vspace="5"/>
  </p>
 </font>
 <font class="content">
  Türkiye, 1990’lı yıllara kadar sınırları dışından bihaberdi. Etrafı düşmanla çevrilmiş, tecrit edilmiş bir adacık görünümündeydi. Ne tarih, ne kültür, ne de ırk bağı onu ilgilendiriyordu. Cumhuriyet’in oturduğu zemin ‘reddi miras’ olunca, Kapıkule’den ya da Habur’dan iki adım ötesindeki soydaşlarına bile yabancıydı.
 </font>
 <p>
  <font class="content">
   Bunlardan biri de Kuzey Irak’taki Türkmenler’di. On yıllar boyunca Türkiye’ye umutla bakan milyonlar bir ışık alamamıştı. ‘Hep Türk askerini bekledik, bayrak gördük mü hüngür hüngür ağlar, secdeye kapanırdık’ diyen Kerkük Türkü, Saddam’ın onca zulmüne karşı kimliğini bugüne taşımayı başarmıştı. Onlar için savaş kurtuluş kapısıydı. Her geçen gün siyasal düzeni biraz daha yerleşen Irak’ta söz sahibi olmak istiyorlardı. Fakat Türkiye inisiyatif alıp destek verme pozisyonuna geçmek bir yana, ‘Asker gönderelim mi göndermeyelim mi?’ polemiğiyle elli yıldır müttefiklik kurduğu ABD ile masaya bile oturamamıştı. Bu kararsızlık Türkmenler’in aleyhine gelişti; Geçici Yönetim Konseyi’nde yeterince temsil edilme imkanı tanınmadı. Sonunda Türkmenler kurultay düzenleyerek ‘biz de varız’ mesajını güçlü biçimde verdiler.
   <br/>
   <br/>
   Türkiye’yi yeni bir tezkere sendromu bekliyor. Irak’a asker gönderme konusunda MGK’dan tavsiye kararı çıkmadı. Meclis’e gelmesi halinde kolay geçmeyeceği anlaşılıyor. Aslında milletvekilleri Ağustos ya da Eylül ayında Meclis’in olağanüstü toplanabileceğini düşünüyorlardı. Kamuoyuna bu yönde mesajlar verilmiş, imzalar toplanmıştı. Bu arada hükümet Irak’a heyetler göndermiş, halkın ihtiyacını ve Türk askerine olan bakışını tespit etmeye çalışmıştı. Ayrıca, alt yapı ve sağlık hizmetleri için ilk adımlar da atılmıştı.
   <br/>
   <br/>
   Ancak, dikkatli bir gözlemciye göre, Başbakan Tayyip Erdoğan ile Dışişleri Bakanı Abdullah Gül’ün rolleri değişti. İlk tezkerede Gül asker göndermeye karşı tereddütlüydü, Erdoğan taraftardı. Şimdi ise tam tersi bir durum sözkonusu. Anlaşılan AKP yönetimi ‘siyasi riski’ oldukça yüksek görüyor. Erdoğan şayet pazarlık içinde değilse ufukta ABD ile yeni bir kriz var demektir. Bu da ekonomide yaşanan bahar havasını kuşkusuz etkileyecek. Arkadaşımız Ahmet Dinç, Türkmen Kurultayı’nı izledi ve bölgedeki son durumu kapak dosyamızda değerlendirdi.
   <br/>
   <br/>
   İyi haftalar dileğiyle.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3008&yorum_id=1), [web.archive.org (arşiv bağlantısı)](http://web.archive.org/web/20041225002721/http://www.aksiyon.com.tr:80/detay.php?id=3008&yorum_id=1)
