# Yanlış bılgılerle oluşturulan ımaj

*Mehmet Kamış Bilinmeyen-tarih*

<div>
 <p>
  <font>
   Dergimizin yeni tarzına gelen tepkiler çok büyük oranda olumluydu. Gerek mektup ve e–maillerle, gerekse telefonla veya yüzyüze görüşlerini bildiren okuyucularımız beklediklerinden daha iyi bir dergi bulduklarını söylediler. Aksiyon’un yeni halini çok çağdaş ve dünya standartlarına uygun bulduklarını ifade ettiler.
   <br/>
   <br/>
   Özellikle bir okuyucumuzun değerlendirme biçimi oldukça ilginçti. Telefonla bir türlü ulaşamadığını söyleyen Ekrem Uğur isimli okuyucumuz beğenilerini telgrafla bildirme yolunu seçmişti. İzmir’den gönderdiği telgrafta yeni dergiyi çok özenli bir çalışma olarak nitelendirdi. Okuyucularımızın bu kadar tepki vermesi bizi gerçekten çok mutlu ediyor. Bu durum sekiz yıldır çizgisini bozmadan, yalpalamadan daha iyiyi yakalama gayretinde olan bir derginin ciddi bir okuyucu kitlesine sahip olduğunun da kanıtı aynı zamanda. Bu okur kitlesi sadece dergiyi okumakla kalmıyor, ondaki değişime, gelişmeye dahil oluyor. Sevgisini, üzüntüsünü, eleştirisini, beğenisini anında iletiyor. Yani interaktif bir okuyucu.
   <br>
    <br>
     Ancak dergimizi daha çok kişiye, okumak isteyen herkese ulaştırma konusunda başarısız kaldığımız da bir gerçek. Şu anda 17 bin yurtiçi satışıyla bütün haber dergilerinin toplamından daha çok satan bir dergiyiz ama bu bize yetmiyor. Dünyadaki örneklerinin aksine Türkiye’de dergicilik hak ettiği yerde olmamasına rağmen yine de çok daha fazla satabileceğimizi düşünüyoruz. Dağıtımdaki sorunlarımızı hallettiğimiz takdirde 40 binlik bir rakama ulaşacağımıza inanıyorum.
     <br>
      <br>
       Diğer bir eksik olduğumuz konu da Eskişehir’den bize yazan Sena Pasin Hanımefendi’nin söylediği gibi ürettiğimiz derginin reklamını yeterince yapamıyoruz. Sanıyorum dergi çıkartmaktan imaj yapmaya vaktimiz olmuyor. Şimdiki hedefimiz bu iki konuyu da halletmek.
       <br>
        <br>
         Bu haftaki kapak konumuzun çok ilginizi çekeceğini tahmin ediyorum. Yıllardır Osmanlı’nın bilim ve fenne karşı olduğu anlatılırken hep bu örnek verilirdi. Hikayede Hezarfen Ahmet Çelebi diye birisinin fen ve tekniği kullanarak uçmayı başardığı anlatılıyor, padişahın ise bu durumdan endişelenerek söz konusu şahsı Cezayir’e sürdüğü dile getiriliyordu. Tarihçi İlber Ortaylı bunun doğru bir bilgi olmadığını söylüyor. Aslında pek çok önemli tarihçi böyle bir hadisenin Osmanlı tarihinde hiç yaşanmadığını dile getiriyor. Bugünkü yamaç paraşütçüleri de teknik olarak Galata’dan Üsküdar’a uçmanın mümkün olmadığında birleşiyorlar.
         <br/>
         <br/>
         Mevlânâ tartışmalarına ışık tutacağına inandığımız bir dosyamız var. Hz. Mevlânâ nereden ve neden çıktığı belli olmayan bir tartışmanın odağında duruyor. Bu dosyanın, kafalarda oluşmuş pek çok soruya cevap vereceğini tahmin ediyoruz.
         <br/>
         <br/>
         Daha iyi dergilerde buluşmak dileğiyle...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 14 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11832), [web.archive.org (arşiv bağlantısı)](http://web.archive.org/web/20050227214305/http://www.aksiyon.com.tr:80/yazdir.php?id=11832)
