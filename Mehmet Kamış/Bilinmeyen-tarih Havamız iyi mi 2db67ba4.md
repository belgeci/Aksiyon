# Havamız iyi mi?

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20050302225323im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Memurları yargısız infaz etmek isteyen KHK, rektör atamaları tartışmaları, Fethullah Gülen’e atılan sayısını bilemeyeceğimiz iftiralar derken Türkiye’nin geleceğini çaldığımızı idrak edebiliyor muyuz acaba?
   </font>
   <br/>
   <p>
    <font class="content">
     Bir kere daha anlaşıldı ki biz hoşgörü ve diyalog özürlüyüz. Basit bir rektör atamasını dahi tartışmadan, tarihi önemde bir mesele gibi birbirimizi suçlamadan yapamıyoruz.
     <br>
      <br>
       Aksiyon dergisi mümkün olduğunca günlük tüketime angaje olmadan ciddi dosyalarla sizlerin karşısına çıkmak istiyor. Fakat bazen damarımıza basıldığında dayanamayıp üslubumuzu sertleştirmekten de çekinmiyoruz. Bu haftaki kapak dosyamız aburcubur gündem içinde belki pek önemi kavranmayan fakat yeri ve zamanı geldiğinde olağanüstü öneme sahip meteoroloji altyapımızla ilgili.
       <br>
        <br>
         Düşünebiliyor musunuz, her gün televizyonda izlediğiniz hava durumu tahminlerini Türkiye’nin dışarıdan ithal ettiğini! Ve bu alanda hâlâ modernize olmuş, savaş döneminde ihtiyaçlarımızı karşılayacak bir kurumumuz yok. Hem de 1974 Kıbrıs Barış Harekatı’nda bunun acı bedelini ödemek zorunda kalmamıza rağmen.
         <br/>
         <br/>
         ABD Hava Kuvvetleri 2025 yılında tamamen “Havaya Sahip Olma”yı hedefliyor. Savaşlarda havayı da kullanmayı ve askeri avantajlar sağlamak için askeri operasyonlara entegre etmeyi amaçlıyor. Bu amaçla silah operatörleri ve meteorolojistler, hem kendilerinin ve hem düşmana ait silah sistemlerinin hava şartlarına bağlı olarak değişen performansını, silah ve hava şartlarının etkileşimini anlamak için yoğun bir çalışma içinde. Türk Silahlı Kuvvetleri’nde ise bir tane bile meteoroloji mühendisi yok.
         <br/>
         <br/>
         Kapak dosyamızı dikkatle okumanızı tavsiye ederiz. Hava durumu yüzünden kaybedilen savaşlara, tarihin akışını değiştiren olaylara bu haftaki kapak dosyamızda şahit olacaksınız.
         <br/>
         <br/>
         Bu hafta her zaman olduğu gibi dopdolu bir Aksiyon’la karşınızdayız. Kapak dosyamız dışında; 28 Şubat sürecinin önemli oluşumlarından “Beşli Çete”nin mimarlarından Refik Baydur’un arkadaşımız Osman İridağ’a anlattıkları, Cumhuriyet gazetesinin misyonunun bitip bitmediğini irdeleyen dosyamız, Leman dergisinin ünlü çizeri “mecburi solcu” Bahadır Boysal’la yapılan söyleşi oldukça ilginizi çekecek.
         <br/>
         <br/>
         Yeni Aksiyon’larda buluşmak ümidiyle sağlıcakla kalın.
         <br/>
        </br>
       </br>
      </br>
     </br>
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14109), [web.archive.org (arşiv bağlantısı)](http://web.archive.org/web/20050302225323/http://www.aksiyon.com.tr:80/detay.php?id=14109)
