# Mecburiyetler kavşağında geleceği düşlemek

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20040127141110im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040127141110im_/http://www.aksiyon.com.tr/resim/450/32.jpg" vspace="5"/>
  </p>
 </font>
 <font class="content">
  11 Eylül saldırılarının Amerikan toplum hafızasında meydana getirdiği tahribat tahmin edilenin de ötesinde gerçekleşti. Tıpkı, Osmanlı Devleti’nin 1699 yılında Karlofça Anlaşması ile ilk kez toprak kaybına yol açması gibi. O güne kadar hep kazanan taraftı Devleti Aliye ve kaybetmenin ne olduğunu ilk kez bu tarihte öğrenmişti.
 </font>
 <p>
  <font class="content">
   New York’ta sembol kulelerin birkaç saat içinde, hem de tüm dünyanın gözü önünde enkaza dönüşmesi de benzer bir kırılmanın Amerikan zihniyetinde meydana gelmesinden başka bir şey değildi. Özgürlükler ülkesi Amerika, tarihinde ilk kez içeriden vurulmuştu. Hem de kimliği meçhul bir tehdit kaynağı tarafından.
   <br/>
   <br/>
   O tarihten beri uluslararası sistem ağır bunalım içerisinde. Bir yanda ‘belirsizlik tehdidi’, öte yanda da özgürlükler ve demokrasi. Hem özgürlükten taviz vermeden güvenliği sağlamak, hem de bilinmeyen bir tehdide karşı tedbir alırken demokrasi ile hakları ve hürriyetleri zedelememek gerekiyor. Şimdilik ABD’nin bulduğu çözüm, ülke içinden gelen tehdide karşı İç Güvenlik Bakanlığı kurmaktan ibaret.
   <br/>
   <br/>
   İşte bu noktada Türkiye, mecburiyetler kavşağında yönünü bulmaya çalışan bir ülke durumunda. Soğuk Savaş döneminin tehdit değerlendirmelerine göre dizayn edilmiş devlet yapısını elden geçirme ve uluslararası sistemi bunalıma sokan yeni tehditlere karşı kendini yeniden tanzim etme gerçeği ile karşı karşıya...
   <br/>
   <br/>
   Bunu yaparken, emekli Tuğgeneral Korkmaz Tağma’nın vukufiyetle vurguladığı gibi, “dış tehdit değerlendirmelerini Türkiye’nin kendi sosyal ve kültürel yapısına yansıtmaması ve bunları birer iç tehdit olarak algılamaması” kaçınılmaz görünüyor.
   <br/>
   <br/>
   Bugün Türkiye’nin en çok ihtiyaç duyduğu şey özü itibariyle salt değişim değil aslında. Nitekim, dillere pelesenk edercesine talep edilen şey, merkezine ‘insan’ faktörünün yerleştirildiği bir sistem arayışı. Hepsi o kadar.
   <br/>
   <br/>
   Adı ister ‘demokratik güvenlik mekanizması’ olsun isterse başka bir şey. Çok da fark etmiyor. Son 13 yılda ıskaladığı pekçok fırsatı yeniden yakalama şansını elde etmek istiyor Türkiye. Elbette daha fazla mecburiyetler kavşağında beklememek için...
   <br/>
   <br/>
   İyi haftalar.
   <br/>
  </font>
 </p>
</div>


## Yorumlar

### Ahmet Çağatay, 28-Temmuz-2003
> hayal kurmamak lazım: 
> Türk Devletinin hayat bağları geçmişiyle geleceği arasında bir bebeğin anne karnında beslenmesi gibidir. Geleceği bugünü adam gibi yaşayarak  ve geçmişten beslenerek sahiplenebiliriz. Ve  insan faktörüne değil  sisteme ağırlık vermeliyiz. İyi bir sistem zaten iyi insanları açığa çıkarır. Fırsatlar kaçmaz ,ertelenebilir ama hayat kaçabilir. Devletin hayatının kaçması onun sonu demektir. Öncelikle iyi bir sistem, sistemin getirdiği iyi bir eğitim, tuzun kokmadığı bir adalet, insanların benim devletim bu diyebileceği sosyal ve sağlık güvenceler ve tabiki sunulan hedef: büyük gelecek. Bunlar olabildiği zaman geleceğin hızla geldiği, fırsatların ardının kesilmediği ve herkesin bir yandan yıkmak isterken bir yandan da yanında yer almak istediği Türkiye Cumhuriyetinin sisteminde insanların  ne kadar önemli olduğu hayatın kendisi olarak yaşanacak. Değişim hayatın kendisidir, hayat andır, anı her an yaşayabilen geleceğin sahibidir. bununda ilk yolu çalışmaktan geçmektedir.

### ahmet ay, 24-Temmuz-2003
> şikayet: 
> ben istanbulda okuyan antalyalı bir okuyucunuzum antalyaya bir hafta önce geldim pazartesiden bu yana derginizi arıyorum ama halen bulamadım bu sorunu daha öncede yazdım ama bir sonuç çıkmadı bayilere bakıyorum her tür dergi var ama dalında Türkiyenin en çok tiraja sahip dergisi Aksiyon yok.Bu konuyla ilgileneceğinizi umar teşekkür ederim.

Kaynak: [www.aksiyon.com.tr](http://www.aksiyon.com.tr:80/detay.php?id=2811&yorum_id=177), [web.archive.org (arşiv bağlantısı)](http://web.archive.org/web/20040127141110/http://www.aksiyon.com.tr:80/detay.php?id=2811&yorum_id=177)
