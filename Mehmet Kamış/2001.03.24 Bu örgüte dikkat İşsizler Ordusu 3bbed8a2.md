# Bu örgüte dikkat: İşsizler Ordusu

*Mehmet Kamış 2001.03.24*

<div>
 <p class="spot">
  Tarım toplumunda işsiz olmanın bedeli ağır değildi, bir lokma bir hırka anlayışı düzensizliğin üstünü örtmeye yetiyordu. Ama sanayi toplumunda, kent yaşamında işsiz olmanın bedeli çok ağır.
 </p>
 <p class="metin">
 </p>
 <p class="metin">
  Kira, ulaşım, okul, gıda, giyim ve sağlık gibi kaçınılamaz masraflar işsizliğin bir insanın hayatındaki çöküntüyü net bir şekilde izah ediyor. Sosyal aktivitelerden bahsetmeye bile gerek yok. Köy ile irtibatını kopartmamış olanlar kötünün iyisini yaşamaya çalışıyor. Ama ya diğerleri.
 </p>
 <p class="metin">
  Türkiye'de öteden beri var olan işsizlik, son ekonomik durgunlukla birlikte bulaşıcı bir hastalık, bir veba gibi korkunç bir hızla yayılma özelliği gösteriyor. Artık sadece vasıfsız elemanlar değil, beyaz yakalılarda, halk arasında kravatlı denilen kesimde işsiz.
 </p>
 <p class="metin">
  Turgut Özal Türkiye'deki genç nüfusun büyüme açısından Türkiye'nin en önemli avantajı olduğunu söylemesinin üzerinden çok uzun süre geçmedi. Bir açıdan doğru kabul ettiğimiz bu sözün artık geçerliliğinin kalmadığını ve genç nüfusun Türkiye'de beklenen sosyal patlamanın en önemli unsuru oduğunu  müşahade ediyoruz. 'Aç insanın kaybedecek çok az şeyi kalmıştır ve en ufak itelemede hertürlü eylemi yapabilecek bir hale gelebilir. Taksim'de otel taşlayanların zenginleri ne kadar tedirgin ettiğini ne çabuk unuttuk. Bir süreden beri ekilen servet düşmanlığı tohumu yeşermeye başladı bile.
 </p>
 <p class="metin">
  Aksiyon dergisi nefesini ensemizde hissettiğimiz işsizlik sorununun Türkiye'yi sosyal facialara doğru sürüklediğini görerek Türkiye'nin örtülü gerçeğini araştırdı. İlginç bir tespit var: Vatandaş bu zamana kadar devletine yaptığı hatalı işlerden dolayı kızıyordu, ama artık "kızma" yerini 'devletten soğumaya' bırakmış. Vatandaş devletle aidiyet duygusunu yitirmeye başlamış ki bu durum bize sonun başlangıcını hatırlatıyor.
 </p>
 <p class="metin">
  İyi haftalar dileğiyle.
 </p>
 <br/>
 <center>
  <a class="anaorta" href="http://web.archive.org/web/20020220024802/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/editor/1.htm), [web.archive.org (arşiv bağlantısı)](http://web.archive.org/web/20020220024802/http://www.aksiyon.com.tr:80/2001/329/editor/1.htm)
