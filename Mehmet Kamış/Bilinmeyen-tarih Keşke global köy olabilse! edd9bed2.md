# Keşke global köy olabilse!

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20050227161450im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Köyde cenazenin matemi, düğünün neşesi birlikte paylaşılır. Kişilerin tek başına yapamayacağı, ama bütün köyü ilgilendiren meseleler imece yoluyla çözülür. Evi, samanlığı yanan köylünün, ziyanı hep birlikte hemen giderilir. Düşene bir tekme vurulmaz, elinden tutulur. Yazılı bir anayasası yoktur belki ama köyün bir ahlakı vardır.
   </font>
   <br/>
   <p>
    <font class="content">
     Kimilerine göre dünyamız da artık bir köy haline geldi. Mekan ve zaman kavramlarında yaşanan devrimi dikkate alırsak, buna itiraz etmek güç. Ama mesafelerin aşılması dışında köy benzetmesinde yerine oturmayan çok unsur var. Dünyanın bugünkü yapısı, köye değil de, daha çok modern şehirlerdeki apartman hayatına benziyor. Üst kattakinin alt kattakinden haberi yok. Kapılar belki yanyana ama yan taraftaki aç mı, susuz mu, öldü mü, adı ne, bilen yok. Alt kattan yükselen feryat seslerini, üst kattekiler müziğin sesini yükselterek bastırıyorlar. Altta kafa taslarından kuleler oluşurken, üstte poker partileri düzenleniyor.
     <br>
      <br>
       İnsanlığın yüzyıllar süren birikiminin ürünleri olan kavramlar sakız gibi istendiği yere çekilir olmuş. Ne genlerimiz, ne atmosferimiz, ne suyumuz, ne toprağımız emniyet altında. Bugünlerde herkes tarafını belli etmekten bahsediyor. Ladin’in mi yanındasın, ABD’nin mi? Bu tartışmayı faydasız buluyor ve daha üst bir soru soruyoruz: Yerkürenin bütün sakinlerinin üzerinde uzlaştığı bir global ahlak olmadan, köyümüze barış ve huzur gelir mi?
       <br>
        <br>
         ***
         <br/>
         <br/>
         Dosyalarda muhabirlerin, editörlerin imzalarını görüyorsunuz, bir de dosyaları derginin estetik anlayışına yakışır şekilde her hafta sayfalara işleyenler var. Aslında en görünür imza da onlara ait. Mesela bu hafta okuyacağınız kapak dosyasının tasarımı için Cevat Yalçın birkaç gün kafa yordu. 5 gün önce önüne gelen malzemeyle en iyi kıvamı bulmak için uğraştı. Giriş sayfası için en az 3 alternatif çalıştı. Mustafa Sağlam, son halini bulan tasarıma gidecek en uygun fotoğrafı arayıp buldu. Biraz özensiz grafikleri içine sindiremeyen Mustafa Kara, onları yeniden yapıp çekidüzen verdi. Tabii her yönüyle daha iyi Aksiyon arayışı aralıksız sürüyor.
         <br/>
         <br/>
         Hayırlı haftalar...
         <br/>
        </br>
       </br>
      </br>
     </br>
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12965), [web.archive.org (arşiv bağlantısı)](http://web.archive.org/web/20050227161450/http://www.aksiyon.com.tr:80/detay.php?id=12965)
