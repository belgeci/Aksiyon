# Vezir olmak kolay değil

*Mehmet Kamış Bilinmeyen-tarih*

<div>
 <p>
  <font>
   Bazı tarihçiler Osmanlı’nın İngilizler gibi geri çekilirken sağlıklı bir tasfiye yapamadıklarını söyler. Bu yüzden sömürgelerin bağımsızlık kazanmasından sonra bile İngilizlerin yönetiminde kaldığını, Osmanlı’nın ise geride bıraktıkları yerlerin yönetimiyle ilgili hiç bir şeye karışamadığını ifade eder.
   <br/>
   <br/>
   Her ne kadar İngilizlerin sömürmek, Osmanlı’nın ise fetih için toprak kazandığı bilinse de geri dönmek zorunda kaldıklarında  İngilizlerin daha akıllı hareket ettikleri de bir gerçek. Osmanlı’nın, dış faktörlerin çokça müdahil olması nedeniyle Balkanlar’dan ve Ortadoğu’dan çekilirken sağlıklı bir tasfiye yapamaması geride çok büyük acıların yaşanmasına sebep olmuştur. Özellikle Balkanlar hâlâ yazılmamış acıları bağrında saklar.
   <br>
    <br>
     Kuzey Irak da bu coğrafyalardan biri. Misak-ı Milli sınırları içerisinde olmasına rağmen İngilizlerin entrikaları sonucunda elimizden çıkan Musul-Kerkük bölgesinde özellikle Baas rejiminden sonra çok büyük acılar yaşandı. Çok önemli petrol kuyularının olması nedeniyle dünyadaki güç odaklarının kendi haline bırakmadıkları bu bölge acılarla dolu geçen bir asırdan sonra yeni sıkıntılara gebe.
     <br>
      <br>
       Bir satranç tahtasını andıran oyunun şahları ve vezirlerinin yanında  piyon vazifesini görecekler de belli. Arkadaşımız Yaşar Durukan’ın, kapak dosyasında da okuyacağınız şu ifadeleri oldukça dikkat çekici: “Satranç tahtasının konumlanışı sekizinci yatayında duran kurmaylar/yönetenler yani (şah, vezir, kale, at ve fil) ve önlerindeki yedinci yatayda duran piyonlardan ibarettir. Yönetim, “Şah”ın çıkarları uğruna, bunları sorgusuz, sualsiz feda edebilir. Piyonların tamamı, “Şah” öyle istiyor diye harcanabilir. Ya da başka kazançlar elde etmek için feda edilir. Piyonların da aralarında mevkiler vardır. En kenardaki en değersiz; “şah”ın ve “vezir”in önündekiler en değerli piyonlardır. Bunların oyun içerisindeki değerleri her an değişir, güçleri artabilir. Ve en nihayetinde bir piyon, sekizinci yataya ulaştığında istediği unvana (vezir gibi) kavuşabilir. Tabii yönetenler o ana dek onu harcamamışsa.
       <br>
        <br>
         Bugüne kadar o bölgedeki oyunlarda hep piyon olarak kullanılan Kürtler vezir olmaya doğru hamle yapmış durumda. Hedef sekizinci yataya ulaşabilmek. Bakalım müsaade edilecek mi?
         <br/>
         <br/>
         Barış dolu bir dünya dileğiyle...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 529 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2020), [web.archive.org (arşiv bağlantısı)](http://web.archive.org/web/20050302054129/http://www.aksiyon.com.tr:80/yazdir.php?id=2020)
