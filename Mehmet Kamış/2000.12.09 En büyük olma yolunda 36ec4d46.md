# En büyük olma yolunda

*Mehmet Kamış 2000.12.09*

<div>
 <p class="spot">
  Ekonomide yeni fırsatlar yeni zenginleri ortaya çıkarıyor. Gelişmelere adapte olanlar büyüyor, olamayanlar mazilerinde ne kadar etkin ve saygın şirketler olduklarına bakılmaksızın eski konumlarını terk ediyorlar.
 </p>
 <p class="metin">
 </p>
 <p class="metin">
  İşte Ford'un, General Motor'un başına gelenler. Çok büyüktü, en büyüktü ama Bill Gates geldi ve temel büyüme trentlerini altüst ederek tahtına oturdu.
 </p>
 <p class="metin">
  Mehmet Emin Karamehmet gerçekten gösterişli bir iş yaptı ve Koç'un bir adım önüne geçti. Bu zamana kadar sessiz ve derinden giden İş Bankası da POAŞ ve GSM ile muhteşem bir çıkış yaparak ne kadar büyük olduğunu ve ne kadar büyümek istediğini ortaya koymuş oldu.
 </p>
 <p class="metin">
  İş Bankası, kuruluş hikayesi film olacak kadar ilginç bir banka. Adından da anlaşılacağı gibi iş (bussiness) yapmak için kurulmuş bir banka. Şu anda elinde 96 tane iştirak bulunduruyor. Şişe Cam, İş—Tim'den evvel en gözde şirketi idi. Hâlâ holdingleşmedi ama amiral gemisi banka olan holding gibi bir banka.
 </p>
 <p class="metin">
  İş Bankası'nın bir önemli özelliği de sahibinin net olmaması, ortada bir bankanın yüzde 45'ine sahip olan bir sandık var. Bir de CHP'nin yüzde 33'lük hissesi; diğer kısmı borsaya kote olmuş durumda. Patronunun belli olmadığı bir şirketin ekonomik anlamda böylesine büyük adımlar atıyor olması ilginç bir araştırma konusu. Ortağı bir siyasi parti olan bankanın yeni stratejisini eldeki mevcut bilgiler içerisinde anlamaya çalıştık. Anlamaya çalıştık diyoruz çünkü logodaki parçalar eksik ve bu eksikliğin farkında olarak yorumlarımızı ihtiyatla yaptık.
 </p>
 <p class="metin">
  Bu arada Nihal Bengisu Karaca kısa bir süre için Sinek köşesini yazamayacak.
 </p>
 <p class="metin">
  İyi haftalar dileğiyle.
 </p>
 <br/>
 <center>
  <a class="anaorta" href="http://web.archive.org/web/20020329150114/mailto:mehmetkamis@aksiyon.com">
   mehmetkamis@aksiyon.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/314/editor/1.htm), [web.archive.org (arşiv bağlantısı)](http://web.archive.org/web/20020329150114/http://www.aksiyon.com.tr:80/2000/314/editor/1.htm)
