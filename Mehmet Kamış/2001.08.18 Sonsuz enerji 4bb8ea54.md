# Sonsuz enerji

*Mehmet Kamış 2001.08.18*

<div>
 <p class="spot">
  Hayatımızın her karesi için olmazsa olmaz bir—iki şartın belki ilki, enerji. Isınmadan ulaşıma, haberleşmeden sağlığa ve daha hayatın adeta her hücresine kadar enerjiye muhtacız.
 </p>
 <p class="metin">
 </p>
 <p class="metin">
  Hayatımızın her karesi için olmazsa olmaz bir—iki şartın belki ilki, enerji. Isınmadan ulaşıma, haberleşmeden sağlığa ve daha hayatın adeta her hücresine kadar enerjiye muhtacız.
 </p>
 <p class="metin">
  Fakat (şimdilik) göründüğü kadarıyla, enerjiye sonsuz ihtiyacımız olmasına rağmen enerjinin kendisi sonsuz değil. İşte, petrol tükenmek üzere. Güneş enerjisi çalışmaları insanoğlunun ihtiyacını karşılamaktan çok çok uzak. Rüzgar enerjisi malum, hem rüzgarın esmesine bağlı, hem de "sonsuzluğu" sağlamaktan o da uzak.
 </p>
 <p class="metin">
  Dünyanın hemen bütün ülkelerinde enerji üzerine çalışan bilimadamları, bu alanda tek  çarenin "sonsuzluğu" sağlamaktan geçtiğini bilip, yıllardır ona yoğunlaştı. Sayısız nükleer fizik uzmanı, enerjide sonsuzluğu sağlamak için füzyonu sağlama ve en önemlisi sürekli kılma uğraşı verdi. Bu bilimadamlarından biri de İzmirli bilimadamımız Azer Deniz Germen'di. Danimarka'da çalışmalarını sürdüren Germen, herkesin peşinde koştuğu füzyonu gerçekleştirdi. Birçok üniversite ve enstitü tarafından, yaptığı buluş onaylandı. Bu buluş, insanoğlu için şüphesiz bir dönüm zamanını bildiriyor. Aksiyon, bu hafta Germen'e ulaştı ve başta NASA olmak üzere ileri ülkelerin milyarlarca doları gözden çıkarmaya hazır olduğu buluşunu konuştu.
 </p>
 <p class="metin">
  Bu haftaki Aksiyon yine ilgi çekici çalışmalarla siz değerli okuyucularının karşısında. Sanatçı Gülben Ergen bir zamanlar "sevmişti". Şimdi Kartal Cezaevi'nin ünlü konukları arasında bulunan Erol Evcil için Ergen iki yıldan fazla onun evine kapanmıştı. Evcil'in Malki cinayetinde varolduğu iddia edilen rolü ve bazı yolsuzluk iddiaları üzerine Gülben Ergen'in de bilgilerine başvurmuştu polis. Bu hafta Gülben Ergen'in polis ifadelerini yayınlıyoruz.
 </p>
 <p class="metin">
  Arkadaşlarımız Haşim Söylemez ve Yaşar Durukan, "kriz yaşayan bir toplum hangi müziği dinler?" sorusundan yola çıkarak, halkımızın hangi tür parçalarla avunduğunu araştırdılar.
 </p>
 <p class="metin">
  Artık tiryakisi olduğunuz "Albüm"de bu hafta Coşkun Kırca var, illa ki okumalısınız.
 </p>
 <p class="metin">
  Mutlu ve hür bir hafta dileğiyle.
 </p>
 <br/>
 <center>
  <a class="anaorta" href="http://web.archive.org/web/20020429224810/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/350/editor/1.htm), [web.archive.org (arşiv bağlantısı)](http://web.archive.org/web/20020429224810/http://www.aksiyon.com.tr:80/2001/350/editor/1.htm)
