# Sadece Türkiye Sevinmedi

*Mehmet Kamış Bilinmeyen-tarih*

<div>
 <p>
  <font>
   Bir spor şöleni daha sona erdi. Bizim için kuşkusuz unutulmayacak bir şampiyonaydı. Türkiye kimsenin beklemediği bir şekilde başarılı oldu ve 2002 Dünya Kupasına büyük renk kattı. Dünyanın en ilgi çeken organizasyonlarından biri olan FİFA Dünya Kupasında yarı final oynayan Milli Takım bütün gözlerin bize çevrilmesine ve yüz milyonlarca insanın ülkemizle ilgili güzel şeyler konuşmasına sebep oldu.
   <br/>
   <br/>
   Ancak maç bitmedi, yeni başlıyor. Başarı bir son değil başlangıçtır aslında. Türkiye’de çıta çok yükseldi. Dünya Kupasında yarı final yaşamış bir ülkenin bundan aşağıya düşmemesi için çalışmaya ve planlamaya tatile bile çıkmadan başlaması lâzım. Zafer coşkusunun sarhoşluğa dönmesine müsaade etmeden, hatalardan ders alarak yeni zaferlerin planını yapma vakti şimdi. Başarının süreklilik kazanmasıyla sevinçteki abartımız da dengeye ulaşacaktır kuşkusuz.
   <br/>
   <br/>
   Spor tek başına ülkede devrimler yaptıracak bir güç değildir belki ama önemli bir tetikleyicidir. Kimse yarın ülkede herşeyin düzeleceğini, güllük gülistanlık bir hal alacağını söylemiyor. Ancak ülke için en gerekli şeylerden biri olan pozitif enerjiyi sağlayacağı da kesin. Yapabilme, başarabilme duygusunu tetikleme ihtimali çok yüksek.
   <br/>
   <br/>
   Futbolda dünya vitrininde başarılı olan Türkiye, Ağustos sonunda basketbolda da başarı arayacak. Dünyanın en popüler iki sporunda dünya çapında gündeme gelmemiz büyük bir coğrafyayı da en azından sempati düzeyinde bize yönlendiriyor. Dünya Kupası nasıl bir miras üzerinde yaşadığımızı da bize gösterdi. Türkiye’den Avrupa’ya ya da dünyanın daha farklı bölgelerine gidenlerden başka Milli Takımın başarısına en az bizim kadar sevinen bir coğrafyanın varlığını gördük. Azerbaycan’dan Kazakistan’a, Suriye’den Kerkük’e, Üsküp’e Prizren’e, Saraybosna’dan Kuzey Afrika’ya kadar çok geniş bir coğrafyada yaşayan milyonlarca insan Türkiye’nin başarısını sabahlara kadar kutlayarak bizimle olan tarihsel bağlarını yeniden hatırladı. Bu başarıların devam etmesi, bu bölgedeki insanların yönünü iyice Türkiye’ye çevirmesine de vesile olacak.
   <br/>
   <br/>
   Dış Haberler editörümüz Abdülhamit Bilici Tıme Dergisinin editörü Hanri Miller ile görüştü. Dünyadaki ve Türkiye’deki dergicilik ile yurt dışındaki Türk okulları üzerine yapılan konuşmayı ilgiyle okuyacağınızı tahmin ediyoruz.
   <br/>
   <br/>
   Daha güzel günler dileğiyle...
   <br/>
   <br/>
  </font>
 </p>
 <p>
  <font>
   (Bu yazı 421 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1479), [web.archive.org (arşiv bağlantısı)](http://web.archive.org/web/20050301161938/http://www.aksiyon.com.tr:80/yazdir.php?id=1479)
