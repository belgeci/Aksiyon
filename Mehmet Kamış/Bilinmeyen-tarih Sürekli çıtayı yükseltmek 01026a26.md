# Sürekli çıtayı yükseltmek

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030624020250im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030624020250im_/http://www.aksiyon.com.tr/resim/47/blank.gif" vspace="5"/>
  </p>
 </font>
 <font class="content">
  Dergimizde son zamanlardaki gelişmeler, Cihan Haber Ajansı’nın Genel Yayın Editörü Erhan Başyurt’un söylediği birkaç kelimelik cümlede kendini buluyor: “Aksiyon dergisi sessiz sedasız sürekli çıtayı yükseltiyor.’’ Son dönemlerde dergimiz Sayın Başyurt’un dediği gibi sessiz ve derinden bir hareketlilik yaşıyor. Bu hareketlilik, Yazı İşleri Müdürümüz Ahmet Dinç’in dergimizin Ankara temsilcisi olmasıyla başladı.
 </font>
 <p>
  <font class="content">
   Birol Uzunay ile birlikte Başkent’in nabzını size en sağlıklı biçimde aktaracak bir büronun oluşumu için Ankara’ya taşındı. Bu ikiliye yılların gazetecisi Adnan Öksüz’ün de desteği ve iki genç elemanımızın daha işe başlamasıyla Ankara çok güçlü bir büro haline geldi.
   <br/>
   <br/>
   Ardından Zaman Gazetesi’nden üç önemli ismi transfer ettik. Kerem Öztürk dergimizin Görsel Yönetmeni oldu. Mustafa Sağlam’ın insanüstü gayretlerinin yanı sıra Kerem Öztürk’ün tasarım yeteneklerinin dergimize dünya çapında bir standart getireceğine inanıyoruz. Söz görsellikten açılmışken, kapak görüntümüzdeki küçük bir değişikliğin dikkatinizden kaçmayacağını da biliyoruz.
   <br/>
   <br/>
   Zaman Gazetesi’nde yakından tanıdığınız Faruk Mercan da bundan böyle Aksiyon kadrosunda yer alacak. Mercan’ın ses getiren haberlerini bundan böyle Aksiyon’da okuyacaksınız. Bir diğer transferimiz de Zaman’ın tüketici köşesini yıllardır başarıyla hazırlayan, bu konuda defalarca ödül kazanan Hüseyin Sümer. Ancak Sümer, Zaman’da görmeye alıştığınızdan farklı bir yüzle karşınıza çıkacak.
   <br/>
   <br/>
   Belki fark edilecek belki edilmeyecek ama bizce çok önemli değişiklikleri birer ikişer uygulayacağımızı ifade ederken bir arkadaşımıza da teşekkür etmek istiyorum.   Boğaziçi Üniversitesi Uluslararası İlişkiler bölümünden mezun olduktan sonra İbrani Üniversitesi’nde din sosyolojisi üzerine master yapmak için gittiği Kudüs’ten yazdığı yazılarla tanıdık onu. Araştırmak ve öğrenmek üzerine kurguladığı gazetecilik hayatında bize hiç nazlanmadı, yorgunluğunu sezdirmedi. Bilginin kaprisini ve enaniyetini hiç göstermedi. Ne zaman yardım istesek gece gündüz ayrımı yapmaksızın koştu. Kan ve gözyaşının aktığı, bütün dünyanın gündeminde olan Ortadoğu’dan bize en derin bilgileri ulaştırdı. İngilizce, Arapça, Fransızca, Rusça, İbranice, Almanca konuşan dünyadan elde ettiği bütün bilgileri bizimle paylaştı. Tek başına bir haber merkezi gibiydi. Aksiyon ailesi olarak Kerim Balcı’ya teşekkür etmeyi bir borç biliyoruz.
   <br/>
   <br/>
   Biz Türkiye’de haber dergiciliğini yapmaya kararlıyız. Siz dergi okumaya kararlı mısınız?
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2497&yorum_id=1), [web.archive.org (arşiv bağlantısı)](http://web.archive.org/web/20030624020250/http://www.aksiyon.com.tr:80/detay.php?id=2497&yorum_id=1)
