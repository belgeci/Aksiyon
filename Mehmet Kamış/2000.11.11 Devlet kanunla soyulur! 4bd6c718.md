# Devlet kanunla soyulur!

*Mehmet Kamış 2000.11.11*

<div>
 <p class="spot">
  'Artık alıştık, bizi şaşırtacak hiçbir şey olamaz bu ülkede' demeye doğru gidiyorduk ki, ağzımızı açık bırakacak daha çok potansiyel bulunduğunu anlamamız uzun sürmedi.
 </p>
 <p class="metin">
 </p>
 <p class="metin">
  Sırf devleti soyma amacına yönelik bir kanun çıkartıldığını hiç duymuş muydunuz?
 </p>
 <p class="metin">
  Arkadaşımız Cemal Kalyoncu'nun ortaya çıkardığı skandalın özeti şöyle: Devlet 1989'da Fiskobirlik için destekleme alımı yapmayacağını, ancak Birlik'in, devletten izin alınmak kaydıyla banka kredisi çekebileceğini duyurur. Fakat Fiskobirlik Başkanı, devletten izin almaksızın bazı bankalardan toplam 161.6 milyar lira kredi alır. Para ödenemez ve 1994'e gelindiğinde borç miktarı bankalara göre 600 trilyonu geçer. Fiskobirlik'e haciz gelmesi yolu kapalı olduğu için başka çare bulunur. Borcun Hazine'ye devredilip devlet tarafından ödenmesi için Haziran 2000'de bir kanun çıkartılır. Araştırma Komisyonu'nun ortaya çıkardığı bir acı gerçek de şu ki, kanunun altında imzası olan hiç kimse, ne cumhurbaşkanı, ne de başbakan kanunun içeriğini bilmiyor.
 </p>
 <p class="metin">
  Böylece, devleti soymak için kanun çıkartılan ilk ve tek ülke olarak ıssız acundaki yerimizi almış olacağız. Ve devletin/milletin malının kurtulması, iki iyi niyetli müfettişin gayretine kalmış olacak.
 </p>
 <p class="metin">
  Amerika Birleşik Devletleri'ndeki başkanlık seçimi nadir rastlanabilecek bir ilginçliğe sahne oldu. Her oyun, her bireyin ne kadar önemli hale gelebileceği, bir tek seçmenin bile dünyanın kaderini nasıl değiştirebileceği bu seçimin getirdiği bir yeni olgu. Bu, seçim sistemini ilgilendirdiği gibi şüphesiz bir ülkede demokrasinin kurumsallaşması ile de yakından ilgili.
 </p>
 <p class="metin">
  Cezayir'in büyük siyasi partilerinden birinin lideri Mahfuz Nahnah geçtiğimiz hafta Türkiye'deydi ve Dışhaberler Editörümüz Abdülhamit Bilici'ye bir mülakat verdi. Cezayir İslam dünyasıyla ilgili değerlendirmelerinin yanında, Nahnah'ın İslam'daki "şûra" sisteminden hareketle ürettiği ilginç bir kavram olan "şûrokrasi" hakkındaki görüşlerini de Aksiyon'da bulacaksınız.
 </p>
 <p class="metin">
  Yaklaşık 1 yıldır Karakutu köşesini başarıyla hazırlayan arkadaşımız Aydoğan Vatandaş, gazetecilik hayatına artık Zaman'da devam edecek. Karakutu'yu yeni muhteva ve biçimiyle bundan böyle Yazı İşleri Müdürümüz Ahmet Dinç hazırlayacak.
 </p>
 <p class="metin">
  Sağlıklı, mutlu ve hür bir hafta dileğiyle.
 </p>
 <br/>
 <center>
  <a class="anaorta" href="http://web.archive.org/web/20020417014505/mailto:mehmetkamis@aksiyon.com">
   mehmetkamis@aksiyon.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/310/editor/1.htm), [web.archive.org (arşiv bağlantısı)](http://web.archive.org/web/20020417014505/http://www.aksiyon.com.tr:80/2000/310/editor/1.htm)
