# İki günü eşit olan zarardadır

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030623225609im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030623225609im_/http://www.aksiyon.com.tr/resim/38/blank.gif" vspace="5"/>
  </p>
 </font>
 <font class="content">
  Dergideki arkadaşlarımız, eskiden editör yazılarında dergiyle ilgili mutfaktan bilgiler verilirdi ama son dönemde bundan vazgeçildi şeklinde eleştiri getiriyorlardı. Okurlarımızın derginin arka tarafıyla ilgili haberleri burada bulduğunu belirterek bu sıcak diyaloğu kesmemek gerektiği konusunda beni sürekli uyarıyorlardı. Bu eleştirilere kulak vererek, düşündüğümüz bazı yenilikleri sizlerle paylaşmak istiyorum.
 </font>
 <p>
  <font class="content">
   Öncelikli olarak, önümüzdeki hafta Feza Gazetecilik Genel Yayın Müdürü Ekrem Dumanlı’nın da katılacağı bir toplantı yapacağız. Birkaç gün sürmesini planladığımız bu toplantıda dergimizin yayın, dağıtım ve reklam konusundaki sorunlarını da ele alıp nasıl daha iyi bir dergi çıkarabileceğimizi konuşacağız. Yazı İşleri Müdürümüz Ahmet Dinç güçlü bir büro oluşturmak amacıyla Başkent’e yerleşiyor. Ankara haberlerini Adnan Öksüz uzun yıllar tek başına götürmek zorunda kalmıştı. Birol Uzunay da Ankara bürosundan çalışmalarını sürdürecek bundan sonra. Bu büro için birkaç transfer de gündemimizde. Yeni dönemde güçlü bir büro bize destek verecek.
   <br/>
   <br/>
   Dergimiz 9. yılına 18 bin net satışla girdi. Bu rakam diğer haber dergileri Aktüel, Tempo ve Nokta’nın toplamına eşit. Ancak bu bize yetmiyor. Aksiyon’un 35—40 bin okuyucu hinterlandı bulunduğuna inanıyoruz. Amacımız bu okuyucularımızla yeniden buluşmak.
   <br/>
   <br/>
   Geçtiğimiz hafta, bundan sonra gelenekselleştirmeyi arzu ettiğimiz bir yemekle dokuzuncu yılımızı kutladık. Hem geçmişi yad ettik, hem de gelecekle ilgili projelerimizi konuştuk. Daha önce dergide çalışmış arkadaşlarımızla halen çalışmakta olanların bir araya geldiği yemek oldukça verimli geçti. Yemekte, adı dergiyle özdeşleşen rahmetli Ömer Erturgut ve Cinuçen Tanrıkorur’u hüzünle anarken, eski Genel Yayın Yönetmenimiz Mustafa Sungur yemeğe okyanusun ötesinden yolladığı mesajla katıldı. Şöyle diyordu: “Bu dergi Allah’ın lütfu ile, çalışanlarına, okurlarına bildiklerinin ötesinde çok şeyler kazandırmıştır. Yolu Aksiyon’dan geçenlerin talihli insanlar olduğuna inanıyorum. Sahibi olduğunuz; samimi yürekler, genç beyinler ve güçlü kalemler Aksiyon’u bir onur madalyası gibi geleceklere taşıyacaktır.”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2308), [web.archive.org (arşiv bağlantısı)](http://web.archive.org/web/20030623225609/http://www.aksiyon.com.tr:80/detay.php?id=2308)
