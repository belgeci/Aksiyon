# Terim çizmeyi aştı

*Mehmet Kamış 2001.01.20*

<div>
 <p class="spot">
  Öyle kişiler vardır ki sürekli onları yazmak zorunda kalabilirsiniz. Her yazdığınız ilgi çektiği için tekrara düşme korkusu yaşamazsınız. Çünkü size sürekli malzeme verirler.
 </p>
 <p class="metin">
 </p>
 <p class="metin">
  İşte Fatih Terim de öyle biri. Daha önce iki kez kapak yaptığımız Terim'i yeniden kapağa çıkardık. Çünkü o başarılara doymuyor, biz de bu başarıları yazmaya. Bu haftaki dosya konularımızdan biri de Anadolu Solu. CHP'nin yerel değerleri özümseyip evrenseli yakalama düşüncesini ifade eden bu felsefeyi Fatih Terim yıllardır uyguluyor. Çünkü o gerçek bir Anadolulu gibi doğduğu toprakların değerlerini özümseyerek çağdaş olunacağını gösteriyor.
 </p>
 <p class="metin">
  Fatih Terim'i sadece teknik direktör olarak değerlendirmek doğru olmaz. Bir spor adamlığının ötesinde iyi bir siyasetçi aynı zamanda. Hem sporda hem de siyasette ne istediğini biliyor ve hedef koyduğu noktaya ulaşmak için hiç de aceleci davranmıyor. Galatasaray'da yönetici antrenördü, şimdi Fiorentina'da da aynı şeyi yapmak istiyor. Çünkü sporun yalnız spor olmadığının farkında.
 </p>
 <p class="metin">
  Geçtiğimiz yıla kadar başarıları Türkiye sınırlarını aşmıştı. Türkiye'nin Samsunspor'u seviyesinde bir takım olan Fiorentina'yı şampiyonluk potasına sokarak aynı başarıyı İtalya'da da yakaladı. Terim'in hedefinin Fiorentina ile sınırlı olmadığını söylemek için kâhin olmaya gerek yok. Mutlaka daha büyük bir takıma gidecek. Başta Milan olmak üzere dünyaca ünlü pek çok kulüp peşinde. Emin olun o da Fiorentina yerine Milan'ı çalıştırmak istiyor. Ancak kararını Fiorentina'dan da yana verebilir. Ama bu Milan'ı istemediği anlamına gelmeyecek. Terim'in duracağı nokta yok, sahi nereye koşuyor bu adam...
 </p>
 <p class="metin">
  İyi haftalar dileğiyle.
 </p>
 <br/>
 <center>
  <a class="anaorta" href="http://web.archive.org/web/20020105151413/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/320/editor/1.htm), [web.archive.org (arşiv bağlantısı)](http://web.archive.org/web/20020105151413/http://www.aksiyon.com.tr:80/2001/320/editor/1.htm)
