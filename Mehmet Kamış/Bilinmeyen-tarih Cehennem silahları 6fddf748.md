# Cehennem silahları

*Mehmet Kamış Bilinmeyen-tarih*

<div>
 <font>
  <img border="0" height="1" src="/web/20030624013110im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030624013110im_/http://www.aksiyon.com.tr/resim/46/blank.gif" vspace="5"/>
  </p>
 </font>
 <font class="content">
  Dergimizin 414. sayısında İslam dünyasında bugüne kadar kimsenin yapmadığı birşeyi yapmış ve intihar saldırılarının asla doğru bir eylem olmadığını yazmıştık. Hedefi ve kimin öleceği belli olmayan saldırılara girişmenin, sadece öldürmek için üzerine bombalar bağlayarak hiç bir şeyden habersiz, masum çoluk çocuğun bulunduğu insanlar arasında pimi çekmenin Müslümanca bir hareket olamayacağını söylemiştik. Biz biliyorduk ki, İslam savaşın en kızıştığı bir noktada bile ‘nasıl ölünür, nasıl öldürülür, düşmana karşı nasıl mücadele edilir’i kural ve kaidelere bağlamıştı.
 </font>
 <p>
  <font class="content">
   Bu kurallar arasında intihar saldırıları ve masum sivilleri öldürmek yoktu. Kudüs’te geçtiğimiz günlerde meydana gelen ve 15 kişinin öldüğü son intihar eylemine de böyle bakmıştık. Masum çocukların ölmesi son derece yanlış bir şeydi. Şiddetin yeni şiddet getirdiği ve tam anlamıyla bir çıkmaz sokak olduğu ortadaydı.
   <br/>
   <br/>
   Ancak, İsrail’in misilleme kastıyla mülteci kampında yaptığı katliam ise aklını kaybetmiş bir insanın hezeyanlarına benziyordu. Bu eylemi Filistinlilerin yaptıklarından daha dehşetli kılan ise bunun kanunları ve hukuku olan bir devlet eliyle yapılıyor olmasıydı.
   <br/>
   <br/>
   İsrail’in eylemleri durdurabilmesinin tek yolu çözümü şiddette bulabileceği düşüncesini terk etmesinden geçiyor. Şaron hükümetinin mülteci kampında katliam yapması kuşkusuz dehşet verici ve toplumsal sağduyudan çok uzak bir hadise. Böyle bir anlayışın elinde nükleer ve biyolojik silahların bulunması da ayrıca dehşet verici. Bir yanda halkının ekmeğinden, eğitiminden, hayatından, sağlığından çalıp parayı nükleer ve biyolojik silahlara yatıran Saddam gibi liderler, diğer yanda ise şiddeti daha çok şiddet uygulayarak düzeltebileceğini zanneden Şaron. Ortadoğu böyle cehennem silahlarının patlamaya her an hazır cephaneliğini andırıyor.  Kitle imha silahlarını birilerinde olunca çok tehlikeli, başka birinde olunca güven verici bulmak ne garip bir anlayış. BM’nin veya süper devletlerin sorun görmedikleri ülkelerin geçmişleri ise sabıkalarla dolu. O sabıkalara her gün bir yenisi ekleniyor.
   <br/>
   <br/>
   Hasılı kitle imha silahları herkesin elinde kötü ve dehşet verici; Saddam’ın elinde de Şaron’un elinde de.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2475&yorum_id=1), [web.archive.org (arşiv bağlantısı)](http://web.archive.org/web/20030624013110/http://www.aksiyon.com.tr:80/detay.php?id=2475&yorum_id=1)
