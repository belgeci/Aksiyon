# En çok satan dergiyiz

*Mehmet Kamış 2001.06.09*

<div>
 <p class="spot">
  Aktüel'in tirajı 9.252, Tempo'nun 8.025, Nokta'nın 1.494... Aksiyon'un tirajı Türkiye'de 15.443, Almanya'da 1260, Amerika'da 180. Toplam 16.883. Yani  tüm haber dergilerinin toplamının neredeyse iki katı.
 </p>
 <p class="metin">
 </p>
 <p class="metin">
  Dağıtımdaki sorunlarımızı tam olarak halledemememize rağmen Aksiyon dergisi haber dergileri içinde açık ara birinci durumda.
 </p>
 <p class="metin">
  Bu tabii ki yeni bir durum değil. Çok uzun zamandan beri  böyle Yani biz çok uzun bir süredir en çok satan haber dergisiyiz. Sürekli kendini aşma gayretini, yalpalamayan ve kimseyle herhangi bir çıkar ilişkisi olmayan istikrarlı yayın anlayışını okuyucu en çok satan dergi unvanıyla ödüllendiriyor. Aslında okur hinterlandımızın en az 50.000 olduğuna da inanıyoruz. Yani bizi okumak isteyen ancak gerek dağıtımdaki aksaklıklar, gerekse haftalık sirkilasyonu takip edememelerinden dolayı bize ulaşamayan bir kitlenin olduğunu düşünüyoruz. Bu aksaklıkların halledilmesiyle birlikte tirajımızın hızla artacağına inanıyoruz. Hatta başta Adana ve Trabzon olmak üzere bir çok bölge bu aksaklıkların giderilmesi için yoğun çaba içinde. Kayseri ve Konya gibi illerimizde bu çabaların semerelerini almaya başladık. Bu konudaki gayretlerinden dolayı Zaman gazetesinin bölge temsilciliklerine teşekkürü bir borç biliyoruz.
 </p>
 <p class="metin">
  Hazırladığımız ekler oldukça beğeniliyor. Hamidullah Öztürk, Yasin Yağcı ve Adem Yavuz'un hazırladığı Cihad'ın gerçek ruhunu anlatan ekimiz çok beğenildi. Daha sonraki hafta verdiğimiz ekteki Veladet'in Çağrıştırdıkları yazısı büyük ilgi gördü. Ahmet Doğru'nun ortaya çıkarttığı Peygamber Efendimizin'in (ASM) kabrinin maketleri de basında ilk defa yer aldı. Bu haftadan itibaren dört hafta süreyle Adem Yavuz Arslan'ın hazırladığı Tatil ekini vereceğiz. Bu eklerin de çok ilgi çekeceğine inanıyoruz. İki hafta önce yayınladığımız Peygamber Efendimiz'in (ASM) pabuçları haberi Tarih Düşünce dergisinde de yayınlanmıştı. Burada Tarih ve Düşünce dergisinin de hakkını vermek gerektiğini düşünüyoruz.
 </p>
 <p class="metin">
  İyi haftalar dileğiyle...
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020202091245/mailto:m.kamis@aksiyon.com.tr">
   m.kamis@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/340/editor/1.htm), [web.archive.org (arşiv bağlantısı)](http://web.archive.org/web/20020202091245/http://www.aksiyon.com.tr:80/2001/340/editor/1.htm)
