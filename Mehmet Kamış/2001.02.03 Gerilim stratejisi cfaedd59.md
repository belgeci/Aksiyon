# Gerilim stratejisi

*Mehmet Kamış 2001.02.03*

<div>
 <p class="spot">
  İtalya'dan tüm dünyaya yayılan bir deyim Gerilim Stratejisi. Devlet kurumlarının zayıf ya da zaaf içinde olduğu ortamlarda yeşeren bir çeşit yönetim biçimi. Devlet, hızla gelişen toplumun gerisine düştüğü ve toplumsal değişimi yakalayamadığı zamanlarda ortaya çıkıyor.
 </p>
 <p class="metin">
 </p>
 <p class="metin">
  Kan ve korku üzerine kurulan bir tür anti demokrasi santrancı olarak da tanımlamak mümkün. Bu stratejiye göre terör, başına buyruk teröristler tarafından harekete geçirilmiş bir olgu değil. Devlet içinde değişime direnç gösteren, değişim karşıtı güçlerin devreye soktuğu bir araç. Kritik dönemlerde genel istikrarsızlık ortamı ve toplumda moral çöküntüsüne sebebiyet vermek için kullanılıyor. Amaç değişim yanlılarını sindirmek, pusturmak ve dikkatini başka yönlere çekmek, böylece "gönüllü bir otoriter rejim arayışı" içine girmesini sağlamak oluyor.
 </p>
 <p class="metin">
  En tecrübeli polis şeflerinin bile "hayatında görmedikleri", "ABD başkanının bile sağ çıkamayacağı" bir suikaste tanık olduk. Anatomisinden çok arkeolojisinin önemli olduğu bu tip cinayetlerde mesaj önemlidir ve bu mesaj da siyasi argümanlar içerir; "Biz güçlüyüz". Tetikçiler, tetikçileri tetikleyenler zamanla ortaya çıkacak. Şimdilik bunu bilmiyoruz ancak bulgular profesyonelce hazırlanmış çok yönlü bir planın yürürlükte olduğunu gösteriyor. Kuzey Irak'taki CIA ajanı peşmergelerden, suikast timlerine, öldü denilen Yeşil' den, Hizbullah'a askeri eğitim verdiği ortaya çıkan MOSSAD'a kadar çok çeşitli noktalara uzanan bir acabalar dizisi.
 </p>
 <p class="metin">
  Arkadaşımız Ahmet Güner ünlerdir Diyarbakır'da suikastin ilk kez okuyacağınız ayrıntıları peşindeydi. Suikastten hemen önce bölgede olan "İsrailli gazeteciler", suikast anındaki "telefon perdelemesi", polis telsizi taşıyan saldırganlar gibi ilginçlikleri okuyacaksınız kapak dosyasında.
 </p>
 <p class="metin">
  Startejik öneme sahip bor madenlerinin peşkeş çekilmesinin ilginç öyküsü, Ermeniler'in tarihî gerçekleri çarpıtmasının hikayesi de bu haftaki önemli dosyalarımızdan.
 </p>
 <p class="metin">
  İyi haftalar...
 </p>
 <br/>
 <center>
  <a class="anaorta" href="http://web.archive.org/web/20020329151007/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/322/editor/1.htm), [web.archive.org (arşiv bağlantısı)](http://web.archive.org/web/20020329151007/http://www.aksiyon.com.tr:80/2001/322/editor/1.htm)
