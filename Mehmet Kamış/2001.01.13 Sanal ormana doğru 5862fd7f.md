# Sanal ormana doğru

*Mehmet Kamış 2001.01.13*

<div>
 <p class="spot">
  Ormanlarımız iyice azaldı. Bunu kaç kişi farkediyor ve endişeye kapılıyor? Çok yönlü bir "bananecileştirme"nin öteden beri politika haline geldiği Türkiye'de, bunu farkeden ve endişeye kapılan sayısının öyle kamuoyu oluşturacak kadar çok değil.
 </p>
 <p class="metin">
 </p>
 <p class="metin">
  Hatta öyle ki, bilinçli ya da bilinçsiz, her fırsatını bulan ormana bir şekilde zarar verdiği için, ormanlar konusundaki bilinçlenme çoğu kimsenin işine gelmeyecektir.
 </p>
 <p class="metin">
  'Talan' sözünün kullanılmasını kabul etmeyen Orman Bakanı Nami Çağan'ın deyimiyle 'ormanların elden çıkması' Özal'ın başlattığı açılım hareketiyle eş zamanlı olarak başlıyor. Orman Kanunu her fırsatta değiştirilmiş; amaç belli; en korumasız, talana en açık Türkiye parçası olan ormanların siyasi hesaplara hizmet ettirilmesi. Ormanların içine ur gibi girmiş gecekondular, her seçim arefesinde affa uğrayıp tapuları dağıtıldı. Turizm yatırımcısına, spor tesisi kuracak olana, çöp alanı arayana, maden işleteceğini söyleyene, silahın ucunu gösteren mafya babalarına, kanunları bizzat yağmaya çanak tutmak için değiştirenlere ve yakınlarına hep peşkeş çekildi ormanlar.
 </p>
 <p class="metin">
  Türkiye ormanlarının üçte birinin yukarıda saydığımız ve benzeri şekillerle yok edildiği söyleniyor. Dünyanın hiçbir yerinde böyle bir vakaya rastlanamayacağını söylememize gerek var mı?
 </p>
 <p class="metin">
  Bu gidişle çok değil, birkaç nesil sonra torunlarımız, nesli tükenmiş canlıları bilgisayardan seyrederken ağaç türleri de olacak hayretle baktıkları arasında.
 </p>
 <p class="metin">
  Bu hafta son cezaevi operasyonları ve hükümet—asker arasındaki "üstünü çizme" skandalıyla gündeme gelen "gerilim stratejisi", Laz kültürünün canlanışıyla ilgili dosyalarımızı ilgiyle okuyacağınızı düşüyoruz.
 </p>
 <p class="metin">
  Sağlıklı, mutlu ve hür bir hafta dileğiyle. Sağlıcakla kalın.
 </p>
 <br/>
 <center>
  <a class="anaorta" href="http://web.archive.org/web/20020420104717/mailto:mehmetkamis@hotmail.com">
   mehmetkamis@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/319/editor/1.htm), [web.archive.org (arşiv bağlantısı)](http://web.archive.org/web/20020420104717/http://www.aksiyon.com.tr:80/2001/319/editor/1.htm)
