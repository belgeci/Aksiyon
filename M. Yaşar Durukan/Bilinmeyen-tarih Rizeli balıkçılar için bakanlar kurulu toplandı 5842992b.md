# Rizeli balıkçılar için bakanlar kurulu toplandı

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050114194859im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050114194859im_/http://www.aksiyon.com.tr/resim/458/20.jpg" vspace="5"/>
  </p>
 </font>
 <font class="content">
  Rizeli balıkçılar, Ege"de karşılaştıkları Atlantik orkinoslarının peşine düştü. Akdeniz"deki yasakları, Lefkoşe-İstanbul arasındaki "orkinos diplomasisi"yle aştılar. Sınır tanımayan balıkçılar, yüzen serveti Cezayir ve İspanyol balıkçıların eline geçmeden yakalayıp Türkiye"ye getirdi Karadenizli balıkçılar, bereketli bir hamsi sezonunun ardından, her yıl olduğu gibi bu yıl da orkinos avlamak üzere Akdeniz"e indiler.
 </font>
 <br/>
 <p>
  <font class="content">
   Sezonun sonuna doğru rotayı İstanbul"a çeviren balıkçılar, Ege Denizi"ne geldiklerinde büyük bir orkinos sürüsüyle karşılaştı. Rizeli balıkçılar, gruptan ayrılarak, orkinosların peşine düştü. Bunlar, her yıl 15 Mayıs"ta Cebelitarık Boğazı"ndan girip, Akdeniz"de 40 gün süren bir tur attıktan sonra tekrar geldikleri yere dönecek olan Atlantik orkinoslarıydı. Boyları 90 santim ile 3 metre, ağırlıkları 30-750 kilogram arasında değişen balıkları yakalamak için balıkçıların elini çabuk tutması gerekiyordu. "Yüzen servet", 25 Haziran"dan itibaren Cebelitarık"tan çıkarak yeniden Atlantik Okyanusu"na dönecekti. Bizim uşaklar, orkinosları Akdeniz"de Türkiye karasularının 30-40 mil açığına kadar takip ettiler. Balıklar, uluslararası sulardan çıkıp KKTC karasularına yönelince, Rizeli balıkçıların bütün planları bozuldu. Takip için hem KKTC karasularına, hem de uluslararası sulara girip çıkmak zorundaydılar. Bunun için de KKTC"nin özel bir avlanma izni çıkarması gerekiyordu. Aksi halde KKTC başta olmak üzere, Akdeniz"e kıyısı bulunan ülkelerin balıkçıları ve Atlantik orkinoslarını korumakla görevli örgütlerle karşı karşıya gelinecekti.
   <br>
    <br>
     Zaman daralıyor, orkinoslar  artık yakalanamayacakları derinliklere dalmadan önce evlerine dönmek üzere son turlarını atıyor ama gerekli izin bir türlü çıkmıyordu. Rizeli balıkçılar, İstanbul"daki Rizeliler Vakfı"nın başkanı politikacı-işadamı Orhan Keçeli"yi arayıp yardım istedi. Keçeli de KKTC Başbakanı Derviş Eroğlu"na durumu anlattı. İstanbul-Lefkoşe arasındaki "orkinos diplomasisi" hemen sonuç verdi. Bu işin perde arkasında, Yavru Vatan Başbakanı"nın Rizelilerle olan bağlantısı vardı. 1963-1969 arasında üniversite öğrencisi iken Rize Talebe Yurdu"nda kalan Eroğlu, 1989 yılında İstanbul"daki Rizeliler Vakfı"nın kuruluşunda Ziya Kalkavan ve Orhan Keçeli ile birlikte çalıştı. Kendini tipik bir Rizeli olarak gören Magosalı Eroğlu, Rizeli balıkçılar için hemen Bakanlar Kurulu"nu toplayıp, özel izin çıkarttırdı. Yıldırım karar, uluslararası sularda bekleyen balıkçılara bildirildi. Böylece, Rizeli balıkçılar, amansız takiplerine kaldıkları yerden devam ettiler. Sonunda orkinoslar, Rum Kesimi, Cezayir ve İspanyalı balıkçıların eline geçmeden, Cebelitarık"a yöneldikleri sırada yakalandı. Tonlarca balık, taşıma kafeslerine aktarılarak, Türkiye"ye getirildi. Orkinosları hemen satmayan balıkçılar, yetiştirme kafeslerine koyup, yıl sonuna kadar sardalya, ringa, hamsi, kalamar ve uskumru gibi balıklarla beslemeye aldı. Orkinoslara, ayda bin 500 ton sardalya, hamsi ve uskumru yedirerek şişmanlatıyorlar. Yakalandıklarında 100 kilogram olan orkinoslar, yıl sonuna kadar 600-750 kilograma ulaşacak. Yeterli miktarda yağlandırılmış orkinoslar, ocak-şubat aylarında dondurulmuş ya da taze olarak, kilosu 20 dolardan Japonlara satılacak. Japon piyasasındaki fiyatları ise Tokyo"daki Tsukiji balık hali belirliyor. Ortalama fiyat; taze orkinos için 4 bin 500, dondurulmuşlar için 2 bin 200 yen civarında. Rizeli balıkçılar, dolayısıyla Türkiye, sadece bu avdan yüzbinlerce dolar kazanacak.
     <br>
      <br>
       Türkiye"ye orkinos ambargosu
       <br/>
       <br/>
       Rizeli balıkçıların sıcak denizlerdeki mücadelesi, aslında Akdeniz"deki savaşın görünen tarafını oluşturuyor. Tarihte sayısız deniz savaşlarına sahne olan Akdeniz, bugün orkinos savaşlarıyla ünlü. Bu savaşın finansörü Japonya. Çünkü tüm dünyadaki yıllık orkinos balığı rekoltesi yaklaşık olarak 800 bin ton. Bunun 500 bin tonu Japonya"da tüketilirken, geri kalan 300 bin tonun büyük kısmı da çeşitli ülkelerdeki Japon restoranlarında kullanılıyor. Bunun nedeni, geleneksel Japon mutfağının baş yemeği olan "sushi" ve "sashimi" adı verilen yemeklerde kullanılan çiğ balık türleri içerisinde orkinosun birinci sırada tercih edilmesi. 10-25 yıl yaşayan bu balıkların yüzde 35"i Akdeniz"de avlandığı için Atlantik orkinoslarını koruyan The International Commission for the Conservation of Atlantic Tunas (ICCAT) adlı örgütün gözü bu denizde. Ayrıca 15 Temmuz-15 Ağustos tarihleri arasında da ICCAT tarafından konulmuş av yasağı olduğundan ana av dönemi 1 Mayıs-15 Temmuz tarihleri arasındaki 2,5 aylık dönemi kapsıyor. Bu tarihlerin dışında kimse orkinos avlayamıyor.
       <br/>
       <br/>
       Bir de kota olayı var. ICCAT, orkinosların neslini korumak için, her yıl üye ülkeler için avlanma kotası belirliyor. Akdeniz ülkeleri için bu yıla yönelik 32 bin ton avlanma kotası belirlenirken, Türkiye üye olmadığı için 8 ülke ile birlikte bin 146 tonluk avlanma kotasının içinde değerlendiriliyor. Türkiye 2006 yılına kadar her yıl 800-900 ton orkinos avlayabilecek. Türk balıkçıları, adaletsiz ve hakkaniyetsiz bir tahsis olduğu gerekçesiyle bu kotaya uymuyor. Türkiye, geleneksel avlanma miktarı kadar yani 3 bin ton orkinos avlıyor. Bu nedenle Türkiye bugüne kadar iki kez uyarıldı. Türkiye halen ICCAT üyesi olmadığı için kota saptama toplantılarına alınmıyor. Hakkı olan yakalama kotasını temin edemiyor. Güçlü bir örgüt olan ICCAT, kotalarına uymayan ülkelere "ekonomik ambargo" uygulama ve üyelerinin bu ülkelerden mal almasını engelleme yetkisine sahip. Türkiye"nin kotalara uymaması halinde, ICCAT, üye ülkelerden Türkiye"den orkinos almamalarını isteyecek ve uygulatacak yaptırım gücüne sahip. Bu durumda, Türkiye"nin geçen yıl 30 milyon dolar olan, bu yıl 40 milyon dolara ulaşması beklenen orkinos ihracatı tehlikeye girecek. ICCAT"ın yaptırımını önlemek için Tarım Bakanlığı, normalde mayıs-ağustos olan orkinos avlanma dönemini bu yıl ani bir kararla 9 Haziran"da sona erdirdi. Türkiye bugüne kadar iki kez uyarıldı.
       <br/>
       <br/>
       Kotalar, orkinos savaşlarının tarafı olan ülkelerden Japonya, Avustralya, İspanya, İtalya, Malta ve Hırvatistan gibi ülkeleri Orkinos Geliştirme Projesi"ne yöneltmiş. Yani balıkları yakalayıp, açık denizlerde geliştirme havuzlarında şişmanlattıktan sonra sonra satma işlemi. Türkiye bu yöntemi 2002 yılı sonunda Dardanel sayesinde keşfetti. Şu an dört firma bu yöntemi kullanıyor. 3 bin tonluk avlanma kapasitesinin tamamının bu proje kapsamında kullanılması durumunda; satış  miktarı yaklaşık 4000-4500 tona çıkacak ve ülkeye 100-150 milyon dolarlık girdi sağlanabilecek.
       <br/>
       <br/>
       Bizim orkinoslara ne oldu?
       <br/>
       <br/>
       Öte yandan, AKP hükümetinin ICCAT"ı dikkate almayarak kotaları serbest bırakacağının işaretini vermesiyle şirketler sektöre girmek için kuyruğa girdi. Ankara"daki bürokrasi koridorlarında, kendi ülkesindeki kotasını dolduran İspanyol firmaları bile sıraya girdi. Yapılan başvurular 10 bin tona kadar ulaşıyor. Eğer bu firmaların hepsine avlanma ve yetiştiricilik lisansı verilirse, Atlantik"ten gelen balıkların pek azı geldikleri yere dönebilecek. Bu durumda ambargoya kesin gözüyle bakmalıyız. Gelecek ay, ICCAT"ın yıllık toplantısı var. Türkiye bu toplantıda ciddi girişimlerde bulunup üye olmayı başarırsa, yıllık kotasını büyük oranda artırabilir. Bu fırsatın kaçırılmaması gerekiyor.
       <br/>
       <br/>
       Ülkeleri karşı karşıya getirebilen orkinos savaşlarının temelinde, bilimsel araştırmalara rağmen henüz doğal ortamı dışında orkinos balığının üretiminin gerçekleştirilememiş olması yatıyor. Akua-Dem Deniz Mahsulleri Firması Genel Koordinatörü Mustafa Akar, 2002 yılının nisan ayında Japonya"da orkinos üretiminin başarıldığı duyumu alındığını ancak bu bilginin doğrulanmadığını söylüyor.  Halen laboratuvar ortamında yumurtadan yavru üretilemiyor. Aslında bizim de orkinoslarımız varmış bir zamanlar. Japonlar, kesenin ağzını açınca, çiftçiler bile Marmara'da orkinos avına çıkmış. 1979 yılına geldiğinde stoklar bitmiş. Marmara Denizi"ni kuşatan fabrikalar da yerli orkinos neslinin tükenmesine yardımcı olmuş. İstanbul Balık Hali"nden balıkçı Harun Reis, "Bugünkü deterjanlar sayesinde ellerim tertemiz oluyor ama 750 kilogramlık orkinoslar artık yok" diyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2964&yorum_id=1), [web.archive.org (arşiv bağlantısı)](http://web.archive.org/web/20050114194859/http://www.aksiyon.com.tr:80/detay.php?id=2964&yorum_id=1)
