# Askerden ekonomi dersleri

*M. Yaşar Durukan 1999.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Özel sermaye kesiminde çalışan emekli generallerin sayısının özellikle 1950 sonrasındaki süreçte hızla arttığı görüldü.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503144507im_/http://www.aksiyon.com.tr/resim/242/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   . Bu olgu, kamu ekonomisi kavramının hızla yıkıldığı 1980 sonrası dönemde daha da yaygınlaştı. Artık öyle bir duruma gelindi ki emekliliği yaklaşan generallerin, bünyeden ayrıldıktan sonra nerede çalışacakları konusunda tahminler bile yapılmaya başlandı.
   <br>
    <br>
     Fakat son dönemde bazı ‘paşalar’ görev yaptıkları şirketlerin usulsüzlükleri nedeniyle sık sık gündeme geldi. Ardından bazı orgeneral ve oramirallerin isimleri ‘ciddi soruşturmalarda’ yer alınca iyice kafalar karıştı. Ne oluyordu? Akla, 12 Eylül’ün 2. Ordu Komutanı ve Evren’in üçbuçuk yıl danışmanlığını yapan merhum Org. Bedreddin Demirel’in, “Niçin yönetim kurulu üyeliği yapmıyorsunuz” sorusuna verdiği cevap geliyordu: “Şirket paşası olmak istemedim. Onun için herhangi bir şirkette çalışmak istemedim. Emekli maaşım bana yetiyor!”
     <br>
      <br/>
      Son dönemde yaşanan “tatsız” olaylar üzerine deyim yerindeyse bir uyarı şart olmuştu artık. Beklenen uyarı gecikmeden geldi. Genelkurmay Başkanı Orgeneral Hüseyin Kıvrıkoğlu tarafından, Ağustos Şûrası’nda emekliye ayrılacak komutanlara yönelik yayınlanan mesajında; 3 yıllık yasal süre dolmadan TSK ile iş yapan şirketlerde çalışmanın yasak olduğunun altı çiziliyordu. Bu emirle, emekli personelle ilgili ortaya atılabilecek ‘ticari çıkar’ dedikodularının önlenmesi amaçlanıyordu.
      <br/>
      <br/>
      Peki sermayenin paşalara olan bu yoğun ilgisinin sebebi neydi acaba? Şirket yönetiminde askerlerden nasıl yararlanabilirlerdi ki? Böyle olunca, sermaye şirketlerinde ne işleri vardı? Mantıklı açıklama, askeri ihalelere girmek dahil her alanda iş yapan büyük şirketler, kendilerine güçlü referanslar ve temsilciler  bulma gayesi ile emekli generallerden yararlanmak istiyordu.
      <br/>
      <br/>
      Emekli generallerin özel sektörde çalışma sebeplerini sırf bu gerekçeye dayandırmak yetersiz olsa gerek. Çünkü yüksek rütbeli olmayıp da emekli olduktan sonra çeşitli şirketlerde çalışan yüzlerce askeri personel bulunduğu zaten ifade ediliyor. Peki bunlar çalıştıkları firmalara ne kazandırabilir ki? Yani, silahların ve askeri stratejilerin dünyasında yetişmiş ve meslek tutmuş bir asker ticari hayatta yönetici olarak ne kadar başarılı olabilir?  Kamuoyunun da merak ettiği konunun sorusunu daha da netleştirelim: Holdingler emekli paşaları neden istihdam eder?
      <br/>
      <br/>
      Askerler bu işi biliyor
      <br/>
      <br/>
      Atalarımız “Yiğidi öldür ama hakkını yeme” demiş. Bilindiği gibi TSK, devlet bütçesindeki en büyük paya sahip olması nedeniyle en büyük alıcı durumunda. Bu nedenle birçok satın alma ve ihalede karar mercii de TSK. Trilyonlarca liralık cironun sözkonusu olduğu bu tür alım—satımların ve ihalelerin gerçekleştiği kurumların başındaki kişiler de doğal olarak o birimlerin komutanları. Bu durum, asker kişilerin aynı zamanda ekonomiden ve ticaretten çok iyi anlamalarını gerekli kılıyor. Ünlü Milli Güvenlik Siyaset Belgesi’ne, “ekonomik kriz”in de ilave edilmesi ve Genelkurmay Başkanlığı’nda iki yıldan bu yana Yüksek Enflasyonla Mücadele Grubu’nun var olması askerlerin de ekonomi gerçekleriyle ne kadar yakından ilgili olduklarını gösteriyor.
      <br/>
      <br/>
      Askerlerin bu alanlara bırakın müdahaleyi, izleyebilmek için bile ekonomiyi ve iş yaşamını yakından tanıması gerekiyor. TSK bünyesinde askerlerin aynı zamanda siyaset bilimci, tarihçi, işletmeci olarak yetiştiklerini unutmamak lazım. Sivil sektöre geçtiklerinde de çalıştıkları şirketlerde önemli başarılara imza attıkları bir gerçek. Bu nedenle üniformalarını çıkardıktan sonra onları iyi bir lider, yönetici, işadamı kimliğiyle görmek bizi o kadar şaşırtmamalı.
      <br/>
      <br/>
      Örneğin Amerikan işletme yöneticiliği kullandığı pek çok yöntemi ABD ordusunun İkinci Dünya Savaşı deneylerinden almıştı. Hatırlanacağı gibi savaşı izleyen dönemde birçok sivil ve yüksek rütbeli asker ordudan sonra sanayie geçerek yeni yönetim sistemlerinin yerleştirilmesine yardımcı olmuştu. Bu yönetim sistemleri Amerikan firmalarının öncelikle birbirleriyle rekabet ettiği bir dönem olan İkinci Dünya Savaşını izleyen 25 yıl boyunca etkili oldu.
      <br/>
      <br/>
      Kitabını bile yazdılar
      <br/>
      <br/>
      Amerikalı meslektaşları gibi bizim generallerin de TSK bünyesinde kazandıkları bilgi ve birikimlerden anlaşıldığı kadarıyla askerler bu işi biliyor. Hatta kitabını bile yazdılar. 1994 yılında az sayıda bastırılan ve 1. Ordu Komutanlığı içindeki kilit personele dağıtılan “Asker—Yönetici—İnsan” isimli kitap TSK’da elden ele dolaşıyor. Kitap, daha sonra Kara Kuvvetleri Komutanlığı tarafından genişletilmiş haliyle yeniden bastırıldı. Dönemin Kara Kuvvetleri Komutanı Orgeneral M. Hikmet Bayar tarafından yazılan ‘önsöz’de, lider ve komutanların asker kişilikleri yanında aynı zamanda yönetici de olmaları nedeniyle, kendileri için yararlı olacağı inancı ile yönetici ve yönetim konusunda bilgilere yer verildiği belirtiliyor.
      <br/>
      <br/>
      Nefes kesici teknolojik ilerlemenin,  şiddetli uluslararası rekabetin yaşandığı  bir ortamda şirketlerin yanlış yönetildiğinde bunun maliyeti korkunç olacağı bilinciyle hazırlanan kitapta, yöneticiliğe ve liderliğe dair enterasan bilgiler yeralıyor. Günümüzde yönetim ekipleri artan ölçüde küçülmekte olan dünyada rekabet edebilmek için; tepki gösterme süresini azaltma, kaliteyi artırma, en düşük gerçek maliyete ulaşma ve ürün/hizmet yeniliklerini hızlandırmla gibi konularda önemli tavsiyelerde de bulunuluyor. Çalışma Yerindeki Nem Oranının Verime Etkileri’nden Çağdaş Yönetimin Karakteristiği’ne kadar birbirinden orijinal konuların yer aldığı kitapta en ilginç noktaları “Yönetimde Devrim Kuralları” ve “Başarının On Emri” gibi bölümler oluşturuyor.
      <br/>
      <br/>
      Kitap için aslında askerlerin, bütçe ve insan gücü kesintisine karşın, kendini yeni misyonlara uygun donatmayı, mensuplarının becerilerini geliştirmeyi, teknolojiyi özümseyip kullanmada yeni yöntemler oluşturmayı ve daha yüksek etkinlik düzeyi sağlamayı başarmasının sırrı da denilebilir.
      <br/>
      <br/>
      Askerlerin kitabında Vehbi Koç, Sakıp Sabancı, Suna Kıraç, Rüştü Saraçoğlu, Asım Kocabıyık, Selçuk Yaşar, İsmail Kavrakoğlu, Sedat Aloğlu, Erdal Aksoy, Güngör Sipahioğlu gibi isimlerin şirket yönetimiyle ilgili görüş ve tavsiyelerine birer sayfa yer ayrılmış. Kitapta bunların yanı sıra Henry Ford’dan ünlü ekonomistlere, Hacı Bektaş—ı Veli’ye kadar tarihe malolmuş kişilerin yönetimle ilgili sözleri de var.
      <br/>
      <br/>
      Özel sektördeki birçok kuruluşun emekli paşaları tercih etme sebepleri kitabı okuyunca daha da iyi anlaşılıyor. Emekli generallerin bilgi birikimleri ve holdinglerdeki üstün başarıları gözönüne alındığında, insan “Emekli paşalar hizmetlerini sürekli zarar eden KİT’lerde sürdürseler fena mı olur?” diye düşünmeden edemiyor. Bu teklife özel sektöre geçen paşalar ne der bilmiyoruz ama emekli birçok asker, ticari çıkar iddialarının yeniden gündeme geldiği bir dönemde generallerin hizmetlerini kamu kuruluşlarında sürdürmelerini öneriyor. Bedreddin Demirel’in sözleri bakalım günümüzde nasıl bir karşılık bulacak?
      <br/>
      <br/>
      mydurukan@yahoo.com
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16018), [web.archive.org (arşiv bağlantısı)](http://web.archive.org/web/20060503144507/http://www.aksiyon.com.tr:80/detay.php?id=16018)
