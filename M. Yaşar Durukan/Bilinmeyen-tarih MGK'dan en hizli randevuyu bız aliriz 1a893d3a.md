# “MGK’dan en hizli randevuyu bız aliriz”

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050224094846im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224094846im_/http://www.aksiyon.com.tr/resim/402/50.jpg" vspace="5"/>
  </p>
 </font>
 <font class="content">
  MGK’dan en hızlı randevu alabilen işadamı derneği USİAD’ın Başkanı Kemal Özden’e göre, 1974 Barış Harekatı’ndan bu yana TÜSİAD üyeleri Kıbrıs’ta yatırım yapmadı. Bunun nedeni ise, Avrupa Birliği’nin KKTC’ye uyguladığı ambargo. Türkiye Cumhuriyeti Devleti’nin yatırım teşvik kararı almasına rağmen derneğin işadamları, AB’nin ambargosunu delmeme konusunda ısrarlı.
 </font>
 <br/>
 <p>
  <font class="content">
   Sermayenin renk ayrımına girdiği bir dönemde, Türkiye’nin dört bir yanındaki işadamlarına “Yurtsever İşadamlarına Çağrı” başlığıyla bir mektup gönderildi. Mektuptaki çağrıya icabet edenler İstanbul–Mecidiyeköy’deki devran Apartmanı’nda buluştular. “13” numaralı dairede bir araya gelenlerin siyasi kimlikleri hayli ilginçti. DSP’liler, CHP’liler, ANAP’lılar, DYP’liler, İP’liler, MHP’liler ve emekli paşalar. Toplantı sonunda ülkedeki egemen küreselci ekonomik söyleme karşın, ulusal ekonomik programı savunmayı hedefleyen bir işadamı derneği doğdu. Kısa adı USİAD olan “en yurtsever” sanayici ve işadamı derneğinin başkanlığına Kemal Özden getirildi. 3.5 yıl evvel kurulmuş çiçeği burnunda USİAD (Uluslararası Sanayici ve İşadamları Derneği) KOBİ seviyesinde şirketlerin biraraya gelmesi ile oluşmuş. Aydınlık Dergisi ile derneklerinin fikirleri arasında doku uyuşması olduğunu söylemekten rahatsızlık duymuyorlar. Küçük bir sermaye grubunun sesi olmalarına rağmen MGK ile aralarının iyi olduğunu belirterek zannedilenin üstünde bir güçe sahip olduklarını varsayıyorlar. Derneğin sosyal demokrat, milliyetçi, Kemalist, anti—emperyalist başkanı Özden ile sermayenin rengini konuştuk.
   <br>
    <br>
     –Solcu musunuz?
     <br>
      <br>
       Türk toplumunun eski abuk sabuk bölünmelerin, gereksiz saflaşmaların dışında artık işe yarayan insanların, ahlaki değerlerin öne doğru çıkarıldığı değerlerde saflaşması gerekiyor. Sağcılık, solculuk gibi eski kaba ayrımlarla değil. Türkiye ye hizmet edecek insanların önünü açmak gerek. Eski saflaşmalarla baktığım zaman ben kendi adıma Türk bayrağını yırtan solcularların asla yanlarında durmam. Eğer solculuk Türk bayrağını yırtmaksa ben solcu değilim. Ama sağcılık Maraşlar, Gazi Mahalleleri yaratmaksa ben sağcı da değilim.
       <br/>
       <br/>
       –İş dünyasına baktığımızda sermaye bölünmüş durumda. Sizin yeriniz neresi?
       <br/>
       <br/>
       Anadoludaki SİAD’ları ‘şehir kulübü’ olarak kabul etmek lazım. Bir ekonomik programa, ekonomik anlayışa sahip üç tane SİAD var: TÜSİAD, MÜSİAD ve USİAD. Geriye kalanlar olsa olsa bir siyasi partinin arka bahçesidir. Bunları çok ciddiye almaya gerek yok. Bir işadamları derneği batılı olmakla batının her dediğini yapmayı Türkiye’nin yararına olmayı birbirine karıştırdı. Diğer bir işadamları derneği Batıyla mücadele edermiş gibi gözüktü. Bir ekol farklılığı koydu, fakat Türkiye’nin esas Batılılaşma projesi olan cumhuriyetle doku uyuşmazlığı ya da yönetimsel beceriksizliği nedeniyle öyle anlaşıldı. Türkiye’de cumhuriyetin kuruluş orijini fikrinde olan milli ekonomiyi koruma gayretini dillendirebilecek, Türk Cumhuriyeti’nin çağdaşlaşma fikrinin esas fikri olan ulusal ekonomiyi yaşatacak fikir bütünlüğünü savunacak işadamları örgütü yoktu. USİAD o gereksinmenin ürünü olarak çıktı.
       <br/>
       <br/>
       –Ulusal mısınız yoksa milli mi?
       <br/>
       <br/>
       Biz ulusal devletten, ulusal ekonomiden yanayız. Eğer bu anlayışımıza gereken tadı ve lezzeti vermiyorsa biz milli devletten yanayız, milli ekonomiden yanayız. Milli kelimesi Arapça’ya benziyor, biraz da Türkçe konuşmak için böyle bir kelimeyi seçtik. Eğer anlaşılır olmak sözkonusu ise milli olmaktan, milliyetçi olmaktan hiçbir rahatsızlığımız yoktur. Biz milli ekonomi dediğimiz zaman dünyadan izole edilmiş, kapalı bir ekonomi suçlamasıyla karşılaşıyoruz. Asla böyle birşey yok. Bizim milliyetçiliğimiz, ulusalcılığımız bir ırksal kökene dayanmıyor. Bu küreselleşmeci ve ikinci cumhuriyetçilerin bizimle tartışırken bizi istedikleri kalıba koyarak savaşma mantıkları ki, bu doğru değil. Bizim ulusal ekonomi anlayışımız Bolivya’ya, Amerika’ya, Fransa’ya, Hindistan’a.. mal satma hayalidir.
       <br/>
       <br/>
       –Sermayenin rengi var mı?
       <br/>
       <br/>
       Ben o yeşil, kırmızı, laik sermaye ayrımlarına katılmam. Sermayenin yerlisi vardır, yabancısı vardır. Ulusalı vardır uluslararası vardır. Millisi vardır, gayrimillisi vardır. Türkiye coğrafyasında Türk devletine, Türkiye ekonomisine katmadeğer yaratan, Türk devletine vergi vereni vardır, vermeyeni vardır. Türkiye coğrafyasıyla, Türkiye halkıyla ve devletiyle kaderi birlikte olan sermaye vardır. Bir de gayri milli sermaye vardır. Laik, antilaik ayrımını kabul etmiyoruz. Bunların hepsi sonradan fasaryadan üretilmiş şeyler.
       <br/>
       <br/>
       İslamcı sermayeye makam odamı
       <br/>
       <br/>
       mescit yaparım!
       <br/>
       <br/>
       –28 Şubat sürecinde bazı firmalara İslamcı sermaye ambargosu uygulanmıştı. Bu uygulamayı nasıl değerlendiriyorsunuz?
       <br/>
       <br/>
       Laik sermaye, İslamcı sermaye ayrımını doğru bulmuyoruz. Laik sermaye diye bize kakalanan anlayış daha çok bütün kaderini yurtdışına bağlamış, uluslararası tekellerin burada acentası durumuna düşmüş, işbirlikçi bir çevrenin dayatmasıydı. Ben Türkiye’de istihdam sağlayan, Türk devletine vergi veren, Türk insanına iş ekmek sağlayan, hangi farklı inançta olursa olsun, ayakları Türkiye toprağında olan sermayenin yerli sermaye olduğuna inanırım. Bir tercih hakkımız olursa her seferinde yerli sermayeyi seçeriz. Derneğimizin içinde dini inançları bütün olan işadamlarımız var. Yönetim kurulu üyemizin fabrikasında koskoca mescit vardır. Oraya mescit açmak bizim cumhuriyetçiliğimize halel getirmez. Bu sadece Türk insanının Anadolu toprağına basmasını, Anadolu toprağının gerçeğine saygılı olmamızı ifade eder.
       <br/>
       <br/>
       –Yeşil sermaye diye nitelendirilen bir grup işadamı Konya’dan kalkıp gelse ve derneğinize üye olsa bazı çevrelerden uyarı ya da tepki alır mısınız?
       <br/>
       <br/>
       Asla öyle bir telefon, öyle bir uyarı gelmez. Derneğimize üye olacak işadamı Türkiye Cumhuriyeti yurttaşı olacak. Vergi mükellefi olacak. Mustafa Kemal ülküsünde anlaşıyorsak sorun yok. Bunun dışında sorular sormayı ayıp, kötü sayarız. Hangi mezhepten, hangi ırki kökenden geldiğini, dini inancını sorarak derneğe üye yapmayı ya da bu konuda soruya muhatap olmayı kendimize zul sayarız. Böyle bişey olursa çok mutlu oluruz. Adı Kombassan’dır, Yimpaş’tır yatırım yapan, Türk insanına iş, ekmek sağlayan sermayenin bize üye olmasından gurur duyarız. Eğer o gelen sermayedeki insanlar, bizim alışkanlığımız vardır, bu dernekte de mescit olmalıdır derlerse ve binada mescit yapacak yer yoksa ben genel başkan odamı, makam odamı her namazda vermeye hazırım.
       <br/>
       <br/>
       TÜSİAD’ın başkenti Brüksel!
       <br/>
       <br/>
       –Kendinizi nerede konumlandırıyorsunuz? Mesela TÜSİAD’la AB konusunda ayrılma noktanız neresidir?
       <br/>
       <br/>
       TÜSİAD’ın merkezi ya da başkenti Brüksel gibi geliyor bize. Bizim başkentimiz Ankara. Eğer AB’nin yolu Diyarbakır’dan geçer derseniz üniter devlet yapısını, Türk bayrağını, Türkiye Cumhuriyeti’ni, hepsini dinamitlersiniz. AB’nin yolu Diyarbakır’dan da geçmez Brüksel’den de. Ankara’dan geçer. Biz Kıbrıs’a barış ve özgürlük getireli 28 yıl oldu. 28 yıldır kutlanıyor. Sizce 28 sene geçmesine rağmen Kıbrıs’ta TÜSİAD ve MÜSİAD’ın tek bir yatırım yapmamış olması tesadüf müdür? Geçtiğimiz aylarda Türkiye Cumhuriyeti devleti, Kıbrıs’a yatırım teşvik programı açıkladı. Anadolu’nun bütün SİAD’ları gitti. Biz 250 işadamımızla katıldık. Herkes Kıbrıs Türk’ünün Rum’a muhtaç olmaması, ekonomideki makus talihinin yenmesi için çalışırken o derneklerden biri sadece Dış İlişkiler Komisyon başkanını gönderdi. Diğer derneğin temsilcisi de havuz başında viski içti.
       <br/>
       <br/>
       Onlar Brüksel’e göre şekilleniyorlar. Çünkü Brüksel KKTC’ye ambargo uyguluyor. Bir büyük işadamımız Kıbrıs’ta bir öğrenci yurdu yapmış. Ama işletmiyor. Hemen hibe etmiş. Çünkü işlettiğiniz an KKTC’de bir işletmeniz var demektir. O zaman Avrupa Birliği’nin ambargosunu delmişsiniz demektir. Bu sorumluluğa ortak olmamak için yurdu hediye edip çıkmış.
       <br/>
       <br/>
       –Siyasal bir partiye yakınlığınız var mı?
       <br/>
       <br/>
       Kurulalı 3 buçuk sene oldu. USİAD’ın içinde hiçbir partiye mensup olmayan insanlar var. CHP’de, ANAP’ta yöneticilik yapan, DYP, İP geleneğinden gelen arkadaşlarımız var. Türk Silahlı Kuvvetleri’nden emekli olup ekonomik hayatta başarılı olmuş, Aselsan’ları kurabilmiş paşalarımız var. Hiçbir siyasal partiye üye olmayan arkadaşlarımız var. Kuruluş listemizde DSP’de iyi görevler yapmış arkadaşlar vardır. MHP tabanından gelen ‘Türkçü’ arkadaşlarımız vardır. MHP’nin özellikle bir kanadından.
       <br/>
       <br/>
       –Görüşleriniz Doğu Perinçek’in söylemleriyle örtüşüyor gibi?
       <br/>
       <br/>
       Buna üzülmeli miyim?
       <br/>
       <br/>
       –İşçi Partisi’ne daha mı yakınsınız?
       <br/>
       <br/>
       Ben Cumhuriyet Halk Partisi’nin Parti Meclisi üyesiyim. Aslında ben Kemalistim. Ben ulusalcıyım. 30 yıldır o partinin içindeyim. 1972’de 16 yaşındayken dağları taşları dolaştım Ecevit’le. Antiemperyalist olmak bana yakışır. Mustafa Kemalci tavrımı kim onaylıyorsa ben bundan mutluluk duyarım.
       <br/>
       <br/>
       –Aselsan’ı kuran, derneğinizin danışmanlarından Turan Olcaytu Paşa, Doğu Perinçek’in dayısı mı?
       <br/>
       <br/>
       Akraba olduğunu biliyorum ama ne kadar yakın olduklarını bilmiyorum.
       <br/>
       <br/>
       MGK’dan en hızlı randevuyu biz alırız
       <br/>
       <br/>
       –Türkiye’de son yıllarda ‘ulusal’ bir hareket başladı. Ertuğrul Zekai Ökte’ler vs. Siz de bu hareketin bir parçası mısınız?
       <br/>
       <br/>
       Bir dere yatağı olmasaydı USİAD bugünkü gibi sağlam bir örgütlenme temeline sahip olamazdı. USİAD, MGK’dan randevu istedi; cevap 24 saat içinde geldi: “Şeref ve onur duyar Genel Sekreterimiz Sayın Tuncer Kılıç Paşa USİAD’ı kabul etmekten.” Ama bir başka işadamları derneği randevu isterse bu kadar süratli alamaz, alsa da bu sıcak görüşme biraz zor olur.
       <br/>
       <br/>
       –Ordunun bu tür hareketleri desteklemesi sözkonusu olabilir mi?
       <br/>
       <br/>
       Eee.. bu fazla bir yorum olur. Ordunun sivil toplum örgütlerini desteklemesi ve yönetmesi kendi alanının dışında bir konudur. Biz kuruluşumuzdan 3 buçuk yıl sonra MGK ile temasa geçtik. Yani ilk defa o zaman konuştuk. Konuşmamız gerekmiyor ki. Türkiye’nin dört bir yanında ulusal çıkarları savunan farklı eğilimlerde insanlar, kuruluşlar var. Belki o kuruluşlara ben üye değilim, arkadaşlarım üyedir. Ama o kuruluşları, kişileri gördüğümüz zaman belli bir sıcaklık, belli bir destek mesajı kendiliğinden oluşuyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11798), [web.archive.org (arşiv bağlantısı)](http://web.archive.org/web/20050224094846/http://www.aksiyon.com.tr:80/detay.php?id=11798)
