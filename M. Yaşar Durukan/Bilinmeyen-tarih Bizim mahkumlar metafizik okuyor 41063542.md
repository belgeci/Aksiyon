# Bizim mahkumlar metafizik okuyor

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050225005558im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005558im_/http://www.aksiyon.com.tr/resim/383/12.jpg" vspace="5"/>
  </p>
 </font>
 <font class="content">
  Açıldığı 1961 yılından beri Bayrampaşa Cezaevi’nin konuğu olan mahkumlar, geride 10 bin adet eser bıraktı. Dışarıdaki kütüphanelerde bile bulunmayan yayınların yer aldığı bu kültür hazinesi, Hayata Dönüş Operasyonu sırasında yıkılan hücre duvarlarının altından çıktı. Bayrampaşa’da ortaya çıkarılan bu “ikinci cephanelik”te bir kültür savaşında kullanılabilecek her şey var.
 </font>
 <br/>
 <p>
  <font class="content">
   Suçlu değilseniz ancak özel izinle girilebilen bu soğuk mekanın ilk bölümünde bir ötölye var. Burada yıpranmış kitaplar mahkumlar tarafından onarılıyor, ciltleniyor ve bunlara demirbaş numarası veriliyor. Burası Bayrampaşa cezaevi kütüphanesi. Shawshank Hapishanesi filmindeki Tim Robins’in canlandırdığı Andy Dufresne rolünü Cezaevi Müdürü Bahtişan Er üstlenmiş. Er, tamirat sırasında kitaplarla birer birer ilgileniyor ve tamir olduktan sonra raflara dizilen kitapları büyük bir heyecanla bize gösteriyor. Cezaevi kütüphanesinde hukuk, ekonomi, politika, edebiyat, tarih, sanat, arkeoloji, sinema, pedagoji, psikoloji, fizik, metafizik, şehircilik gibi konularda 10 bini aşkın eser bulunuyor. Kütüphane Türkiye, İslamiyet, Balkanlar, Ortadoğu, Osmanlı dönemi, Hititoloji, Avrupa’da sanat ve mimari, Avrupa’nın yakın tarihi gibi çok farklı bölümlerden oluşuyor. Çok sayıda araştırma, doktora tezleri, dergigazete arşivlerinin de yer aldığı kütüphanede, siyasi tarih, askeri, kültürel, sosyal ve iktisadi yapımız hakkında çok değerli bilgiler veren önemli kaynaklar mevcut. Bünyesinde Arapça, Fransızca, Almanca ve İngilizce eserleri de barındıran cezaevi kütüphanesi “içerideki” araştırmacılara geniş imkanlar sunuyor. Akademik düzeyde bir genel araştırma kütüphanesi desek herhalde abartmamış oluruz.  Müdür Bahtişan Er, siz bir de geridekileri görün dercesine bir bakış fırlatarak, dışarıdaki kütüphanelerde bile bulunmayan eserlerin, dergi koleksiyonlarının ortaya çıkabileceğini söylüyor. Şu ana kadar 10 bin eserden 3 bini tasnif edilerek mahkumların kullanımına açılabilmiş. Birçok il ve ilçe halk kütüphanelerinde bile bu kadar kitap bulunmuyor. Ayıklanan yasak yayınlar da bu listeye eklendiğinde bu sayı hayli yüksek çıkacak. Fakat yasak yayınların akıbeti hakkında bilgi alamıyoruz. Koğuşlara asılan kitap listelerinde yasak yayınlar yer almıyor. Bir dönem içeriye herşeyi sokan, törenler düzenleyen örgütlerin kütüphanelerinde hatırı sayılır miktarda değerli kitap bulunduğunu biliyoruz. Eğitim amaçlı örgütsel dokümanlar bile bir araya toplansa ilginç bir “yasadışı arşiv” ortaya çıkar. Yetkililer, mahkemelerce yasaklanmış yayınların cezaevine giremeyeceğini söylemekle yetiniyor.
   <br>
    <br>
     Bayrampaşa’da ikinci cephanelik!
     <br>
      <br>
       Adalet Bakanlığı Ceza ve Tevkif Evleri Genel Müdürü Hakim Ali Suat Ertosun’un verdiği bilgiye göre, Türkiye genelindeki 532 cezaevinin ağır ceza merkezi olan 129’unda kütüphane, diğerlerinde ise kitaplık bulunuyor. 2000 yılı sonu itibariyle toplam kitap sayısı 1 milyon 348 bin 874 adet. Ancak Bayrampaşa Cezaevi Kütüphanesi için Hayata Dönüş Operasyonu bir milat sayılıyor. Çünkü bu kitapların tamamına yakını, 1961 yılından bu yana cezaevine yolu düşen zorunlu misafirlere ait. Kitapların daha çok “düşünce”den mi yoksa “düşüncesizlik”ten mi içeri düşenlere ait olduğunun değerlendirmesini size bırakıyoruz.
       <br/>
       <br/>
       İşte bu kadar kitap operasyon öncesinde koğuşlarda bulunuyordu. Operasyon sırasında cezaevinin yıkılan duvarları altından kalaşnikof, el yapımı ok atma silahı, alev makinası, patlayıcı gibi 92 çeşit yasak malzemeden oluşan cephaneliğin yanı sıra işte bu kitaplar çıktı. Operasyon sonrası karanlık maltalarda dolaşırken üzerlerinden atlayarak geçtiğimiz kitaplarla tamir atölyesindekilerin aynı kitaplar olduğu dikkatimizi çekti. Aslında bu kültür hazinesine “ikinci cephanelik” desek yanlış olmaz. Çünkü öylesine önemli eserler var ki, bir kültür savaşında kullanılabilecek her türlü bilgiye ulaşmak mümkün bu kütüphanede.
       <br/>
       <br/>
       En çok dini kitaplar okunuyor
       <br/>
       <br/>
       Dini kitapların yekünü hayli fazla. Medrese-i Yusuf misali içeri girenlerin büyük bölümü dini eğitim alıyor, kendini dine adıyor.  Diyarbakır E Tipi Cezaevi’nde tutuklu bulunan PKK’nın ikinci adamı Şemdin Sakık’ın Kur’an’a başlaması, Kocaeli F Tipi Cezaevi’nde yatan Alaattin Çakıcı’nın, haftada 2 saat dini eğitim almaya başlaması, Sulhi Aksüt’ün Ezine Cezaevi’nden tahliye olduktan sonra eşi Sibel Can’ın kapanmasını arzu etmesi hafızalarda kalan örneklerden birkaçı.
       <br/>
       <br/>
       Bayrampaşa Cezaevi’nde beş yıl vaizlik yapan Hüsnü Başarı, cezaevine düşen insanlardaki bu değişimi dışarıdaki günah rüzgarlarından korunup, hayatlarında ilk kez kendilerini dinleyerek vicdan muhasebesi yapabilmelerine bağlıyor. Başarı, perşembe günleri gittiği ve beş saat kaldığı Bayrampaşa’daki gözlemlerini şöyle anlatıyor: “Mahkumu, gardiyanı, askeri çok ilginç sorular soruyor. Daha sık gelmemi istiyorlar. Özellikle dualarının kesin kabul olup olmayacağını merak ediyorlar. Cuma ve teravih namazı kıldırmamı istiyorlar. Bayram namazı kılamamanın burukluğunu yaşıyorlar. B blokta cami var. Savcı Necati Özdemir döneminde cuma kıldırıyorduk. Özgür olmadıkları için cuma namazı farz olmadığı halde mahkumlar da geliyordu. Savcı, müdür, gardiyan ve mahkumlardan oluşan cemaatle cuma kıldırıyorduk. Olaylar çıktıktan sonra önlem olarak cami kapatıldı.” Hüsnü Başarı, bir Müslümanın 24 saati ve insan hakları konularının slayt gösterileriyle anlatılmasını istiyor. En çok ilgi gören dini kitaplar bölümünde “Kur’an okumaya giriş”ten İslam’ın mistik boyutları”na kadar ilginç kitaplar yer alıyor.
       <br/>
       <br/>
       Hücrede Güneş lekelerini inceliyorlar
       <br/>
       <br/>
       Koğuşlara asılan kitap listelerinden en çok talep edilen kitaplar arasında bilimsel kitaplar üst sıralarda yer alıyor. Öğrendiğimize göre, fizik ve metafizik kitapları yoğun ilgi görüyor. Metafiziğe Giriş, Madde ve Işık, Yüksek Matematik, Sibernatik, Atoma Karşı Korunma, Güneş Leke Rasatları, Rasyonel Mekanik listebaşı kitaplar. Kimya ve genetikle de yakından ilgilenenler varmış. Embriyoloji, Mikrobiyoloji gibi kitaplar okunuyor. Sigara jelatinleriyle kurdukları mini laboratuvarlarda, revirden aldıkları ilaçlardaki uyuşturucuları ayrıştırarak kendi kendilerini “tedavi” ettiklerini duymuştuk ama pek inandırıcı gelmemişti. Kitaplara bir göz atınca bunları okuyanların daha büyük işler yapacak bilgiye sahip olduklarına olan inancımız daha da arttı.
       <br/>
       <br/>
       Edebiyatla ilgili olanlar herkesin başucu kitabı durumunda. Dünya Edebiyatı’nda Puşkin’in Dobrasky’sinden Mevlana’nın Mesnevi’sine, J.J. Rousseau’nun İran Mektupları’ndan Dostoyevski’nin Karamazov Kardeşleri’ne, Emile Zola, Balzac, Oscar Wilde ve Tolstoy’a kadar okunmadık eser kalmamış. Türk Edebiyatı listesinde Peyami Safa’nın Matmazel’i, Halit Ziya Uşaklıgil’in Mai ve Siyah’ı, Cemil Meriç’in Jurnal’i ve Aziz Nesin’den Nazım Hikmet’e, Fuzuli’ye kadar birçok yazar ve şairin eserlerinden oluşan uzun bir liste var.
       <br/>
       <br/>
       Stephen King’i davet edelim
       <br/>
       <br/>
       Okuduklarına bakınca İçeridekiler, cezaevlerinin ürkütücü görünümünün aksine ince ruhlu insanlar olduğun düşünüyor insan. Sofi’nin Dünyası, Kadın Psikolojisi, Psikoterapi, Felsefi Lirizm, Nietzsche ve Avrupa Felsefesi gibi sosyolojik, psikolojik ve felsefi içerikli kitaplar onların ruhsal derinliklerini ortaya koyuyor.
       <br/>
       <br/>
       Türkiye ve dünya gündemiyle paralel kitaplar da en çok okunanlar arasında. Üsame bin Ladin, Susurluk, Türk Cihadı, Darbeler ve Gizli Servisler, Ayrılıkçı Terörün Anotomisi, Anayasa Mahkemesi Kararları bunlardan sadece birkaçı. Kayıtdışı Ekonomi, Ekonomi Politiğin Temel İlkeleri, Türkiye’de Yolsuzluğa Çözüm Önerileri, Sosyal Piyasa Ekonomisi Denemesi gibi ekonomi kitapları da hiç yabana atılır türden değil. Türk Silahlı Kuvvetler Dergisi ile İşkodra Savunması, Kanije Savunması gibi Genelkurmay Başkanlığı tarafından yayınlanan kitaplar da aktüel kitaplar arasında yer alıyor.         Bir de ilginç kitaplar var. Otopsi Teknikleri, Deve Hıfzısıhhası, Meteoroloji, Salon Hentbolü, Güzellik Klavuzu, 4123 Sayılı Afet Yasası, Türkiye Ekonomisinde Nebati Yağlar, Van Gölü’nün Su Seviyesinin Yükselmesi bizim gözümüze çarpanlardan bazıları.
       <br/>
       <br/>
       Şöyle bir düşündüğümüzde içerdekilerin aslında Türkiye’nin sosyal, politik, ekonomik gerçekleriyle ne kadar yakından ilgili oldukları daha iyi anlaşılıyor. İçeridekilerin profili işte böyle. İsyanları ve firarlarıyla gündeme gelen Bayrampaşa’da kimbilir “The Green Mile” ve benzeri filmlerdeki gibi ne dahiler, gizemli güçlere sahip ne çok insan vardır. Hapishane filmlerinin yönetmeni Darabont ile öyküleri böylesi çarpıcı cezaevi filmlerine konu olan Stephen King’i Bayrampaşa Cezaevi’ne davet etmek gerek.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12004), [web.archive.org (arşiv bağlantısı)](http://web.archive.org/web/20050225005558/http://www.aksiyon.com.tr:80/detay.php?id=12004)
