# 'Aynasızlar' reklam yaptı

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050115230315im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050115230315im_/http://www.aksiyon.com.tr/resim/487/58.jpg" vspace="5"/>
  </p>
 </font>
 <font class="content">
  Senaryoyu amirler yazdı, felsefesini müdürler belirledi. Konsepti blucin reklamcıları çizdi. Polisler eşleri ve çocuklarıyla objektiflerin karşısına geçip poz verdi. İşte, İstanbul polisinin yeni imajı.Onları memurları coplarken, öğrencileri tekmelerken, göstericileri dağıtırken gördük. Ekranlardan bilinçaltına yansıyan rolleri üzerlerine yapışıp kaldı. 159 yıllık teşkilatın mensupları "aynasız" damgasını yedi.
 </font>
 <br/>
 <p>
  <font class="content">
   Bu durumdan vazife çıkaran İstanbul polisi, teşkilatın zedelenen imajını düzeltmek için harekete geçti. Türkiye"de ilk kez güvenlikten sorumlu bir teşkilat, iletişim uzmanlarıyla, reklamcılarla bir araya geldi. Amaç, polise yeni bir imaj çizmek değil, polis teşkilatında var olan güzellikleri, reklamcı marifetiyle halka anlatmaktı. Çekimler, montajlar derken ortaya New York polisinin yaptığına benzer bir çalışma çıktı. Polisler; eşleriyle, çocuklarıyla objektiflerin karşısına geçip modellik yaptı. Bugünden itibaren reklam panolarında blucin ya da otomobil reklamlarının yanında onları da göreceğiz. Beş farklı kareden oluşan fotoğraflar İstanbul"un 250 noktasına ve hava alanına asılacak. Ben bu annenin kızıyım, ben babayım, ben eşim diyen fotoğraflara baktığınızda, aslında "her üniformanın altında sizin gibi bir insan" olduğunu fark edeceksiniz.
   <br>
    <br>
     Acar kameramanları ve "fotomuhbirleri" sayesinde İstanbul sokaklarındaki hiçbir olayı kaçırmayan Foto-Film Şubesi de kısa metrajlı bir film çekti. Arşivlerindeki yeni ve eski görüntüleri derleyen foto-film ekibi, beş ve on beş dakikalık iki filme imza attı. Polisi anlatan on beş dakikalık filmin 10 Nisan akşamı Grand Cevahir Otel"de "gala"sı var. Beş dakikalık olanı ise, Polis Haftası boyunca İstanbul sinemalarında (filmlerden önce ve film arasında), Atatürk Havalimanı"nda, alışveriş merkezlerinde ve metro istasyonlarında gösterime girecek.
     <br>
      <br>
       Efor Danışmanlık şirketinin destek verdiği çalışmalarda Marketing Türkiye ücretsiz danışmanlık yaptı. Felsefesi tamamen İstanbul Emniyet Müdürlüğüne ait olan çalışmanın konseptini Art Grup belirledi. Marka Strateji Hakan Senbir, yaptıkları çalışmanın reklam gibi kokmaması için özen gösterdiklerini söylüyor. Senbir, "Böyle bir felsefenin reklamını yapmak doğru değil. Biz sadece teşkilatın kurumsal kimliğini toparladık" diyor. Colins, Tansaş, SoniEricsson gibi ürünlerin reklamı için çalışan ekip, daha önce hiç tasarlamadıkları bir "ürün"le karşılaşınca çok şaşırmış.
       <br/>
       <br/>
       New York polisinin yaptığına benzeyen çalışmanın teması yenilik ve değişim üzerine kuruldu. Çünkü İstanbul polisi, sadece reklam panolarında değil, görev sahasında da yeni bir konsept belirledi. Yeni dönemde, Türk filmlerinden aşina olduğumuz "kanun namına" repliği ve anlayışı tarihe karışıyor. Kanun yerine "insanlık" öne çıkıyor. Polisin yeni sloganı, "159 yıldır insanlık namına" şeklinde belirlendi. İstanbul Emniyet Müdür Yardımcısı Halil Yılmaz, bu yeni slogan için "Aslında bu bir değişimin işareti, değişimin sloganıdır" diyor. Yılmaz, polisin yeni bakış açısını şöyle tarif ediyor: "21. yüzyılda artık her şey insan eksenli olarak cereyan ediyor. İnsan hak ve özgürlükleri ilk sırada geliyor. Polis teşkilatı da bu eksenin etrafında görev yapan vazgeçilmez kurumlardan biri. Her şey gibi kanunlar da insan için; insanların özgürlüklerinin korunması, güvenliklerinin sağlanması için. Polis de bunun için var. O yüzden bu yılki sloganımızı "159 yıldır insanlık namına" şeklinde belirledik."
       <br/>
       <br/>
       Teşkilatın görev anlayışı da hayli değişmiş. İstanbulluların güvenliğinden sorumlu teşkilatın iki numaralı adamı Yılmaz, güvenlik olgusunu bir "görev"den ziyade halka sunulan bir "hizmet" olarak niteliyor. Üstelik, "Bu hizmetin garantisini vermek istiyoruz" diyor. Yılmaz"a bir markadan mı yoksa asayişten mi bahsettiğini sorduğumuzda, İstanbul polisinden, yani bir markadan bahsettiğini söylüyor. Yılmaz, İstanbul polisinin neden bir marka olduğunu şöyle anlatıyor: "Çünkü İstanbul gerçekten büyük ölçekli bir laboratuvardır. Dünyanın en büyük kentlerinden birinde, sosyal ve ekonomik sorunların derinlemesine yaşandığı bir metropolde güvenlik hizmeti sunabilmek son derece önemli ve zor bir iştir. İstanbul"la başka illeri mukayese etmek doğru değildir. O nedenle burada güvenlik hizmetini sunuyor olmak ve bunu başarılı bir çizgide sürdürmek önemlidir. Burada ortaya koyduğunuz çalışmalarla belli bir başarıyı yakalayabilmişseniz markasınızdır."
       <br/>
       <br/>
       Teşkilat, bu yeni yaklaşım tarzının karşılığını almaya başlamış bile. Bir zamanlar panzerle girilen mahallelere insanî yardımla gidilince, halkın sağduyusu ağır basmış. Gazi Mahallesi ve Küçükköy başta olmak üzere İstanbul"un 32 ilçesindeki yoksul 10 bin öğrenciye eğitim ve giysi yardımı yapılmış. Çeşitli örgütler sık sık boy gösterdiği için "kurtarılmış bölgeler" olarak anılan yerleşim birimlerinde yaşayan halk kendilerine iyi niyetle yaklaşan polisi bağrına basmış.
       <br/>
       <br/>
       10 Nisan"a kadar sürecek etkinliklerle İstanbullulara güvenlik ve özgürlüklerinin emin ellerde olduğu mesajı verilecek, teşkilattan halkın beklentileri dinlenecek. 15-20 Kasım saldırılarıyla sarsılan İstanbulluların "güvenlik bilinci" sorgulanarak, çağdaş dünyadaki seviyeye yükseltilmesi istenecek. Zaman zaman sokağa taşacak kutlamalar, renkli görüntüler oluşturacak.
       <br/>
       <br/>
       Kutlamaların bir de renksiz tarafı var. Bu kısmı atlamak olmaz. Polis müdürleriyle röportaj sonrası karşılaştığımız sokaktaki polis; lojman ihtiyaçlarının karşılanmasını, özlük haklarının ve görev şartlarının iyileştirilmesini, AB üyesi ülkelerdeki meslektaşlarının haklarına kavuşmayı istiyor. 159 yıllık teşkilata ve hükümete duyurulur. İnsanlık namına!..
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11327), [web.archive.org (arşiv bağlantısı)](http://web.archive.org/web/20050115230315/http://www.aksiyon.com.tr:80/detay.php?id=11327)
