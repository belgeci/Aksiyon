# Sigortacısı, Mehmetçik’i gözden çıkardı!

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050227031709im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031709im_/http://www.aksiyon.com.tr/resim/360/48.jpg" vspace="5"/>
  </p>
 </font>
 <font class="content">
  Biz de İngilizler gibi yaptık; Mehmetçik’i gözden çıkardık. Kara harekatı için Afganistan’a gidecek Bordo Bereliler şehit ya da gazi olursa sigortaları geçerli sayılmayacak. Mehmetçik  Sigortası tek kuruş tazminat vermeyecek Ölen her Amerikan asker i çin ise ailesine 250 bin dolar ödenecek.
 </font>
 <br/>
 <p>
  <font class="content">
   Afganistan’da başlatılan kara harekatında ön saflarda yer almaya hazırlanan İngiliz askerleri, ne olur ne olmaz diye cepheden önce sigorta şirketinin yolunu tuttu. Savaş bu; neler olabileceğini kimse bilemez. Eve dönüş belki bir koltuk değneğiyle, belki de bir tabutla olur. Tüm bu gerçekleşmesi muhtemel durumlara karşı kendilerini ve geride bıraktıklarını güvenceye almak isteyen askerler hüsrana uğradı. Savaş için seçilen askerler ilk darbeyi Taliban’dan önce sigorta şirketinden yedi. Savunma Bakanlığı’nın sigorta şirketi, “ölebilir” endişesiyle askerlere artık hayat sigortası yapmayacağını söyledi. Askerler aldıkları cevap karşısında kulaklarına inanamadılar ama duydukları doğruydu. İngiltere Savunma Bakanlığı cepheye gidecek askerleri kendi sigorta fonuna almayı resmen reddetti.
   <br>
    <br>
     Adaletin bu mu İngiltere
     <br>
      <br>
       Askerler, cephede oluşabilecek bir yaralanma ya da sakatlanmaya karşı da sigorta ettirilemedi. Yetkililerin, “Sigorta organizasyonumuzun bir harekatın başlamasından sonra askerlere yaralanma, sakatlanma ya da ölüme karşı sigorta yapmaması doğaldır. Bu bütün sigorta şirketlerinde de böyledir. Biz de harekat kararı ani geliştiği için öncesinde bir şey yapma şansı bulamadık” şeklindeki açıklaması cepheye gitmeye hazırlanan askerleri çileden çıkardı. Savunma Bakanlığı buna karşılık, 11 Eylül’den sonra çok sayıda başvuru yapıldığını hatırlatıp askerleri, “Daha önce, barış zamanında başvuru yapmalıydınız” diyerek kapıdan geri çevirdi. Bugün İngiltere’de yaklaşık 188 bin silahlı kuvvet çalışanının sadece 3’te 1’i sigorta kapsamında bulunuyor.
       <br/>
       <br/>
       Amerikan ordusunda durum daha farklı. Bir Amerikalı silah altına alındığı andan itibaren sigortalanıyor. Her asker kendi cebinden her ay 20 dolar para ödüyor. Ayrıca savaşa giden ya da gitmeyen asker şeklinde bir ayrım yok. Amerikan hükümetinin yaptığı sigortaya her asker sahip. Öldükleri takdirde Amerikan hükümeti ailelerine 250 bin dolar para ödüyor.
       <br/>
       <br/>
       İngiliz askerlerini şok eden bu haber Mehmetçik’i de yakından ilgilendiriyor. NATO üyesi olan Türkiye’nin 5. maddeden dolayı savaşın tarafları arasında yer alması ve kara harekatı için birlik göndermesinin gündeme gelmesi Mehmetçik’in de aklına aynı soruyu getirdi. Hiç vakit kaybetmeden işe başladık. Muhabir arkadaşımız bir subay eşi gibi sigorta şirketlerine giderek, eşinin Afganistan’a gidecek olan Bordo Bereliler arasında yer aldığını ve sigorta ettirmek istediğini söyledi. Ancak yerli ve yabancı şirketlerin hiçbiri bu saatten sonra böyle bir talebi kabul edemeyeceklerini ve subay olan kocasını, savaşa katılacağı için sigortalayamayacaklarını söylediler. Bazı şirketler de savaş olsun veya olmasın güvenlik güçlerine mensup kişileri taşıdıkları riskten dolayı sigortalamak istemediklerini bildirdi.
       <br/>
       <br/>
       Barışta öl ama savaşta olmaz!
       <br/>
       <br/>
       Kapısını çalmadığı sigorta şirketi kalmayan arkadaşımız, subay olduğunu söylediği kocasını bir türlü sigortalatamadı. Resmen savaş hali ilan edilmemişti ama şirketler çoktan savaş moduna geçmişlerdi bile. Yüksek pirim teklif ettik, ölürse tazminatını düşük verin dedi yine kabul etmediler. Meğerse işin aslı başkaymış. Sigorta şirketleri baştan kendilerini sağlama almışlar bile. Sigorta uzmanı Levent Olguner, hayat sigortası yaptıran kişinin sözleşmede belirtilen şart ve haller içinde ölmesi gerektiğini söylüyor. Olguner, “Hayat Sigortası Genel Şartları” denilen şartların hemen hemen bütün dünyada aynı olduğunun altını çiziyor. Bu şartlar içinde sigorta teminatı dışında kalan haller var. İşte savaş bu haller içinde yer alıyor. Sigortacıyı savaş nedeniyle oluşacak hasardan kurtaran madde aynen şöyle: “Aksi sözleşme ile kararlaştırılmadıkça, sigorta savaş halinde geçerli değildir. Ancak, sigortalı savaş esnasında veya savaş hareketleri dolayısıyla ölürse, ölüm tarihindeki riyazi ihtiyatlar, ödeme tarihine kadar geçecek süreye ait teknik faizleriyle birlikte hak sahiplerine ödenir.” Daha açık ifade etmek gerekirse, savaş nedeniyle ölene tazminat yok. Sadece o güne kadar biriken parası geri iade ediliyor.
       <br/>
       <br/>
       Sıra en sona bıraktığımız Axa Oyak’ı aramaya geldi. Axa Oyak’ın diğerlerinden farkı Mehmetçik Sigortası gibi bir uygulamasının olmasıydı. Türkiye’de ilk, dünyada da birkaç örnekten biri olan Mehmetçik Sigortası, 600 bini er 1 milyon civarındaki askeri kapsıyor. Telefonun öbür ucundaki müşteri temsilcisine durumu anlattığımızda, hemen sigorta yapabileceklerini çünkü Mehmetçik Sigortası’nın savaş durumlarındaki istisnalardan ayrı tutulduğunu söyledi.
       <br/>
       <br/>
       Mehmetçik’i gözden çıkardık
       <br/>
       <br/>
       Gerçekten de Mehmetçik Sigortası ile ilgili olarak şirketin internetteki sayfasında da aksi bir durum göze çarpmıyordu. Vefat Tazminatı bölümünde aynen şunlar yazılı: “Sigortalının askerlik görevi esnasında vefat etmesi halinde, son ödenen aylık sigorta piriminin 700 katı ‘Vefat Tazminatı’ ve birikmiş toplu para kâr paylarıyla beraber menfaattar(lar)a ödenmektedir.” Yani “her türlü ölüm” halinde geride kalan vârislere ödenecek sigorta kapitali 10 milyar lira.
       <br/>
       <br/>
       Ancak bir süre sonra gelen telefonla işin rengi değişti. Telefondaki yetkili, üzgün bir ses tonuyla Mehmetçik Sigortası’nın da savaş durumunda geçersiz olduğunu söyledi. Bu sigortaya tabi olan bir asker yarın (Allah göstermesin) Afganistan’da yaralansa veya ölse, sigorta şirketi tek kuruş tazminat ödemeyecek. Sadece o güne kadar biriken paralarını ödeyecek. Sırf askerleri sigortalamak için kurulan sigortanın bile, işi askerlik olan kişilerin sigortasını savaş halinde geçerli saymaması hayli ilginç ve düşündürücü.
       <br/>
       <br/>
       (Sigorta uzmanı):
       <br/>
       Asker iş icabı ölebilir!
       <br/>
       <br/>
       Savaş araçları ve savaşan kişilerin rizikosu çok büyük. Rizikosu büyük olan bişeyi sigorta şirketi sigorta yapmak istemez. Bugün bir savaş uçağının değeri milyar dolar. Aksi sözleşme ile kararlaştırılmadıkça savaşan kişilerin sigortası da savaştıkları süre içinde hariç bırakılmış durumda. Bir askerin hayat sigortası varsa savaştığı süreler içinde geçersiz sayılıyor. Sigortacılıkta olma ihtimali kesin ve kesine yakınsa olaylar sigorta edilmiyor. Savaşan bir askerin başına bir kaza gelmesi; mayına basması, kurşun isabet etmesi veya hayatını kaybetmesi onun yaptığı işin neticesidir. Dolayısıyla rizikosu çok büyük.
       <br/>
       <br/>
       Savaş riski verilebilen iki yer var; uçak sigortaları, gemi ve nakliyat sigortaları. Bunun haricinde karada savaş riski teminatı yok. Bugün gemi sigortalarında bazı bölgeler istisna bölgesi iken harp sigortasında şu anda Basra ve Umman Körfezi ve bitişik sular, Angola, İsrail, Lübnan, Libya, Eritre, Somali, Kongo, Liberya, Sri Lanka, Sierra Leone, Yugoslavya, Akabe Körfezi ve Kızıldeniz’in tamamı, Yemen, Pakistan, Umman, Suriye, Cezayir ve Mısır gibi yerlerin denizlerinde meydana gelebilecek savaşla ilgili şeyler teminat harici bırakıldı. Buralara gidecek gemiler bugünün koşullarına bağlı olarak 7 gün geçerli daha yüksek fiyatla sigortalanabiliyor. Havadaki teminatlar 1 milyar dolardan 50 milyon dolara indirildi. Afganistan, Pakistan gibi ülkeler ise teminat harici bırakıldı.
       <br/>
       <br/>
       Katkıda bulunan: Çiğdem Çelik
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12424), [web.archive.org (arşiv bağlantısı)](http://web.archive.org/web/20050227031709/http://www.aksiyon.com.tr:80/detay.php?id=12424)
