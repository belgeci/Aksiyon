# Yağlı boyadan dijital siyasete

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050226075958im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226075958im_/http://www.aksiyon.com.tr/resim/406/30.jpg" vspace="5"/>
  </p>
 </font>
 <font class="content">
  Bugünlerde iyice karışık olan Ankara trafiğinde bir siyaset kazası yaşanmazsa, 2000’li yılların ilk seçimi 3 Kasım’da yapılacak. Bu seçim hem seçmenin tercihi, hem de iletişim teknolojilerinde yaşanan gelişmeler açısından öncekilerden çok farklı olacak. Partiler propaganda faaliyetleri için start verirken, biz de Türk siyasal tarihi içerisinde kısa bir yolculuğa çıktık.
 </font>
 <br/>
 <p>
  <font class="content">
   Siyasilerin geçmişten bu yana seçmenin özgür iradesini etkileme tekniklerine bir göz attık. Geçen yüzyılın son çeyreğinden bu yana, siyasetteki isimlerde ve yaptıkları siyasette pek bir farklılık yok; ama seçmenle kurulan iletişim şekilleri hayli değişmiş ve gelişmiş. Türk siyasi hayatında ellili yılların sonundan seksenli yıllara kadar propaganda denince akla gelen tek isim Erkal Zenger. 1958’de Adnan Menderes ve Celal Bayar ile başladı seslendirmelere. 1960 ihtilalinde Cemal Gürsel’le, 1970’li yıllarda İsmet Paşa ile çalıştı. 1972’de İsmet Paşa’nın meşhur 5. Olağanüstü Kurultayı'nı seslendirdi. 1973’te Bülent Ecevit ile çalıştı. 1973 yılında ilk defa İstanbul Mercedes fabrikalarında Ecevit’e iki seçim otobüsü yaptırdı. 1974’te Erbakan’a iki, 1975’te  Türkeş’e iki, 1976-1980 arası Demirel’e iki otobüs yaptırdı ve miting organizasyonlarını gerçekleştirdi. Evren Paşa’nın ilk basın toplantısındaki cızırtılar nedeniyle İhtilal Konseyi, Evren Paşa’nın ikinci seslendirmesini Zenger’e verdi.
   <br>
    <br>
     Kampanyalı siyaset
     <br>
      <br>
       1977 ara seçimleri, siyaset geleneğinde bir dönüm noktası oldu. Bu seçimlerle birlikte kampanyalı siyaset dönemi başladı. İletişim bilimcilerin politikanın “mor” dönemi diye adlandırdığı kampanyalar sırasında Adalet Partisi Cen Ajans’la anlaşarak yeni bir gelenek başlatmıştı. Bu sıradışı kampanya 100 milyona mal oldu. Bıraktığı etki yıllarca tartışıldı. Hatta iletişim fakültelerinde ders olarak bile okutuldu. Büyük kentlerin caddelerini “mora” bulayan afişlerin doldurduğu seçim kampanyası siyasal reklamcılığın miladı olarak kabul edildi.
       <br/>
       <br/>
       1980 ihtilalinden sonra MDP ve ANAP da seçim çalışmalarını reklam kampanyalarıyla destekledi. ANAP’ın reklam kampanyasını yürüten Cen Ajans’ın sahibi Nail Keçili, Demirel’den sonra başarılı bir kampanya sonucunda Turgut Özal’ın seçim galibi olmasında pay sahibi oldu. Seksenli yıllarla birlikte parti propagandalarını ajanslara yaptırmak gelenek haline geldi.
       <br/>
       <br/>
       Özal, 1983 seçimlerinde kampanyalı siyasetin ve teknolojinin bütün nimetlerinden yararlanmayı ihmal etmedi. Seçim otobüsünün arka tarafında Comodor 64 ev bilgisayarı ve yazıcı vardı. Bu bilgisayara geziye gidilen yörede daha önceki yıllarda hangi parti, hangi kasabada ne kadar oy almış, arazisi ne kadardır, ne yetişir gibi bilgiler ve istatistikler yükleniyordu. Konuşma yapmadan önce yöreyle ilgili bu bilgiler yazıcıdan çıktısı alınıp kendisine veriliyordu.
       <br/>
       <br/>
       Doksanlı yıllarda siyasal reklamcılıkta yeni bir sayfa açıldı. 1991 genel seçimlerinde yapılan kampanyalarda, iletişim ve siyaset tarihine geçecek örnekler görüldü. Meydanlarda ilk kez şarkılar, türküler söylendi. Mesut Yılmaz Jacgues Segula sayesinde dünya piyasasına açıldı. Refah Partisi geleneksel yapısını zorlayan reklamlarla seçimlere girmişti. Bu dönemde, içerisinde modacıların da olduğu bir jüri liderlerin imajlarını tartışarak, seçilme şanslarını ortaya koymuşlardı.
       <br/>
       <br/>
       Dinle şarkıyı, ver oyunu
       <br/>
       <br/>
       1977 ara seçimlerinde başlayan kampanyalı siyaset geleneği bugün ilginç bir noktaya geldi. Bu seçim, iletişim teknikleri ve siyasal reklamcılık açısından Türk siyasi tarihinde farklı bir dönemin başlangıcı olacak. Politikacıların internet ve uydu sistemleri sayesinde ulaşamadıkları vatandaş kalmayacak. Eskiden şehir merkezlerinde yapılan mitinglere köylerdeki insanlar kamyonlarla, minibüslerle taşınırdı. Oysa şimdi politikacı tarladaki çiftçiye bile cep telefonu aracılığıyla yazılı ve görüntülü olarak, vaadini bir kısa mesaj ücreti karşılığında ulaştırıp oy isteyebilecek.
       <br/>
       <br/>
       Seçim kararının alınmasından sonra reklam ajanslarıyla anlaşmalar yapıldı. Fakat seçimin iptal olasılığı nedeniyle propaganda çalışmalarına birkaç partinin dışında start veren olmadı. Partiler şimdilik şarkılarını belirlemekle yetiniyorlar. Öncelik şarkılara verildi; çünkü şarkıların seçmen üzerindeki etkisi tartışılmaz.
       <br/>
       <br/>
       Sertap Erener’in uzun süre listelerde kalan şarkısını kapan ANAP, seçmene “yeni bir aşk, yeni bir iş!” vadedecek. CHP, üç yıldır devam ettirdiği propaganda çizgisini pek değiştirmeyecek. CHP’nin şarkısı, milliyetçi çizgide olduğu için tartışmalara neden olan Uğur Işılak’ın “Haydi Anadolu” şarkısı. YTP, söz ve müziğini Erkal Zenger’in yazdığı “Yeni Türkiye Marşı”yla meydanlara girecek. DYP marşıyla yola çıkacak olan DYP, sözlerini Tansu Çiller’in yazdığı “Memleketim” şarkısıyla Anadolu’ya açılacak. Oldukça karışık olan DSP ve MHP’den ses çıkmıyor. Saadet Partisi, bu seçimde de “Saadet Türküleri”ni seslendirmeye devam edecek. İlk kez seçime girecek olan Ak Parti, “Kara Tren”in bestecisi Özhan Eren’in bestelediği “Bundan Böyle” isimli şarkıyı beğendi. Ak Parti diğer partilerden farklı olarak her bölge için sevilen yerel şarkıları ve şarkıcıları kullanacak.
       <br/>
       <br/>
       Şarkısız bir seçim düşünülemez zaten. Şarkıların ne kadar etkili olduğu Amerikan seçimlerinden sonra Türkiye’de de ispatlandı. En güzel örnek Cem Uzan. Psikologlar, hakkında çıkan olumsuz haberlere rağmen Cem Uzan’ın anketlerde yaptığı patlamayı şarkıların gücüne bağlıyor.
       <br/>
       <br/>
       Tayyip’in filosu var
       <br/>
       <br/>
       Partilerin propaganda programları incelendiğinde DYP ve AKP’nin çalışmalarının geçmişle benzerlikler gösterdiği dikkati çekiyor. DYP, bu seçime maviler içinde girecek. 1977 ara seçimlerinde Adalet Partisi’nin yaptığı gibi, 15 yıl aradan sonra, büyük kentlerin caddeleri “mor” afişlerle dolacak. Bu çalışma da Türk siyaset tarihine “ikinci mor dönem” olarak geçer herhalde.
       <br/>
       <br/>
       Erdoğan liderliğindeki AKP’nin çalışmaları ise, 1983 seçimlerindeki Özal’ın stiline çok benziyor. Arter Ajans’la anlaşan AKP, Amerika ve Fransa seçimlerinde kullanılan, gündüz de gösteren 40 metrekare ekranlı dev tırlardan iki tane satın aldı. Bu tırlar tüm data alma ve göndermeye ayarlı en son teknolojiyle donatılmış durumda. Bu seçimlerde elektronik ortamı en çok AKP kullanacak. Tayyip Erdoğan, tüm yurdu 2 tır, 4 son teknolojik aletlerle donatılmış otobüs, 8 minibüs, basın aracı, canlı yayın aracı, halkla ilişkiler aracı ve ambülanslardan oluşan 20 araçlık filoyla dolaşacak. İnternet ortamından tüm dünyaya yayın yapan bir de Radyo Ak isimli radyo kurulacak. İlanlar gazetelerin baskı merkezlerine göre değişecek. Sabah miting yapılan ilde akşam konser verilecek.
       <br/>
       <br/>
       Kampanyanın çizgisi de aşağı yukarı belli oldu. Arter Ajans Başkanı Erol Olçak’ın verdiği bilgiye göre, milletin ve Türkiye’nin ortak değerleri yerli, sıcak ve samimi bir dille anlatılacak. Sloganlar, lider, parti ve amblem üzerine kurulu. Erdoğan, Cumhuriyet tarihinin ürettiği en güçlü siyasal marka olarak lanse edilecek.
       <br/>
       <br/>
       Teknolojinin yanı sıra psikoloji de politikacıların hizmetinde. İstanbul’da bulunan Danışman Psikolojik Hizmetler Merkezi, milletvekili adaylarına seçime psikolojik yönden hazırlanma hizmeti verecek. Partilerden gelecek toplu teklifler özel indirime tâbi tutulacak!
       <br/>
       <br/>
       1977 ara seçimlerinde başlayan kampanyalı siyaset geleneği işte bu noktaya kadar geldi. Kim ne derse desin iletişim teknolojileri sayesinde bu seçim meydanlarda değil uzayda, uydular arasında geçecek. Haydi hayırlısı...
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1862), [web.archive.org (arşiv bağlantısı)](http://web.archive.org/web/20050226075958/http://www.aksiyon.com.tr:80/detay.php?id=1862)
