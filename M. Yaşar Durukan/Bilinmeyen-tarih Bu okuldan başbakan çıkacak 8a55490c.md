# Bu okuldan başbakan çıkacak

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050128143449im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050128143449im_/http://www.aksiyon.com.tr/resim/477/26.jpg" vspace="5"/>
  </p>
 </font>
 <font class="content">
  Mühendisler, fizikçiler, ülkeyi muasır medeniyetler seviyesine taşıyamayınca, sosyal bilimciler durumdan vazife çıkardı. Türkiye"nin ilk ve tek sosyal bilimler lisesi, geleceğin siyasetçilerini, devlet adamlarını, hukukçularını yetiştiriyor. Her biri umut dolu 96 genç. Van"dan, Çorum"dan, Kastamonu"dan, Trabzon"dan, Denizli"den kalkıp geldiler İstanbul"a. Sosyal zekası yüksek öğrencilerin her biri özel olarak seçildi.
 </font>
 <br/>
 <p>
  <font class="content">
   Derslerine profesörler giriyor. Bilimsel, kültürel ve teknolojik gelişmeleri yakından izliyorlar. Hepsi Latince ve İngilizce biliyor. Zorunlu dersler arasında yer alan Fransızca, Almanca ve İtalyanca"yı ana dilleri gibi konuşuyorlar. Mezun olduklarında, uluslararası geçerliliği olan Bakalorya diploması verilecek. Geleceğin siyasetçisi, devlet adamı, hukukçusu  olacaklar. Aralarından başbakan çıkacak. Ülkeyi muasır medeniyetler seviyesine taşıyamayan fizikçilerden, mühendislerden bayrağı devralacaklar. Ekonomik ve kültürel kalkınmaya artık "bilinçli" katkıda bulunacaklar. Onlar, Türkiye"de sosyal psikolojinin ilk uygulayıcılarından Mümtaz Turhan"ın adını taşıyan ilk ve tek sosyal bilimler lisesinin öğrencileri. 200 yıllık rüyanın ilk temsilcileri.
   <br>
    <br>
     Petrolü sosyal  bilimciler buldu
     <br>
      <br>
       Sosyal Bilimler Lisesi ile ilgili çalışmaların tarihi bir hayli eskilere dayanıyor. 150-200 sene boyunca, daimî bir Garplılaşma arzusu içinde çabalayıp durduk. Fabrikalar kurduk, geniş caddeler açtık, barajlar inşa ettik, limanlar yaptırdık, lüks otomobiller ithal ettik, çok katlı binalar diktik. Batılılaştığımızı zannettik ama olmadı. Çünkü kurtuluşumuzu endekslediğimiz fen bilimlerini, yalnızca günümüzü değil geleceği de biçimlendiren sosyal bilimlerle desteklemedik. Fabrika kurmak için boş bir arsa ve teşvikin yeterli olduğu sanıldı. İşverenin, işçisinin görevine son vermesi neticesinde zincirleme bir reaksiyonla pek çok sosyal olguya neden olacağı hesaba katılmadı. Sosyal bilimlerin önemini kavrayamadık.
       <br/>
       <br/>
       Çölde meydana gelen ve bir aydan fazla süren yangınlardan bahseden Ahmet Cevdet Paşa"yı dahi dikkate almadık. Amma palavra atmış diye alay ettik. İngiliz sosyal bilimciler ise, "Ahmet Cevdet Paşa iyi bir tarihçidir. Bunları yazmışsa bir bildiği vardır" diyerek araştırınca, çölde petrolün varlığını tespit ettiler. Tarih petrole kılavuzluk etti. İngiltere o gün bu gündür o coğrafyadan çıkmıyor. Batının sosyal bilimlere verdiği önemin en çarpıcı örneği bu olsa gerek.
       <br/>
       <br/>
       Cumhuriyet döneminde ilk olarak 1940"lı yıllarda, değişik bir müfredat ile uygulanması düşünülen sosyal bilimler lisesi projesi, 1970"li yıllarda yeniden gündeme geldi. Kültür çevrelerinde yazıldı, konuşuldu. O zamanlar daha çok edebiyat fakültelerinin zeminini oluşturacak bir alt yapı lisesi olarak düşünülüyordu ama olmadı.
       <br/>
       <br/>
       Sosyal bilimlerden uzak oluşumuzun bize neler kaybettirdiğini görmek için Arabistan çöllerine gitmeye gerek yok. Nato kafa nato mermer zihniyeti sayesinde 1970"li yıllara kadar bir Ermeni meselesi yokmuş gibi davrandı Türkiye.  Ayrıca, Soğuk Savaş"ın sona ermesiyle oluşan, kimilerine göre tek kutuplu kimilerine göre kutupsuz Yeni Dünya Düzeni"ne de hazırlıksız yakalandık. Ebedi hasmından gelen tehdide, Batı dünyasının yanında yer alarak karşı koymaya çalışan Türkiye, sanki Soğuk Savaş döneminin denge politikasının, bazı yumuşamalar dışında, hiç değişmeyeceği gibi bir varsayımla hareket etti. Tarihî açıdan son derece derin bağlarla bağlı bulunduğu Balkanlar, Orta Doğu ve Kafkaslar gibi bölgelerdeki gelişmelere büyük ölçüde kayıtsız kaldı. 1983 yılında yayınlanan Devlet Planlama Teşkilatı (DPT) Özel İhtisas Komisyonu Tarih Alt Komisyonu raporunda bu hususlar sadece "dış meselelere yönelik araştırmalar" olarak yer aldı. Oysa, tarih şuuru ve perspektifi ile hareket edildiğinde bu gibi açılımların hesap edilerek gerekli hazırlıkların zamanında yapılması sağlanabilirdi. Sosyal bilimciler konuya doğru zamanda dikkat çekti ama kaale alan olmadı.
       <br/>
       <br/>
       Bundan 50-60 yıl önce, sanayi toplumu, insanlık tarihinin en gelişmiş merhalesi sayılıyordu. Geri kalmışlıktan yakınan Türkiye, o zamandan beri sanayi toplumuna ulaşmak için mühendisler yetiştirdi. Bugün, bilgi toplumuna geçildi ama Türkiye hâlâ geri kalmışlıktan yakınıyor.
       <br/>
       <br/>
       Nitelikli bilim adamları
       <br/>
       <br/>
       Şehirlerdeki yüksek nüfus, sosyal problemlere sebep olurken, fen bilimleri bu problemlerin çözümüne yardımcı olamıyor. AF yasalarıyla boşaltılan hapishaneler, diğer taraftan yeniden doluyor. Toplumsal bir problem olarak suç hadisesinin çözümlenmesi doğru bir metodoloji kurmuş olan bilim adamına düşmekte iken, sadece polisiye tedbirlerle yetiniliyor. Gerçi bilim adamlarımızdan, doçentlik, profesörlük tezini vermek için "bilgi hırsızlığı" yapanlar da yok değil. Bahçelievler Mümtaz Turhan Sosyal Bilimler Lisesi Müdürü Zarif Zeybek, kuruluş amaçlarının ülkenin ihtiyaç duyduğu üstün nitelikli bilim adamlarının yetiştirilmesine kaynaklık etmek olduğunu söylüyor. Buradan Türkiye"de niteliksiz bilim adamları olduğu anlamı çıkıyor. Amaçlarının sadece sosyal olayları, kültürel gelişmeleri değil teknolojik gelişmeleri izlemek ve yeni projeler geliştirmek olduğunu belirten Zeybek, sosyal bilimlerin önemini şöyle anlatıyor: "Dünyadaki teknolojik gelişmeler, arkasında sosyal olgular olduğu için vardır. Sosyal vakalar teknolojiye ivme kazandırıyor. Birbirinden tamamen farklı şeyler değildir. Afrika"ya bir otomobil pazarlayacak firmanın, o kabilenin hangi rengi sevdiğini belirlemesi sosyal bir olgudur. Bu tespiti yapamazsanız satamazsınız. Kalkınma planları yaparken mutlaka sosyal planlamacı uzmanlar da olmalı. Büyük projelere başlanmadan önce yerin üstünden bakarak altını görmek gerek. Mesela Bolu Tüneli"nin yanlış yere yapılması buna bir örnektir. IMF önünüze bir paket koyup bu paket sizi kalkındırır diyebilir. Bu paketi Fransa"da uygulayabilirsiniz ama Arjantin"de uygulayacağınız anlamına gelmez. Bir elbise gibi Türkiye"ye uyup uymadığının belirlenmesi için sosyal bilimcilerin araştırması gerekiyor."
       <br/>
       <br/>
       Okul müdürü Zarif Zeybek"ten, üniversitelerin seçkin isimlerinden oluşan Bilim Danışma Grubu"nun, yönlendirmek amacıyla öğrencileri, sosyoloji, sanat tarihi, tarih ve coğrafyanın yanı sıra askeri stratejiler ve siyaset stratejileri konusunda da bilgilendirdiğini öğreniyoruz. Terörün de savaşın da içinde sosyal bilimler olduğunu anlatan Zeybek, hatta psikolojik savaş sırasında bile toplumu korumanın sosyal bilimcilerin konusu olduğunu söylüyor.
       <br/>
       <br/>
       Dünyayı fizikçiler yönetmiyorHıfzısıhha laboratuarlarında test edilen gıda ürünlerinin yüzde 56"sının "uygun olmadığı" belirlendi. Kanunlara göre denetim yapmak zorunda olan Tarım Bakanlığı"nın İstanbul Avrupa yakasında sadece 14 elemanı var. Yaklaşık bir milyon kişiye bir görevli düşüyor.
       <br/>
       <br/>
       Özellikle 1960"lardan sonra Doğu ve Batı blokunu aynı anda bir kasırga gibi etkisi altına alan gençlik ayaklanmaları, sosyal şiddeti gündeme getirdi. Güçlü ülkeler, iktisadi ve sosyal yapıda köklü önlemler aldı. Türkiye"de ise, "sosyal şiddet"in felsefesiyle ilgili hiçbir reform hareketi başlatılmadı. Sosyal bilimciler, bu ilgisizliğin bugünkü duruma gelmemizde önemli rol oynadığını düşünüyor. Türkiye"nin sosyal bilimler metodolojisi açısından terör ve şiddet normlarının gerisinde yatan olayların teşhis ve tedavi yollarını tespit etmek için harekete geçmesi gerekiyor. Okul müdürü Zarif Zeybek, bu tür problemleri çözmek, mükemmel insana ve ideal topluma ulaşmak için ihtiyaç duyulan araştırmacıları yetiştirdiklerini söylüyor.
       <br/>
       <br/>
       Okul müdürü çöldeki petrolü İngilizlerin bulmasını kabullenemese de sonunda sosyal bilimler rüyası gerçek oldu. Milli Eğitim Bakanlığı"nın da önemli projelerinden biri hayata geçti. Milli Eğitim Bakanı Hüseyin Çelik, sosyal bilimler lisesinin kurulmasının en önemli amaçlarından birini siyaset ve bürokrasiye kültürlü, devleti ve demokrasiyi iyi tanıyan, ona işlerlik kazandıracak elemanlar yetiştirmek olduğunu söylüyor. Daha açık söylemek gerekirse, sosyal bilimciler Türkiye"nin yönetimini, teknik adamların elinden almaya hazırlanıyor. Bütün dünyada sosyal bilimlere yönelme olduğuna dikkat çeken Bakan Çelik, "Bugün dünyayı sosyal zekası önde olanlar yönetiyor. Liderler arasında biyolog, fizikçi veya bilgisayarcı göremezsiniz" diyerek, geleceğin devlet adamlarına yön gösterdi.
       <br/>
       <br/>
       MİLLİ EĞİTİM BAKANI HÜSEYİN ÇELİK:
       <br/>
       DEVLET ADAMI YETİŞTİRECEĞİZ
       <br/>
       <br/>
       Sosyal Bilimler Liseleri, bakanlığımızın en önemli projelerinden biridir. Bu okul sayesinde, sosyal bilimlerin de ağırlıkla öğretileceği bir lise açma hayalini gerçekleştirdik. İstanbul"da açılan Sosyal Bilimler Lisesi"nden önümüzdeki sene büyük ihtimalle bir  tane  daha açılacak. Sosyal bilimlerde ihtisaslaşmayı amaçlayan bu liseler, sosyal bilimler ve edebiyat alanında ihtiyaç duyulan üstün nitelikli bilim adamlarının yetiştirilmesine kaynaklık edecek. Bu lisenin kurulmasındaki en önemli amaçlardan biri de siyaset ve bürokrasiye kültürlülü, devleti ve demokrasiyi iyi tanıyan, ona işlerlik kazandıracak elemanlar yetiştirmektir.
      </br>
     </br>
    </br>
   </br>
  </font>
 </p>
</div>


## Yorumlar

### MEHMET TAS, 27-Temmuz-2004
> DAHA NE OLSUN: 
> BU OKUL TURKIYENIN GELECEYI

### esra yolaçan, 19-Mayıs-2004
> YANLIŞ BİLGİLER!: 
> Ben sosyal bilimler lisesi öğrencisiyim.Okulumuz yeni açılması nedeniyle tam oturmamış durumda.Biz şu an hazırlık sınıfı okuyoruz ama yeterli ingilizce eğitimi görmüyoruz.Ayrıca bu sene yanlızca fransızca ve ingilizce görüyoruz...Okulumuzda hala internet yok,sıralarımız hala tahta..Bunlar gibi sorunlar okula olan sevgimizi azaltıyor.Öğretmenleri de cabası..

### Gözde Yeşiltaş, 21-Nisan-2004
> kesinlikle mükemmel!: 
> ben lgs öğrencisiyim .uzun zamandır yeteneklerime uygun ve kaliteli okullar aradım.Hedefim siyasetçi olmak ;fakat anadolu ve anadolu öğretmen liselerinin çoğunda  yeterli eğitim veremiyor malesef! fen lisesi sayısal alanda gelişmek isteyenlerin  okulu . biz sözel öğrencilerinin ihtiyaç  ve yeteneklerine uygun bir lise rotarlıda olsa açıldı türkiye  geleceğinin  temeli artık malzemeden çalınmadan oluşacak...hem bizler hem ülkemiz için kayda değer bir gelişme!

### emre-meydaneri, 25-Mart-2004
> DAHA GENİŞ BİLGİ YOKMU?: 
> bence güzel ve bilgi almak istediğim konularda aydınlattınız beni.ancak mesela kaç puanla alınıyor.sözel ağırlıklı yaparsak mı daha iyi olur oraya girmemiz açısından yoksa sayısal mı bir de bir şey daha söylemek istiyorum gerçekten bizi sözel yani sosyal alanda uzman olarak yetiştirip  bu konu üzerinde genil bilgi sahibi olma mız sağlanacakmı?

### alp akbudun, 18-Şubat-2004
> SOSYAL BİLİMLER: 
> BU KONUDA AYDINLATTIĞINIZ İÇİN TEŞEKKÜRLER. BENİM YAZIDA İKİ HUSUS DİKKATİMİ ÇEKTİ: 1) SOSYAL BİLİMLERİN ÖNEMİYLE İLGİLİ VERİLEN MİSALLER OLDUKÇA YALIN; DAHA DETAYLI VE ÇARPICI MİSALLERE YER VERİLEBİLİRDİ. A.CEVDET PAŞA VE ERMENİ ÖRNEĞİ ÇOK YALIN OLMUŞ 2) SOSYAL BİLİMLERİN TAM OLARAK NEYİ İFADE ETTİĞİ ZİHİNLERDE TAM CANLANMIYOR. SOSYAL BİLİMLERİN ÖNEMİNE İŞARET EDİLİRKEN ÖNCELİKLE SOSYAL BİLİMİN NEYİ İFADE ETTİĞİ AÇIKLANABİLİRDİ 3) DOÇ. VEYA PROF.LARIN BİLGİ HIRSIZLIĞI ÇOK İĞRETİ BİR ÖRNEK. İNTİHAL MEVCUT BİLİMSEL ÇALIŞMALARIN SADECE % 3 LÜK KISIMINDA GERÇEKLEŞEN BİR  OLAY. HAYATINI BU İŞE VEREN MİLYONLARCA BİLİM ADAMINI ÖZELLİKLE DE BU İŞLERE AŞİNA OLMAYANLARI YANLIŞ BİR TUTUMA SEVKEDECEK ŞEKİLDE TÖHMET ALTIDA TUTACAK BİR VARSAYIMI FUTURSUZCA ARAYA SIKIŞTIRMA CÜRETİNİ NEREDEN ALIYORSUNUZ  4) BU GÜN DÜNYA ARTIK SİZİN BİZİM ÖVEREK GÖKLERE ÇIKARDIĞIMIZ SOSYAL BİLİMLER METODOLOJİSİNİ PEK ÇOK YENİ TEORİYLE TUZ BUZ ETMEK ÜZERE. YİNE TRENİ KAÇIRIYORUZ ANLAŞILAN.

### murat ceylo, 03-Şubat-2004
> iste budur: 
> bu hukumeti kutlamamak  elde degil gercekten cok guzel seyler yapiyolar

### talha ersöz, 03-Şubat-2004
> Bu okuldan başbakan çıkacak...: 
> büyük, umut vadedici bir adım geç kalınmış olunmasına rağmen... toplumun refahını yükseltmek ve devletler arası konumumuzda belirli bir paya sahip olmak gayesiyle yapılan bu uygulamanın elbette ki olumlu sonuçlar doğuracağını yahut bu adımın peşinden daha büyük adımların atılacağını umut ediyoruz... lakin gençlerimizin sırtında çok fazla sorumluluklar var, öncelikle bu bilinci  benliklerine nakşedip, sosyal bilimler lisesi adı altında kurulacak olan okullarımızın, amaç olarak gelecekte kısır bir uygulamaya dönüşmemesi adına; toplumumuzu geçmişinden geleceğine, varoluş gayesinin temelinde yatan sebeplerini sürekli irdelenmesini ve rotasının belirlenmesini de bu bağlamda düşünülmesi gerektiğini savunuyorum...diğer bir yandan devlet adamı yetiştirirken şahsi kanaatim olarak, toplumumuz hızla birbirinden ve değerlerinden uzaklaşmakta..devlet adamının toplumdan kopuk yetiştirilmesiyle devlet adamı yetiştiremeyiz. kaldı ki prof. ların derslerine girmesi onları dört dörtlük yapmaz.aksiyon!!!

### Yahya Tamgüç, 02-Şubat-2004
> Eğitim: 
> Günümüz dünyasında geç kalınmış bir adım ama biliyoruz ki Türkiyenin içine düşmüş olduğu durum bu zamana kadar buna müsait olmadı veya oldurulmadı.Şu bi gerçek ki bu zamana kadar ülkeyi yöneten zihniyetler belli bir görüşe vb şeylere sahiplerdi yani her konuya ve her kesime objektif yaklaşamıyorlardı.Bu adımın başarılı olmasını elbette canı gönülden isterim ve ülkemizede yarınlar adına büyük faydalar sağlayacağına inandığımı belirtmek isterim.Her zaman eğitim,doğru eğitim vede eğitim...

### ilhan Güner, 29-Ocak-2004
> muhteşem bir gelişme: 
> evet muhteşem bir gelime yani sosyal bilimler lisesinin açılması ve içeriğinin doldurulmuş olması. Bunları düşünüyorum bir fen lisesi mezunu olarak. Ülkeye bu okuldan yetişen vatanını çok seven kişilerin kurtaracağına inanıyorum. Ben fen lisesinden mezun oldum ne oldu şimdi Boğazçi işletmede okuyorum peki ülkeme katkım ne ama inanıyorum li b okuldan mezun lanlar asıl katkıyı yapacak ülkeye

Kaynak: [www.aksiyon.com.tr](http://www.aksiyon.com.tr:80/detay.php?id=11098&yorum_id=697), [web.archive.org (arşiv bağlantısı)](http://web.archive.org/web/20050128143449/http://www.aksiyon.com.tr:80/detay.php?id=11098&yorum_id=697)
