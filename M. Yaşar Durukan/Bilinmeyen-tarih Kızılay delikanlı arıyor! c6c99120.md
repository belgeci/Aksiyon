# Kızılay delikanlı arıyor!

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050226214838im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214838im_/http://www.aksiyon.com.tr/resim/331/28.jpg" vspace="5"/>
  </p>
 </font>
 <font class="content">
  Eski Yunan mitolojisine göre hekim tanrısı Asklepios, tanrıçalara iki damla kan verirmiş. Efsane bu ya, bunun bir damlası hastalıkları iyileştirirken, diğer damla ise öldürücüymüş.
 </font>
 <br/>
 <p>
  <font class="content">
   Kızılay da kurulduğu günden bu yana hep insanları kurtarmak için kan verdi. Ta ki, 5 Haziran 1996 tarihine kadar.
   <br>
    <br>
     Siverekli Müzeyyen Işıkgöz isimli bir kadın yavrusunu dünyaya getirirken doğum hatası oluşur. Bunun üzerine Şanlıurfa Doğumevi’nin uzman hekimleri doğumu sezaryenle gerçekleştirmeye karar verir. Fakat doğum sırasında acil kana ihtiyaç vardır. Işıkgöz’ün imdadına (!) Şanlıurfa Kızılay Kan Merkezi hızır gibi yetişir. Korkunç gerçek kısa bir süre sonra ortaya çıkar. Anne Işıkkgöz ile yeni doğan Rukiye AIDS’e yakalanır. Doğum sırasında verilen kanın AIDS’li olduğu ortaya çıkar. Rukiye Bebek 3.5 yıl sonra ölür. Anne ise ölümü bekliyor. Belki de ilk kez Kızılay’ın kanı birilerini öldürmek için kullanıldı. Hiçbir günahı olmayan Işıkgöz ailesi, tanrıçaların değil ama Kızılay’ın gazabına uğradı.
     <br>
      <br>
       Ancak Rukiye bebeğin ahı tuttu Kızılay’ı. 17 Ağustos depremiyle birlikte çürümüş yapı yerlebir oldu. Yeniden Yapılanma Programı çerçevesinde harika çalışmalar var. Hele AIDS’e karşı çok sıkı önlemler alınmış. Öyle her gelen eskiden olduğu gibi hemen kan veremiyor. İlk önce HIV/AIDS ile ilgili bir broşür verilerek bilgilendiriliyor. Bu bilgilerle yetinilmiyor tabii ki. Kan alındıktan sonra mutlaka teste tâbi tutuluyor. Pozitif sonuç verilirse; kan sahibi doktor tarafından bilgilendiriliyor. Daha ayrıntılı testler yaptırması için uyarılıyor. Test erken aşamalarda hastalığın varlığını göstermeyebileceği için, virüs şüphesi çıkan şahıslar, doldurdukları bilgi kartlarından daha sonra mutlaka aranıp bulunuyor.
       <br/>
       <br/>
       Dr. Malyalı yasaları!
       <br/>
       <br/>
       Bu uygulama son skandaldan sonra Kızılay’ın bütün kan bankalarında geçerli. Fakat Kızılay’ın İstanbul Kan Bankası’ndaki önlemler için olağanüstü demek daha doğru olur. Kızılay’ın Yeniden Yapılanma Programı çerçevesinde İstanbul Kan Bankası’nın müdürlüğüne getirilen Operatör Dr. Duru Malyalı, AIDS’i Kızılay’ın kapısından içeri sokmamakta kararlı. Göreve geldiği 2001 Ocak tarihinden bu yana İstanbul Kan Bankası’nda “Dr. Malyalı Yasaları” geçerli desek abartmış olmayız. Çünkü kan vermeye gelenler adeta bir sınava tâbi tutuluyor. Belirlenen kriterlere de uygunluk göstermek öyle kolay görünmüyor. Kan bankacılığı alanında uluslararası deneyimi bulunan Dr. Malyalı’nın oluşturduğu bu kriterler hayli ilginç. Aslında kriterlerin birçoğu Uluslararası Kan Bankaları Birliği’ne ait. Aralarında bazı maddeler var ki insan acaba ‘cinsel ayrımcılık’ ve ‘ırkçılık’ mı yapılıyor diye düşünmeden edemiyor. İlginç ama bir o kadar da düşündürücü sorular, cinsel tercihleri “garip” olanları ve bazı ülkelerdeki insanlarla yakın ilişkisi bulunanları daha çok ilgilendiriyor. Bunlara “Kızılay’ın AIDS kriterleri” de diyebiliriz. Bu kriterler büyük haflerle yazılan “Bu kişiler asla kan vermemelidir” başlığı altında sıralanıyor.
       <br/>
       <br/>
       Bir erkekle cinsel ilişkide bulunmuş erkekler! Kan verecek erkeğin kesinlikle bir erkekle cinsel ilişkide bulunmamış olması gerekiyor. Bu kişilerin kanı kabul edilmiyor. Kızılay bunu peşin peşin söylüyor. Gerekçe ise AIDS riski. Bir eşcinsel, AIDS olmasa bile Kızılay’a kan veremiyor. Kızılay mevcut riski gözönüne alarak bu kişilerin kanını kesin olarak almıyor. Aslında teybi kapatınca yetkililer daha rahat konuşuyor... Bir uzmanın “Biz ib.. kanı istemiyoruz” dediğini duyuyoruz.
       <br/>
       <br/>
       Para karşılığı cinsel ilişkiye girenler (kadın veya erkek): Kızılay, fahişelerin de kanını kabul etmiyor. Hem de AIDS mikrobu taşımasalar bile. Kızılay, ‘harbi delikanlı’ kanı arıyor. Bu işe gayler ve hayat kadınları ne der önümüzdeki günlerde göreceğiz.
       <br/>
       <br/>
       1977’ye ve 1990 yılına dikkat!
       <br/>
       <br/>
       1977’den itibaren uyuşturucu alışkanlığı olanlar ile 1977’den itibaren bir Afrikalı kadın veya erkekle cinsel ilişkide bulunan kadın veya erkekler de bu listede. Neden 1977 olduğunu merak ediyoruz. 1980 yılına kadar dünyanın AIDS’ten haberi olmadığı için üç sene geriye gidilmiş. Araştırmalar hastalığın kaynağı ve yılı konusunda Afrika sonucunu verdiği için böyle bir karar alınmış. Dr. Malyalı, bunun Uluslararası Kan Bankaları Birliği’nin kararı olduğunu söylüyor. Eğer Afrikalı bir kadın veya erkekle bu tarihten sonra ilişkiye girmiş olsanız yine de bu katagoriye giriyorsunuz. İlişkide bulunanların AIDS’li olmadıkları bilinse bile bu kişilerin kanları Kızılay’a kabul edilmiyor. Dr. Malyalı, Afrika sözkonusu olduğundan dolayı riskli buluyor.
       <br/>
       <br/>
       1990’dan sonra eski Doğu Bloku ülkelerinden kadın veya erkekle cinsel ilişkide bulunanlar da listeye girmiş. Yani demirperdenin yıkılması ve Türkiye’ye bavul ticaretinin başladığı yıllar. Dr. Malyalı, medyaya yansıyan Romen—Nataşa vakalarını kastederek, “Eee görüyorsunuz işte” diyor. Burada biraz ırkçılık yapılıp yapılmadığını merak ettiğimizde Dr. Malyalı, kesinlikle ırkçı olmadığını belirterek Avrupa Kan Bankaları Birliği’nde böyle geçtiğini söylüyor.
       <br/>
       <br/>
       Kızılay, hemofilili bir kişiyle seks ilişkisinde bulunanları da kırmızı listeye almış. Dr. Malyalı, prezervatif kullanmış olsalar bile yine de kabul edemeyeceklerini belirterek “Yine de risk vardır” diyor.
       <br/>
       <br/>
       Daha bitmedi... Vatandaş bu zorlu AIDS testini başarıyla geçebilirse, kendisinin ve kan alacak olanın güvenliği için 12 soru daha sorularak cevaplaması isteniyor. Bütün sorulara ‘hayır’ yanıtı alınırsa o kişiden kan alınabiliyor. Bize bazıları komik ya da garip gelse de İstanbul Kan Bankası Müdürü Operatör Dr. Duru Malyalı aslında her sorunun ayrı bir öneminin olduğunu birer birer anlattı:
       <br/>
       <br/>
       İşte ilk soru: “18 yaşından küçük veya 60 yaşından büyük ve ilk kez mi kan bağışında bulunuyorsunuz?” Cevabınız evet ise, sizden kan alınmıyor. Çünkü ilk defa kan verecek olanların 18 yaşını doldurmuş olması ve 60 yaş sınırını aşmamış olması gerekiyor. Ancak yıllardır kan veren biriyse tansiyon, şeker olmaması şartıyla 65 yaşına kadar alınabiliyor.
       <br/>
       <br/>
       “Son 1 yıl içerisinde kulak deldirdiniz mi? Dövme yaptırdınız mı? Akupunktur tedavisi gördünüz mü? Serum aldınız mı?” Bunlardan herhangi birini yapmışsanız kan alınmıyor. Bu işlemler AIDS’in yayılmasında bir araç olarak görülüyor.
       <br/>
       <br/>
       “Son 2 yılda nedeni bilinmeyen bulaşıcı bir hastalık geçirdiniz mi?”
       <br/>
       <br/>
       Kan alındıktan sonra bütün tetkikler yapılıyor, eğer bulaşıcı hastalık varsa kan imha ediliyor. Fakat tetkikleri yapan ekipmana bulaşması veya bir teknolojik arıza riskine karşı kişiden mutlaka doğru yanıt isteniyor.
       <br/>
       <br/>
       “Asprin dahil herhangi bir ilaç veya tablet aldınız mı?”
       <br/>
       <br/>
       Asprin kandaki pıhtılaşma mekanizmasını etkilediğinden, son üç gün öncesine kadar asprin alanlar kan veremiyor.
       <br/>
       <br/>
       “Ağırlığınız 50 kilogramın altında mı?”
       <br/>
       <br/>
       Türkiye’de 50 kilogramın altında olan erkeklerin askere alınmadığını, kızları da kocaya vermediklerini belirten Dr. Malyalı, “Biz nasıl kan alalım?” diyor.
       <br/>
       <br/>
       “Son 3 yılda tropikal bir bölgeye gittiniz mi?”
       <br/>
       <br/>
       Aslında burada kastedilen tropikal bölge AIDS’in kaynağı olarak bilinen Afrika’ymış. Hangi amaçla gitmiş olursanız olun riskli kategorisine giriyorsunuz.
       <br/>
       <br/>
       “Son 10 yılda 2 veya daha fazla hamilelik dönemi geçirdiniz mi?”
       <br/>
       <br/>
       Hamilelik geçirenlerin vücudunda bazı reaksiyonlar oluşuyor. Ayrıca hamile ve 1 yaşından küçük çocuğu olan bayanlardan da kan alınmıyor. Bunun nedeni de bebeğin beslenmesini etkilememek.
       <br/>
       <br/>
       “Geçtiğimiz ay hasta oldunuz mu? Son üç hafta esnasında herhangi bir enfeksiyon geçirdiniz mi veya aşı oldunuz mu?”
       <br/>
       <br/>
       HIV—AIDS’e neden olabilecek “aktivitelerde” bulunup bulunmadığınız da ilginç sorular arasında yer alıyor.
       <br/>
       <br/>
       Ahiret sorgusunu andıran sorular genel olarak böyle. Daha sonra “AIDS hakkında bilgi veren kılavuzu okuduğumu ve anladığımı, kan bağışımın HIV ve diğer hastalıklar için test edildiğini kabul ediyorum. Kan bağışımın bu testlerden herhangi birinden pozitif sonuç vermesi durumunda bilgilendirileceğimi ve bana sorularak ayrıntılı testler yapılacağını, bu uyarı yazasını okuduğumu ve kanımın test edileceğini kabul ettiğimi onaylarım” ifadeleri bulunan metnin okunup imzalanması gerekiyor. N’olur n’olmaz...
       <br/>
       <br/>
       Artık hazırsanız huzur içinde kanınızı bağışlayabilirsiniz. Daha dün Güneydoğu’daki adama hiçbirşey sormadan AIDS’li kanını alan Kızılay’ın risk hattını Afrika’ya kadar genişletmesi sevindirici. 15 yıl önce Fransa’da yaşananlara Fransız kalmasaydık tüm bunlar olmayacaktı. Fransa’da da AIDS’li kanların piyasada test edilmeden dolaşması sonucu yüzlerce hemofili hastası çocuk ölmüş, kan nakli yapılan pek çok hastaya da AIDS virüsü bulaşmıştı. Ulusal Kan Merkezi Müdürü ile Araştırma Bölümü Şefi tutuklanıp dörder yıl hapis cezasına çarptırıldı. Üç bakan birden mahkemeye sevkedilmişti. Türkiye’de ise bu önlemlerin alınabilmesi için Işıkgöz ailesinin kurban verilmesi gerekiyormuş.
       <br/>
       <br/>
       Kızılay’ın başında bu sefer bir tıp adamının olması, en büyük kan bankalarından biri olan İstanbul Kan Bankası’nın, hayatını bu işe vakfetmiş bir uzmana emanet edilmiş olması içimizi ferahlatıyor doğrusu.
       <br/>
       <br/>
       Ha, bu arada gazetelerin yazdığı gibi damarlarımızda İngiliz kanı filan dolaşmıyormuş. Kızılay, insanlara kendi insanımızdan aldığı ‘yüzde yüz Türk kanı’ veriyormuş. Çünkü Kızılay tarihinde yurtdışından kan ithal etmemiş. Özel firmaların getirdikleri ise kanın yan ürünleriymiş.
       <br/>
       <br/>
       Tıp bilimi her gün gelişse de kanın asıl kaynağı uzun yıllar boyunca insan kanı olacak. Artık Kızılay’a gidip gönül rahatlığıyla kan verebilirsiniz. Kan Hesabı açtırırsanız; 5 torba kan bağışladığınızda sizinle aynı soyadı taşıyan bir yakınınız için ihtiyaç olduğunda öncelik tanınıyor ve bir torba da bedava veriyorlar. Umarız buna ihtiyaç olmaz. Bu arada vereceğiniz bir torba kandan elde edilen yan ürünlerle 6 veya 8 kişinin hayatını kurtardığınızı da unutmayın. 10 defa kan bağışlayanlara ‘bronz’, 25 kez kan verenlere ‘gümüş’, 35 sefer kan verenlere de ‘altın’ madalya takıyorlar.
       <br/>
       <br/>
       E—mail: mydurukan@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13182), [web.archive.org (arşiv bağlantısı)](http://web.archive.org/web/20050226214838/http://www.aksiyon.com.tr:80/detay.php?id=13182)
