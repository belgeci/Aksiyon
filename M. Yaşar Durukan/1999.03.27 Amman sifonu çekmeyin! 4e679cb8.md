# Amman sifonu çekmeyin!

*M. Yaşar Durukan 1999.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      New York ve Chicago, ABD’nin yüksek binaları, iş merkezleri ve gökdelenleri ile tanınan iki büyük şehri.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503144736im_/http://www.aksiyon.com.tr/resim/225/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul da bu açıdan önümüzdeki on yıl içerisinde bu şehirlerden pek farklı olmayacak. “Yedi tepeli” olmakla ün salan şehrin, ‘Sekizinci Tepe’si olmaya şimdiden aday, gökdelenler. Ne var ki, özellikle Şişli ilçesinde hesapsızca yapılan bu gökdelenler; finans, ticaret ve kültür merkezi olmaya çalışan kentin geleceğini olumsuz şekilde değiştirecek. Acil önlem alınmazsa, büyük sorunları sebebiyle daha bugünden çekilmez olan İstanbul, yakın bir zamanda yaşanmaz hale gelecek.
   <br>
    <br>
     Aslında, bu kehanet gibi iddiaya, Levent’te üçüncü bin yılın habercisi gökdelenleri seyrederken duyduğumuzda biz de inanmamıştık doğrusu. Ta ki yolumuz İnşaat Mühendisleri Odası(İMO)’na düşene kadar. İMO’nun İstanbul Şube Başkanı Cemal Gökçe’nin anlattıklarını dinledikten sonra bunların birer kehanet olmadığını anladık. Röportaj için gittiğimiz Cemal Gökçe bize gökdelenlerden değil, bir cinayet senaryosundan bahsediyordu sanki.
     <br>
      <br/>
      Lütfen sifonu çekmeyin!
      <br/>
      <br/>
      İMO Başkanı Gökçe’nin verdiği bilgilere göre, hesapsız yapılan gökdelenlerin en ağır faturasını büyük oranda yapıldıkları Şişli ilçesi ödeyecek. Türkiye’nin en zengin ve en modern ilçesi Şişli, yanlış yapılanma sebebiyle yer altından çökertilecek. Nasıl mı? 110 bin kişinin çalışacağı ve 1.5 milyon kişinin ziyaret edeceği gökdelenlerin kanalizasyon yükünü, mevcut şehir şebekeleri taşıyabilmekten uzak. Örneğin, gökdelenlerin atık su kanal kesitlerinin içerden 500 ile 600 mm olması gerekiyor. Buna karşılık İSKİ kaynaklarından alınan bilgilere göre, bağlanacakları atık su kanal çapları 300—400 milimetre. Yani binadan dışarıya çıkan boru çapları dışarıdaki boru çaplarından çok daha büyük. Böyle olunca geniş ortamdan tazyikle dar ortama geçecek olan atık su Şişli, hatta Beşiktaş, Mecidiyeköy ve Maslak’taki mevcut kanalizasyon sistemini hallaç pamuğu gibi atacak. Bu ilçeler, patlayan kanalizasyonlarla boğuşmak zorunda kalacak.
      <br/>
      <br/>
      İsterseniz olacakları birlikte hesaplayalım. Ziyaretçiler hariç sadece çalışacak insan sayısı 110 bin. Uzmanlara göre bir insanın günde kullanacağı su miktarı 150 litre. İnsan sayısıyla kullanacağı su miktarını çarptığımızda şehir şebekesine getireceği yükün 16 milyon 500 bin litre olduğunu buluyoruz.
      <br/>
      <br/>
      Dilerseniz daha iyimser bir tahmin yürütelim ve çalışanların günde sadece 2 defa tuvalete gideceklerini varsayalım. Her sifonu çekişte, 5 litre su harcandığını gözönüne alırsak; bu insanların tuvalet ihtiyaçlarının şehir şebekesine getireceği yük bile 1 milyon litreden fazla. Bir de sifonların aynı anda çekildiği düşünülürse zaman zaman 40 cm’ye kadar düşen şehir şebekesinin durumunun ne olacağını tahmin etmek zor olmasa gerek.
      <br/>
      <br/>
      Mesela Nişantaşı’nın ünlü Valikonağı Caddesi’nde hem de gün ortasında aniden bir kanalizasyon borusu patlayabilir. Asvalttaki yarıktan petrol gibi fışkıran lağım Versace, CalvineClane, Mark &amp; Spencer, Gucci, Benetton ya da Vakko gibi dünya markalarının satıldığı ünlü mağazaların önünden oluk oluk akabilir.
      <br/>
      <br/>
      Şişli ticaret, finans ve kültür dünyasının merkezi durumunda. İstanbul’daki bankaların yüzde 40’ı, beş yıldızlı otellerin yüzde 60’ı, holdinglerin yüzde 48’i Şişli’de bulunuyor, Türkiye’nin ekonomik girdilerinin yüzde 16’sı, toplam ticaret hacminin yüzde 65’i Şişli’de gerçekleşiyor. Gündüz nüfusu İstanbul’un yüzde 25’ine ulaşıyor. Yaşanacak felaket sonrası, Habitat’a evsahipliği yapan bu ilçenin kaderi değişebilir. İstanbul’un imajı da beş paralık olabilir. Cemal Gökçe, Şişli’nin yanı sıra Beşiktaş, Mecidiyeköy ve Maslak’taki yerleşim birimlerinde de aynı manzaraların görülmesinin ihtimal dışı olmadığını belirtiyor. Bu durumda böylesine lüks semtlerde yaşayan insanların yapmaları gereken bir tek şey kalıyor geriye: Gökdelenlerdekilerin sifonları aynı anda çekmemelerini temenni etmek! Yoksa!..
      <br/>
      <br/>
      Bir de su sorunu var. Bugün İstanbul’daki şebeke basıncı yoğun yapılaşma nedeniyle zaten düşük. 2—3 katlı binalara bile mevcut şebeke suyu çıkmıyor neredeyse. Yakın bir gelecekte pompa ve hidrofor sistemi kurulmamış hiç bir binaya su çıkmayacak. Çünkü ilave günlük su ihtiyacı 10 bin metreküp dolayında olan gökdelenler bir vampir gibi kentin suyunu hortumlayacak.
      <br/>
      <br/>
      Türk’ün aklı...
      <br/>
      <br/>
      Sadece Şişli Ticaret Merkezi’nin şebekeye getireceği yük günde 2 bin 200 metreküp. Suyun çok kullanıldığı saatlerde 400 ile 600 metreküp suyu tek başına tüketiyor. İş Merkezi’nin su deposunun dolum süresi 24 saat olması halinde; temiz su bina giriş çaplarının 150—200 mm olması gerekiyor. Bu çaptaki boru da bölgenin tüm temiz su şebekesini darmadağın edecektir. İş Merkezi susuz kalmazsa, bölgedeki binalar ve evler susuz kalacaklardır.
      <br/>
      <br/>
      Şimdi sıkı durun, sıra trafik kabusunda. Mevcut yolları zaten kendisine yetmeyen İstanbullular’ı yeni bir işkence bekliyor. Herbirinde birkaç bin kişinin yaşadığı kasabayı andıran gökdelenler faaliyete geçtiğinde bölge nüfusunun ziyaretçilerle birlikte 1.5 milyona ulaşacağını daha önce belirtmiştik. Rakamlara ve mevcut altyapıya bakıldığında bu kadar insanın bölgeye nasıl gideceği, oradakilerin de kentin diğer yerlerine nasıl ulaşacağı hesaplanmamış görünüyor. Ama İnşaat Mühendisleri Odası bunu da hesaplamış. 1991 yılı rakamlarına göre, Büyükdere Caddesi üzerinde, Zincirlikuyu Kavşağı civarında 3 saatteki yolculuk sayısı 80 bin civarında. Mecidiyeköy’de bu rakam biraz daha yükseliyor; 3 saatte 100 bin.
      <br/>
      <br/>
      Gökdelenleri bırakın, 600 bin metrekare büyüklüğündeki Şişli Ticaret ve Kültür Merkezi bile kullanıma açıldığında, saatte 21 bin kişiden günde tek yönde 141 bin 735, çift yönde 300 bin kişi yolculuk yapacak. Üstelik bu rakamlara burada çalışanlar dahil değil. Çalışanların yüzde 25’inin servis araçlarını kullandığı ve her araca 5 kişi bindiği kabul edilirse bölgeye gelmesi gereken otomobil sayısı 5 bin 236. Mecidiyeköy kavşağında 3 bin 500 taşıt geçtiğinde bölgenin trafiği zaten tıkanıyor. 5 bin araç geçtiğinde trafiğin ne hale geleceğini siz tahmin edin.
      <br/>
      <br/>
      Şişli—Zincirlikuyu kesiminde ise günlük yolculuk sayısı 267 bin 362. Gökdelenler hizmete girdiğinde yolculuk sayısının iki ile çarpılması gerekiyor. Üstelik, zirve saatlerde (07:00—10.00 ile 17:00—20:00) bu rakam 50 bini buluyor. Bu da metro taşıma sınırlarının üzerinde bir sayı. Bunların otomobil kullandıklarını varsayarsak 11 bin otomobile eş değer bir yük ortaya çıkıyor. Bu da 7—8 şeritli bir yol demektir ki, 1990’dan bu yana bölgeye tek bir şerit yol bile ilave edilmemiş. Zincirlikuyu 4. Levent kesimi arasında ise sırf gökdelendekilerin günlük yolculuk sayısı 157 bin, zirve saat değeri 29 bin. Bu rakamlar da hafif raylı sistemin üst sınırı.
      <br/>
      <br/>
      Maslak—Şişli arasında planı yapılmış gökdelenlerde günlük insan sayısı toplam olarak 470 bin kişi. Bu insanların bir kısmının hasta ve izinli olduğunu kabul edecek olsak bile tek yönde günlük gitme oranı 426 bindir. İki yönlü olarak düşünürsek Maslak—Şişli arasında zirve saatlerde bu yolculuk sayısı saatte 81 bine ulaşıyor. Bu da metro sınırının çok üstünde. İMO Başkanı Gökçe’ye göre mevcut bölgedeki ilave insan güçlerini almak için üç katlı ulaşım modeli gerekiyor. En altta metro, onun üstünde hafif metro ve en üstte de otobüs yolu.
      <br/>
      <br/>
      Bitmeyen çilemiz otopark sorununu da unutmayalım. Zirve saatlerde bir saatlik park için Şişli —Zincirlikuyu arasında 9 bin 700, Zincirlikuyu—4. Levent arasında da 4 bin 300 arabalık otopark gerekli.
      <br/>
      <br/>
      Bu tehlikenin farkında olan İstanbul Büyükşehir Belediyesi yeni projeler üstünde çalışıyor. ABD’nin New York şehrinde, gökdelenlerin yoğunlaştığı Manhattan’da incelemelerde bulunan Ulaşım Planlama Müdürü Mimar Şimşek Deniz’in verdiği bilgiye göre, bu projelerden birisi “Park and the Ride”. Bu projeyle özel araç kullanımına kısıtlama getirilmek isteniyor. Plan aşamasındaki proje, araç sahibinin otoparklardan çok daha büyük olan “Park and the Ride” denilen mekanlara aracını park ederek toplu taşımaya entegre olmasını hedefliyor. Çünkü özel araçların toplam yolculuklar içindeki payı yüzde 28. Bölgede ana arter ve koridor açma çalışmaları da var belediyenin. Fakat, 740 bin araçlık otopark açığı kapatılmadan sorunun çözümü mümkün görünmüyor. Şehir planlı gelişmediği için artan sorunlara arkadan koşturmak zorunda kaldıklarından yakınan Deniz, son projelerinin belli bir rahatlığı sağlayacağını ümit ediyor. Fakat İstanbul’da trafikten tam 17 ayrı birim sorumlu. Ulaştırmanın yüzde 95’i Bayandırlık Bakanlığı’na bağlı bir Genel Müdürlüğün kontrolünde, işi ulaştırma olan Ulaştırma Bakanlığı ise, geriye kalan yüzde 5’i kontrol ediyor. Bu yapılanmada olan bir ülkede, trafik sorunu da daha uzun yıllar çözülecek gibi görünmüyor.
      <br/>
      <br/>
      Bu cinayetin sorumlusu kim?
      <br/>
      <br/>
      Kente karşı işlenecek cinayetin planı böyle. Peki bu cinayetin failleri kim olacak? İnşaat mühendislerine göre failler, belediyeler, geçmiş belediye başkanları, bayındırlık ve ulaştırma bakanlıkları. Fakat görüştüğümüz tarafların hiçbiri bu suçu üstlenmiyor. İlçeler topu Büyükşehir Belediyesine atarken, burası da ilçe belediyelerini suçluyor.
      <br/>
      <br/>
      Beşiktaş Belediye Başkanı Ayfer Atay, inşaat izninin içme suyu ve kanalizasyon şebekesinin bu yükü kaldırıp kaldıramayacağını gösteren İSKİ’nin vereceği rapora tabi olduğunu, ulaşım etüdlerinin de yine Büyükşehir Belediyesince yapılması gerektiğini söylüyor. Olumlu raporlar alındığında ruhsat verdiklerini belirten Başkan Atay, yetkili kuruluşların raporlarının bir süre sonra gerçeği yansıtmadığının görülmesi, iyi niyetle yapılan planlamaların zaman içinde tadilatlara uğrayarak yozlaşması nedeniyle yaşanacak sıkıntı ve kaygıları ortadan kaldırmadığına da dikkati çekiyor. Başkan Atay, sorunun asıl nedenini tek cümleyle açıklıyor: “Kent planları yapılırken şehircilik ilkeleri yerine ekonomik ve siyasi tercihlerin daha etkin olması.” Şişli Belediyesi ise bu kadar ağır ve ciddi sorun karşısında şimdilik sessizliğini koruyor.
      <br/>
      <br/>
      Ancak İSKİ, imar ruhsatı verilirken ilçe belediyelerinin kendilerinden görüş almadıklarından yakınıyor. İSKİ yetkilileri ayrıca, gökdelenlerden Önemli Altyapı Denge Bedelleri tahsil ettiklerini, bununla da eksikliğin giderileceğini iddia ediyor. Hatta hatların infilak edeceği iddiasının da ciddi bilgilere dayanmadığını savunuyorlar.
      <br/>
      <br/>
      Uzmanlar ümitsiz
      <br/>
      <br/>
      Diğer önemli bir sorun ise mevcutlara altyapı kurulmaya çalışılırken, yeni gökdelenlerin mantar gibi bitmesi. Böyle giderse bölge yakın zamanda kule tarlasına dönecek. Büyükşehir Belediyesi Ekim 1995’te onaylanan 1/50.000 ölçekli Nazım Planı’ndan önce ruhsat alanları durduramıyor. Hatta ruhsat verilmeyenlerin bile yükselişi önlenemiyor. İmara aykırı olanlar için hukuki mücadelesini sürdüren Büyükşehir Belediyesi, ‘üç emsal kararı’ ile de bölgedeki gökdelenleşmenin önüne geçmeye çalışıyor. (Üç emsal bir parselin toplam kat alanına oranı. Örneğin 100 metrekare arsa varsa 300 metrekare inşaat izni veriliyor.)
      <br/>
      <br/>
      Fakat uzmanlar yine de yapılan çalışmalardan ümitsiz. İnşaat mühendisleri mevcut altyapı sisteminin ıslah edilse bile bölge altyapısının bunu kaldırma şansının olmadığını, tüm kentin altyapısının elden geçirilmesi gerektiğini ısrarla vurguluyor. İstanbul, kentleşme ve kentli haklarının ihlali konusunda yeni bir felaket daha yaşamadan acilen tedbir almak zorunda. Yoksa Habitat’ın ‘yaşanabilirlik’ kavramını şimdiden unutalım.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15848), [web.archive.org (arşiv bağlantısı)](http://web.archive.org/web/20060503144736/http://www.aksiyon.com.tr:80/detay.php?id=15848)
