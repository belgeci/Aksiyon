# Zoraki kurultay 'Oturan Boğa' örse vuracak

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050227030944im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030944im_/http://www.aksiyon.com.tr/resim/367/12.jpg" vspace="5"/>
  </p>
 </font>
 <font class="content">
  Çok şey beklendi, çok umut bağlandı. Türk cumhuriyetleri arasında birliği sağlama, ortak pazar, ortak dil, ortak ekonomi, ortak kültür parolasıyla yola çıktı Türk Kurultayı. Ama aradan 10 yıl geçmeden Kızılderililerin, Meluncanların ve yöresel kıyafetli Türk boylarının öne çıktığı bir toplantı haline geldi.
 </font>
 <br/>
 <p>
  <font class="content">
   Iowa—Ayva, Amazon—Amma Uzun, Niagara—Ne Yaygara... Kızılderililer geliyor. Ünlü Türkologlardan Prof. Dr. Reha Oğuz Türkkan’ın deyimiyle “Amcaoğullarımız” uzun yıllar sonra Türk Dünyası Dostluk Kardeşlik ve İşbirliği Kurultayı’na katılmak üzere Türkiye’ye geliyor. Şimdiye kadar bilimsel olarak ispatlanmasa da Kızılderililerin Türk olduğuna iyice inanmaya başladık. O kadar ki yukarıda örneklerini verdiğimiz gibi onların kullandıkları kelimeleri Türkçeleştirdik! Aslında geçtiğimiz yılki kurultaya geleceklerdi ama ABD ile olan ilişkilerimizden kaynaklanan nedenlerden dolayı gelememişlerdi. Organizasyonu yapanlara kalırsa bu yıl gerçekten geliyorlar. Önce Kızılderililerin, ardından da gittikçe önemini yitiren bir kurultayın öyküsü...
   <br>
    <br>
     300’den fazla ortak kelime
     <br>
      <br>
       Kızılderililerin Türk olup olmadığıyla ilgili çoğu bilimsel olmasa dahi çok görüş ileri sürüldü. Türkiye’de bu konuda en çok yazı yazan isimlerden biri Prof. Dr. Reha Oğuz Türkkan. Ama ona göre de ciddi anlamda bir çalışma yok; “İlk olarak Atatürk, Meksika Maslahatgüzarı Tahsin Mayatek’i görevlendirmiş. Ben 14—15 yaşlarında iken Ulus gazetesinde bunu okumuştum. Sonrasında Türk basınında bir şey çıkmadı. Ben ilk Türklerden itibaren araştırdım ve M.Ö. 1100 senelerine dayanan bir ortak geçmiş olduğunu tesbit ettim. Daha sonra Hunlar Bering Boğazı’ndan geçerek oraya gitmiş. Amerika’ya geçmeden bir kısmı Sibirya’da kalmış. Burada Ural dağlarından gelen Alpinlerle karışmışlar ve ikisinin karışımından biz doğmuşuz.”
       <br/>
       <br/>
       Bu konudaki bilimsel çalışmalardan bir diğerini ise Fransız araştırmacı Ethel G. Stewart yapmış.Türkiye’de Cengiz Han’dan Amerika’ya kaçan Türkler ismiyle yayınlanan kitapta; Orta Asya’dan özellikle Moğol baskısı sonucu Kanada ve Amerika’ya yerleşen Türk kabilelerinin yerleştikleri bölgedeki adetleri, inançları, dili ve kültürü incelenmiş. İki ırkın akraba olduğunu öne sürenlerin tezlerinden biri de Kızılderili dilleri ile Türkçe arasında 300’den fazla ortak anlam ve ortak ses içeren sözcük bulunması. Dilbilimcilere göre iki dildeki benzer sözcüklerin 100’den fazla olmasının rastlantısal olma ihtimali birkaç milyonda bir. Ayrıca giyim kuşam benzerliği, yaratılış efsaneleri, takvimlerdeki benzerlikler iki kültürün birbiriyle olan ilişkilerine delil olarak gösteriliyor.
       <br/>
       <br/>
       Bütün bu tezleri Türkiye’de konuyu en iyi bilecek kurumlardan biri olması gereken Türk Tarih Kurumu’na sormak istedik ve Başkan Yusuf Halaçoğlu’nu aradık. Halaçoğlu, Atatürk’ün Kızılderililerle ilgili bir arıştırma yaptırıp yaptırmadığı konusunda bilgi olmadığını söylüyor; “Dini motiflerin benzerliği, çadır, yaşayış biçimleri gibi şeylerin sosyolojik olarak araştırılması gerekir. Kızılderililerin de bugüne kadar yaptığı bir çalışma yok. Muhtemelen çok eski tarihlerde Bering Boğazı’ndan geçmişler. Biz kurum olarak daha Çin kaynaklarını tercüme edemedik. Kızılderilileri araştırmaya hem zamanımız, hem de araştırma yapacak kadar uzmanımız yok. İki ırk arasında bir bağ olma ihtimali yoktur demiyorum ama şovenist bir yaklaşım da doğru değil.”
       <br/>
       <br/>
       Hedef mükemmel, sonuç hüsran
       <br/>
       <br/>
       Türk Dünyası Kurultayı şimdilerde Kızılderililerin gelişiyle haber oluyor. Ancak ilk yıllarda çok daha farklı bir konseptle ülke gündeminde yerini alırdı. 1990’lı yılların başlarında Özallı yıllarla başlayan rüzgarla birlikte insanların 21. yüzyılın Türk asrı olacağına inandığı bir dönemde ilk kurultay 1993 yılında Türki cumhuriyetler arasında pek çok alanda ‘ortak’ işbirliği amacını gerçekleştirmek için toplanmıştı. Gerek Türkiye’nin içinde bulunduğu konjonktür, gerekse Türk devletlerinin bağımsızlıklarını kazandıkları ilk dönemlerdeki heyecanlarıyla toplanan kurultaydan herkes çok şey bekliyordu. Ama beklentilerin büyük kısmı gerçekleşmedi dersek abartmış olmayız.
       <br/>
       <br/>
       Vaatler kurultayı
       <br/>
       <br/>
       Türk Devlet ve Toplulukları, Dostluk, Kardeşlik ve İşbirliği Vakfı (TÜDEV) tarafından organize edilen kurultayların sonuç bildirileri uygulanabilse şimdiye kadar çoktan amaçlanan hedefe ulaşılmış olurdu. Nitekim Denizli’de yapılan 7. Kurultay’da Başbakan Yardımcısı Devlet Bahçeli de bu gerçeğe dikkat çekerek, daha önceki kurultaylarda gündeme gelen konularda mesafe alınmasının şart olduğunu söylüyor ve Türk cumhuriyetleri arasında ‘ortak pazar’ kurulmasını istiyordu. Bahçeli’nin teklifi de diğerleri gibi uygulamaya geçemedi.
       <br/>
       <br/>
       Kurultayın dokuz yılda gel(eme)diği yeri görmek için 7. Kurultay’da alınan kararlara göz atmak yeterli olur. Birinci madde Kıbrıs ve alınan karar şöyle; “Özbekistan, Kırgızistan, Azerbaycan, Kazakistan ve Türkmenistan cumhurbaşkanları ve başbakanlarına birer mektup gönderilerek, KKTC’nin tanınmasının talep edilmesine karar verildi” Aradan iki yıl geçti, mektup gönderilmiş olsa bile Türk cumhuriyetlerinden hiçbiri KKTC’yi tanımadı. İkinci madde yine Kıbrıs’la ilgiliydi ve sekizinci kurultayın KKTC’de yapılması kararlaştırılmıştı. Tabii ki yapılamadı. Tıpkı 5. Kurultay’ın Özbekistan’da yapılmasının kararlaştırıldığı gibi. Çünkü Özbekistan KKTC’yi tanımadığı için Kurultay’ın devamlı katılımcısı olan Rauf Denktaş’ın cumhurbaşkanı olarak bu ülkeye gitmesi mümkün değildi. Yine aynı sebeple geçtiğimiz yılki kurultay da Kıbrıs’ta değil Samsun’da yapıldı. Aksi halde Türk cumhuriyetleri tanımadıkları bir ülkeye resmi temsilci göndermek zorunda kalacaklardı.
       <br/>
       <br/>
       7. Kurultay’ın sonuç bildirgesinden bir başka madde;” Kars—Tiflis demiryolunun bir an önce bitirilerek Türkiye’nin Tiflis—Bakü üzerinden Orta Asya Türk cumhuriyetlerine bağlanmasına, Türk hukuk kurultayının toplanmasına, Türk hukuk enstitülerinin oluşturulmasına, ortak alfabe, ortak ders kitabı uygulamasına geçişle birlikte Türk dünyası bilimler akademisinin kurulmasına karar verildi.” Sonucun ne olduğunu söylemeye gerek var mı?
       <br/>
       <br/>
       Lidersiz kurultay
       <br/>
       <br/>
       Kurultayın başlangıçtan beri eksik kalan yanlarından biri Türk cumhuriyetlerinden hiçbirinin devlet başkanları tarafından temsil edilmemesi idi. Sadece Türkiye ve KKTC, devlet başkanları seviyesinde iştirak etti. Türkiye dışında hiç bir ülke evsahipliği yapmak istemedi. Ağabeylik ve önderlik anlamında Türkiye’nin tavrı alkışlanacak olsa bile, hâlâ başlangıçtaki noktadan öteye geçilememiş olması kurultayın işlevine gölge düşürüyor.
       <br/>
       <br/>
       Alparslan Türkeş’in büyük önem verdiği kurultay bu yıl maddi nedenlerden dolayı yapalamama tehlikesi ile karşı karşıya kaldı. Süleyman Demirel’in cumhurbaşkanlığı döneminde, cumhurbaşkanlığı bütçesinden kaynak ayrılırken Ahmet Necdet Sezer tasarruf tedbirleri çerçevesinde kaynak ayırmayınca devreye yine Demirel girdi ve gerekli kaynağı sağladı.
       <br/>
       <br/>
       21—23 Aralık tarihlerinde İstanbul’da toplanan kurultaydan geçmiştekilerden farklı bir şey beklememek gerekiyor. Zaten Orta Asya’da savaşın hızla devam ettiği bir dönemde gündeme ancak Kızılderililerle gelmesi de bunun bir göstergesi. Galiba tek fark her yıl örse çekiç vuranların arasına gelirse Kızılderili bir reisin katılması olacak...
       <br/>
       <br/>
       E—posta:osmaniridag@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12283), [web.archive.org (arşiv bağlantısı)](http://web.archive.org/web/20050227030944/http://www.aksiyon.com.tr:80/detay.php?id=12283)
