# Avrupa 'resmi' geçitte

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20030826094921im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030826094921im_/http://www.aksiyon.com.tr/resim/447/68.jpg" vspace="5"/>
  </p>
 </font>
 <font class="content">
  Dünya Müzik Günü’nde Taksim’de buluşan sekiz ayrı ülkenin bandosu, çok sesli Avrupa’nın en renkli yüzünü sergiledi. Selanik Zirvesi’yle eş zamanlı gerçekleşen etkinlikte çalınan borazanlar, Türkiye’nin aile fotoğrafına girdiğini ilan ediyordu.
 </font>
 <p>
  <font class="content">
   Avrupa Birliği Komisyonu’na ilk başvurumuzu yaptığımızda; “Humeyni ile komşu mu olacağız?” diye tepki gösterdiler. Avrupa, aradan geçen onaltı yıl boyunca hep suratını astı. Bir gecede nasıl değişebileceğimizi gösterince, ilk kez ‘öteki’ yüzünü gösterdi Avrupa. Dünya Müzik Günü’nde Taksim’de buluşan Avrupa bandoları, İstiklal Caddesi’nde adeta resmi geçitteydi. Avusturya’dan Sonus Brass Ensemble, Fransa’dan La Pena Varenquas, Hollanda’dan Advendo, İngiltere’den The Dhol Foundation, İtalya’dan MRF/Ars Ludi, Almanya’dan Taetaerae, Yunanistan’dan Thessaloniki Municipal Band gösteriler yaparak Beyoğlu turu attı.
   <br/>
   <br/>
   Almanların ritmini, dünyaca ünlü Hollanda bandosu AdvendoSneek coşkuya dönüştürürken, İngiltere’den The Dohl Foundation, Hindistan’ın vurmalı çalgılarıyla Doğuyla Batıyı transa geçirdi. Odakule önünde sirtaki oynayan Yunan bandosu, Cadde—i Kebir müdavimlerini aşka getirdi. Kendini müziğin ritmine kaptıranlar marifetlerini sergilerken, olup biteni seyre koyulan bazı esnafla daha çok saksofon çalanlar üzerinde yoğunlaşıyordu. Ellerinde kementlerle dolaşan, koyun postu giymiş İtalyan bir grup ise, kıyıda köşede duranları yakalayıp karnaval havasındaki gösteri alanına çekiyordu.
   <br/>
   <br/>
   Üç saatlik gayriresmi geçit töreninde, Avrupa’nın kültürel çeşitliliğini Türkiye’den katılan İstanbul Belediye Bandosu tamamlıyordu. Aynı saatlerde gerçekleşen Selanik Zirvesi’nde Avrupa, aile fotoğrafına giren Türkiye’yi, Taksim’deki coşkulu kalabalık da çok sesli Avrupa’nın en renkli yüzünü alkışlıyordu. Avusturya Kültür Ofisi, British Council, Fransız Kültür Merkezi, Goethe Enstitüsü, İtalyan Kültür Merkezi, Hollanda Başkonsolosluğu ve Avrupa Kültür Derneği’nce organize edilen etkinlikte, farklı noktalardan yola çıkan bandolar, Tünel önünde buluşarak tek bir bando oluşturdular. Coşkulu yürüyüşte Türk ve İtalyan bandocuların kıyafetleri dışında herşey sivildi!
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2730), [web.archive.org (arşiv bağlantısı)](http://web.archive.org/web/20030826094921/http://www.aksiyon.com.tr:80/detay.php?id=2730)
