# Cola, domates ve Kur’an lütfen!

*M. Yaşar Durukan 2001.01.27*

<div>
 <p class="spot">
  Cola, domates ve Kur'an lütfen!Dini kitaplar cami  önlerinden lüks alışveriş  merkezlerine taşınıyor. Dini  hayatta son yıllarda görülen canlılığın üst gelir grubuna  da yansıması ile  büyük alışveriş  merkezleri artık dini  yayınlar için özel  reyon kurmaya başladı.  İslamî kitapların yeni  müşterileri uydukentliler
 </p>
 <p class="metin">
 </p>
 <img border="0" src="/web/20020329051422im_/http://www.aksiyon.com.tr/2001/321/resimler/Cola.jpg"/>
 <p class="metin">
  Ne zaman bir dini kitaba ihtiyacımız olsa mahalle camisine koşar ya da ara sokaklarda sıkışıp kalmış, ötekilerden tecrit edilmiş dini yayınlar satan kitabevlerinin yolunu tutardık. Çoğu kere de gitmek istemezdik. Bir çoğumuz da herhalde en son olarak 'din dersi' öğretmeninin verdiği dönem ödevlerini yapmak için gitmiştir bu gizemli mekanlara. Öyle dinle diyanetle ilgisi olmayanların yolu ise pek düşmez buralara.
 </p>
 <p class="metin">
  Artık dini kitapların satıldığı mekanlar da değişti, satıcıları da. Loş sokaklardan çarşılara taşındılar. Fakat yine de bu kitapların satışları da, müşteri de pek değişmedi. İslâmi kitapçılar belli semtlerin dışına bile çıkamadı. Bugün durum çok farklı. Daha düne kadar cami önlerinde aradığımız dini eserler alışveriş merkezlerine taşındı. Capitol, Galleria, Atrium gibi İstanbul'un büyük alışveriş merkezlerindeki çeşitli mağazalarda Kur'an—ı Kerim başta olmak üzere birçok İslâmi eseri bulmak mümkün.
 </p>
 <p class="metin">
  Migros'tan Kur'an siparişi
 </p>
 <p class="metin">
  Dini kitapların 'tüketim tapınakları'na girişi Koç Grubu'nun Migros mağazaları sayesinde gerçekleşmiş. Türkiye'nin en büyük alışveriş merkezi zincirini oluşturan Migros, dini kitapları sipariş listesine 1994 yılından itibaren eklemeye başlamış. Yayınevlerinden talep edilen kitaplar öyle dua, cin, şeytan gibi çok satılan, fazla kâr bırakan türden de değil üstelik. Aksine İslam'ın temel kavramlarını, Kur'an'ı anlatan kitaplar. Migros'un istediği dini kitaplar listesinin başında Kur'an—ı Kerim geliyor. Kitap reyonunda Kur'an için özel bir de stand hazırlanmış. Gondollar içine konulan çeşitli renk ve boylardaki Kur'an'ların satışını artırmak için  çeşitli promosyonlar bile (yemek kitabı gibi) veriliyor.
 </p>
 <p class="metin">
  Reyonda göze çarpan kitaplar arasında "Fatiha Sûresi", "Kur'an'daki İslam", "Kur'an'ın Temel Buyrukları", "Kur'an'ın temel Kavramları", "İslam Nasıl Yozlaştırıldı", "Depremin Gösterdikleri", "Yeniden Yapılanmak", "Büyük Rüya Tabirleri", "Tevrat'ın Şifresi" gibi ilginç kitaplar yer alıyor. Tevrat'ın Şifresi dışındaki kitapların yazarı Prof. Dr. Yaşar Nuri Öztürk. Migros reyonlarında sadece Prof. Öztürk'ün kitaplarının satılıyor olması dukkat çekici. Fakat toplumun her kesiminde hissedilen dini konulara duyulan merak duygusunun artık büyük alışveriş merkezleri için kabul edilen bir talep olgusu meydana getirmesi, konu ile ilgili sosyolojik araştırma yapanlara iyi bir malzeme oluşturuyor. Kitapların kime ait olduğundan çok bu noktanın daha önemli olduğunu düşünüyoruz. Bir de tabii ne kadar satıldıklarını. İlgililere ulaşıp sorduk "Ne kadar satıyor, kimler alıyor bu kitapları?" Fakat Migros'un halkla ilişkiler departmanındaki müdireler nedenini bir türlü anlayamadığımız bir çekingenlikle satışlarla ilgili bilgi vermemek için binbir türlü bahane öne sürdü.
 </p>
 <p class="metin">
  Müşteriler uydukentlerden
 </p>
 <p class="metin">
  Fakat bizim edindiğimiz bilgiye göre Migros, sadece 2000 yılı için mağazalarında satmak üzere bin 275 adet Kur'an—ı Kerim meali satın aldı. Sözkonusu mealin toplam baskısı ise 2 bin 262 adet. Migros'un yarısından fazlasını satın aldığı meallerin tamamına yakınını yurt genelindeki yüzlerce şubesinde sattığı tahmin ediliyor.
 </p>
 <p class="metin">
  Sadece İstanbul'da kitap reyonu bulunan 28 mağazada satılan Kur'an sayısı 277. Satış rakamlarının şubelere göre dağılımı ise hayli ilginç. Bürokrat, sanatçı, manken, futbolcu gibi milli gelir düzeyi oldukça yüksek olan yerlerde daha çok Kur'an—ı Kerim satılmış. Buna karşılık orta direğin yaşadığı bölgelerdeki satışlar daha düşük. Örneğin Maslak'ta 25, Capitol, Soyak, Atrium'da 20'şer, Kızıltoprak, Caddebostan, Bahçeşehir'de 15'er, S. Paşa, Beylikdüzü, Galleria ve Şişli'de 10'ar adet satılmış. Pendik, Kazasker, Avcılar, Maltepe, Suadiye, Fenerbahçe, Marina, Zekeriyaköy, Bomonti, Yeni Levent, 1. Levent, Gayrettepe, Kurtuluş, Aksaray, Gaziosmanpaşa, Fındıkzade ve Karagümrük'teki satışlar ise 5 ile 8 adet arasında değişiyor.
 </p>
 <p class="metin">
  Diğer dini kitapların satışlarının daha yüksek olduğunu öğrendik. Migros'a dini kitaplar veren Yeni Çizgi Yayınevi Satış Sorumlusu Nazlı İlkin, satışlarla ilgili rakam telaffuz etmekten kaçınıyor fakat "İstanbul içindeki mağazalara gidip raflarını her onbeş günde bir takviye ediyoruz" diyor. Ramazan ayında ise takviye işlemini haftada bir yapmak zorunda kalmışlar. Bu da satışların ne kadar yoğun olduğunu açıkça gösteriyor.
 </p>
 <p class="metin">
  Dini kitaplar, Migros'tan sonra diğer mağazaların da kitap reyonlarına girdi. Gima'nın İstanbul Ataşehir, S. Çeşme, Acıbadem, İ. Tepe, Üsküdar ile Ataşehir Macro, Florya Greens, Bakırköy Shell'de de Kur'an satılıyor. Yine Orient ve Kiler marketler zinciri de reyonlarında İslami kitaplara yer veriyor. Kiler'de Timaş yayınları, Orient'te ise Risale—i Nur'lar satılıyor.
 </p>
 <p class="metin">
  Konsept değişikliği mi?
 </p>
 <p class="metin">
  Yakın zamana kadar 'irticai' damgası vurularak tecrit edilen dini kitapların bugün alışveriş merkezlerinin raflarında yer alması oldukça önemli bir değişimin habercisi. Bu değişimin nedeni; İslam'ın yükselen trendinin farkedilmesi mi yoksa inancın da bir insan ihtiyacı olduğunun görülmesi mi bilemiyoruz. Belki de bir konsept değişikliğinin habercisidir. Mustafa Koç'un Kanal 7'ye çıkması, Koç'un Gıda Grubu'ndan Maret, Tat ve Pastavilla'nın Samanyolu TV'deki 'İftara Doğru' programına sponsor olması, İslami diye nitelendirilen yayın organlarının röportaj taleplerinin kabul edilmesi, bu kuruluşlara reklam verilmesi bu değişimin habercisidir belki de...
 </p>
 <p class="metin">
  Nedeni ne olursa olsun alışveriş merkezlerinin dini kitapları da satışa sunması oldukça anlamlı. Çünkü arka sokaklara, pasajlara sıkışıp kalmış İslami yayınevlerine uğrayan insan sayısı belli. Ancak alışveriş merkezlerini bir günde yüzbinlerce insan ziyaret ediyor. Bu da birçok insanın adını bile duymadığı kitaplarla tanışma imkanı sağlıyor. Aslına bakılırsa alışveriş merkezleri, İslami yayınevlerinin yapması gerekeni yaparak hem müşteri profilini değiştiriyor hem de satışları artırıyor. Ancak, şimdilik belli yazarların belli kitaplarının satılmasının da satışları sınırladığı bir gerçek. Migros ve diğer alışveriş merkezlerinin iyi bir talep araştırması yaparak raflarında 'diğer' dini yayınlara da yer açmaları isabetli olacak.  Artık bundan böyle İslami yayınevleri de tüketim tapınaklarından içeri girerek, bir şube açmanın vaktinin geldiğini farkederler herhalde...
 </p>
 <p class="metin">
 </p>
 <p class="arabaslik">
  Ahmet Yıldız (Dingör—Sen Genel Bşk.):
 </p>
 <p class="metin">
  Çağdaş bir hizmet
 </p>
 <p class="metin">
  Kitap reyonu açmak takdir edilecek çağdaş bir hizmettir. Reyonlar büyük alışveriş merkezlerine girince ihtiyacını hissettiğimiz yerlerdir. Ben de bu tür yerlere gittiğimde kitap reyonlarına bir gözatarım ve ilgimi çekeni mutlaka alırım. Her gittiğimizde gözlerimiz bu tür yayınları arıyordu ama göremiyorduk. Diyanet Vakfı Yayınevi'nin ve diğer İslami kitap satışı yapan büyük firmaların insanların dolup taştığı bu tür yerlere hiç olmazsa bir stand kurmaları lazım. Bu orijinal hizmetten dolayı onlara bizzat teşekkür etmek isterim.
 </p>
 <br/>
 <center>
  <a class="anaorta" href="http://web.archive.org/web/20020329051422/mailto:mydurukan@hotmail.com">
   mydurukan@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/321/haberler/2.htm), [web.archive.org (arşiv bağlantısı)](http://web.archive.org/web/20020329051422/http://www.aksiyon.com.tr:80/2001/321/haberler/2.htm)
