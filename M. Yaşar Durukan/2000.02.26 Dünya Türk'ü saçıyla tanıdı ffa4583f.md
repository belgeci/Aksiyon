# Dünya Türk'ü saçıyla tanıdı

*M. Yaşar Durukan 2000.02.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Ne ulan o uzun saç, top musun, tüfek misin?" Eğer saçlarınız uzunsa ve metropolde yaşıyorsanız şehir magandalarının bu kalıptaki sorusuna mutlaka muhatap olmuşusunuzdur.
  </font>
 </div>
 <div id="newsText">
  <font class="detail-text">
   Bazen dar bir sokakta, bazen bir köşebaşında, hatta bir meydanda. Fakat kılık kıyafetinizle ilgili bir ayrıntıyı mı yoksa cinsel eğilimlerinizi öğrenmek için mi sorulduğunu ayırdedemediğiniz bu soruya orta yollu bir cevap vermeye yeltendiğinizde, bu davranışınız size yumruk ve tekme olarak geri dönmüştür mutlaka. Magandalar, birbiriyle ağız birliği etmişçesine bu saldırının gerekçesini her seferinde tek cümlede özetliyorlar: "Kıl oldum abi!"
   <br/>
   <br/>
   Magandaların bu argo yüklü cümlesi, aslında meselenin sosyolojik açıdan bütün izahını yapıyor aslında. "Kıl"; işte bütün mesele burada. Kıl deyip geçmemek lazım. Çünkü zamanımızdaki ideolojiler işte bu ayrıntı etrafında toplanıyor. Marmara Üniversitesi'nden Prof. Dr. Emine GürsoyNaskali, daha da derin bir tahlilde bulunarak bu türden ayrıntıların sadece farklı grupları, farklı inançları, farklı ideolojileri değil, aynı zamanda astüst ilişkisini de belirlediğine dikkat çekiyor. Saç ve siyaset ilişkisinin de buradan doğduğunu belirten Prof. Dr. Naskali, otorite sahibi tarafın saçı üzerinde söz sahibi olduğunu, tâbi tarafın da bu kuralları kabul etmekle yükümlü bulunduğunu söylüyor. Buna örnek olarak da okulları, askeriyeyi, cezaevlerini, hatta evlatlık müessesesini örnek veriyor.
   <br/>
   <br/>
   Hepimiz kıl olduk
   <br/>
   <br/>
   Gerçekten de öyle. İlk, orta hatta lisede bile saçlarınız uzun olduğu gerekçesiyle bayrak töreninden sonra kafanızda okul müdürü tarafından 'tren yolu' açıldığını hatırlıyorsunuzdur. Bu uygulama büyükşehirler dışında tüm yurtta hâlâ sürüyor. Cezaevleri yine öyle. Aczmendilerin lideri Müslüm Gündüz, Adnan Hoca, İBDAC lideri Salih Mirzabeyoğlu en son güncel örnekler. Geleneksel aile tipinde de kız çocuklarının saçını kestirmesine, erkek çocukların da uzatıp uzatmayacağına baba karar veriyor. Anlaşılan idare eden ile idareye tâbi olanı birbirine bağlayan 'kıl' bir ilişki sözkonusu. Üstelik bu ilişki ortadereceli okullar ve cezaevleriyle sınırlı kalmıyor, magandaların deyimiyle uzun saça her yerde kıl oluyorlar.
   <br/>
   <br/>
   Bırakın ortaokululiseyi, işte üniversiteler. Önce İstanbul Üniversitesi, ardından Marmara Üniversitesi'nde uzun saça yasak kondu. Saçı uzun olan kapıdaki polis tarafından berbere yollanıyor. Utanmasalar rektörler ellerine birer makas alıp tren yolu açacaklar. Tabii aydın Türk gençliğinin yerinde tavrı buna izin vermedi. Bu sürek avı sadece kampuste değil, İstiklal Caddesi'nde bile sürdü. Her saçı uzun olanın "sen satanistsin" diye polis tarafından gözaltına alındığını, gençlerin evlerinde bulunan uzun saçlı metalci posterlerinin 'örgütsel doküman' olarak basına gösterildiğini hatırlamayan yok gibi. Sokaklarda duyarlı (!) vatandaşın uzun saçlılara yönelik terörü de cabası.
   <br/>
   <br/>
   Çok yakın tarihe şöyle bir gözatıldığında uzun saça hemen her dönemde birilerinin kıl olduğu anlaşılıyor. 12 Mart döneminde yollarda devriye gezen askerlerin elinde birer de makas bulunurdu. Erkeklerde modaydı ama sıkıyönetim komutanları uzun saçlılara kıl oluyordu. Askerler de yolda yakaladıkları uzun saçlı erkeklerin saçını keserdi. Hatta o günlerde İstanbul'da dünyaca ünlü "Hair" müzikali sahneleniyordu. Bu müzikalin bazı sanatçıları da rol gereği uzattıkları saçlarını asker makasından kurtaramamışlardı.
   <br/>
   <br/>
   Dünya Türkü saçıyla tanıdı
   <br/>
   <br/>
   Aslında uzun saça yönelik bu olayların Türkiye Cumhuriyeti'nde meydana geliyor olması çok komik. Neden mi? Çünkü dünya Türkleri bıyığından önce uzun saçlarıyla tanıdı. Bundan bin, bin 500 yıl önce yaşayan eski Türkler'de saç bir kimlikti. Türkler uzun saçlarıyla o kadar bütünleşmiş ve ün yapmışlardı ki Türk dendiğinde uzun saçlı insanlar akla gelirdi. Oyrot/Moğol kafir olmak ile Kırgız/Türk Müslüman olmak arasındaki birinci fark  kelimei şehadetten önce saç ve bıyık tertibiydi. Müslümanlığa geçen eski Türklerden bazıları, bu geçişi  saçlarını kestirmekle göstermişlerdi. Çünkü eski Türklerin saçları hep uzundu.
   <br/>
   <br/>
   Selçuklular döneminden başlayarak geriye gidildiğinde Türklerin saçlarına ne kadar önem verdikleri daha da iyi anlaşılıyor. Mesela Çağrı Beyin kumandasında 1015 yılında Doğu Anadolu'dan gelen Selçuklu akıncılarıyla ilk kez karşılaşan Van Gölü civarındaki Ermeniler, Türk savaşçılarını sanki Brewehard filmindeki gibi tarif ediyordu: "Herşeyden evvel Türkmenlerin rüzgar gibi atlar üstünde bambaşka kıyafetleri, kadınlarinkine benzer uzun saçları, mızrakları ve yaylarıyla görünüşleri, böyle bir manzara ile ilk defa karşılaşan insanları telaşa düşürmüştü."
   <br/>
   <br/>
   Oğuzlar üzerine yaptığı araştırmalarla tanınanan rahmetli Prof. Dr. Faruk Sümer, araştırmasında Oğuz Türklerinin de saçlarının uzun olduğunu ve kesmediklerini kaydediyor. Hükümdarlar genelde saçlarını serbest bırakırken, savaşçılar ve diğer erkekler belik örerlerdi. Oğuz erkekleri, saçlarının örgüleri çok olmasıyla tanınırmış. Peçeneklerin de saçları örülüymüş. 9. Asırda yaşayan Horasan Türkleri'nin de saçları uzundu. Harzemşahlar'ın da saçları uzundu fakat hacca giderken kısaltıyorlardı. Uygur metinlerinde de alplerin saçları aslan yelelerine benzetiliyor. Uygur hükümdarı ise saçlarını topuz şeklinde toplamakta ve topuzun üstünde, beş sınıf halkı temsil eden, beş dilimli taç giymekteydi.
   <br/>
   <br/>
   Rus kaynaklarında da, 'sarışın' olmalarıyla tanınan Kuman Türk erkeklerinin saçlarının uzun olduğu ve örgü yaptıkları bildiriliyor. Hatta Kuman erkekleri, saçlarına üç model veriyormuş. Birinci model: Yan yana üç saç örgüsü; üç eşit uzunlukta ve kalınlıkta. İkinci model: Şakağın iki tarafından ve ensenin ortasından bir tutam olarak örülüyor ve üç örgü aşağıda birleşiyor. Üçüncü model: Bir tek uzun saç. Saçlarının bakımlı ve taranmış olmasıyla ün yapan Kuman erkekleri en çok birinci ve üçüncü  modelleri tercih ediyordu.  Uygurlar'da saçlar omuzları örten kalın örgüler halinde örülmüş dağınık haldeydi. Bazan da iki düğüm atılır ve kulakların önünden ve şakaklardan aşağı sarkıtılırdı. Fakat Uygur erkeklerinin favorisi arkaya doğru taranmış ve ortadan ikiye ayrılmış modellerdi.
   <br/>
   <br/>
   Hun erkekleri ise diğerlerine göre daha hızlıydı. Ortaya çıkardıkları bir model o dönemde moda akımı haline gelmişti. Bizans tarihçisi Prokopios Avrupa Hunları'nı anlatan yazısında Hun Tarzı olarak adlandırılan bu modeli "Saçlarını ön taraftan geriye şakaklara kadar keser ve arka kısımlarını uzatırlardı" şeklinde tarif ediyor. Avarlar ve Bulgarlarda da bu tip yaygınmış. Çin yıllıkları ise, Asya Hunlarının da saçlarının uzun olduğunu fakat tepeden ördüklerini yazıyor.
   <br/>
   <br/>
   Aynasız çıkmam abi!
   <br/>
   <br/>
   Tanınmış sinolog O. Franke, saç örgüsünün yalnız Türklere mahsus olduğunu söylüyor. Güney Rusya bozkırında bulunan Türk kavimlere ait taş heykellerin ekserisinde başın arka tarafından aşağı doğru sarkmış üç saç örgüsü bunu doğruluyor. Fakat  Göktürkler saçlarını örgü yapmayıp genelde serbest bırakırlardı. Ön taraf kirpiklere kadar uzatılır. Uzun saçlarını sol taraftan sırta atarlardı. Göktürk erkekleri de diğerleri gibi görünüşüne çok büyük önem veriyordu. Aynanın her erkeğe gerekli olduğu düşünülür ve aynanın tabiatüstü bir güce sahip olduğu varsayılırdı. Bir askerin ölümünden sonra da ayna, sahibinin yanında kalmalıydı. Arkeolojik kazılarda birçok mezarda diğer bazı eşyalarla birlikte, üzerinde sahiplerinin özel işaretlerini taşıyan ya da Göktürk alfabesiyle adının kazındığı aynalar çıkıyor. Manas Destanı'nda Yakup Han'ın karısından şikayet ederken saçını taramamasından söz etmesi ise Türklerin saçlarına verdikleri önemin bir başka göstergesi.
   <br/>
   <br/>
   Türkler için saçlar o kadar önemliydi ki esarete düştüklerinde bile saçlarını dilleri ve gelenekleri gibi koruma gayretindeydiler. Işbara Hakan'ın 585 tarihinde Çin İmparatoruna gönderdiği mektupta yazılanlar da bunu ispatlıyor. Mektupta şöyle deniyordu: "Size bağlı kalacak, haraç verecek, kıymetli atlar hediye edeceğim. Fakat dilimizi değiştiremem, dalgalanan saçlarımızı sizinkine benzetemem, halkıma Çinli elbisesi giydiremem, Çin adetlerini almama imkan yoktur. Çünkü bu bakımlardan milletim, fevkalade hassastır, adeta çarpan tek bir kalp gibidir."
   <br/>
   <br/>
   Işbara Hakan'ın mektubu üzerine daha fazla söz söylemek sanırız anlamsız olacak. Umarız bu haber, uzun saçlıları Sarı Özbek'i işgal eden JuanJuanlar gibi mankurtlaştırmak isteyenlerin kimliğine ve düşünce yapısına yeni bir yorum getirir.
   <br/>
   <br/>
   Email:
   <a class="__cf_email__" data-cfemail="bfd2c6dbcacdcad4ded1ffd7d0cbd2ded6d391dcd0d291cbcd" href="/web/20140920132818/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5894), [web.archive.org (arşiv bağlantısı)](http://web.archive.org/web/20140920132818/http://www.aksiyon.com.tr:80/aksiyon/newsDetail_getNewsById.action?newsId=5894)
