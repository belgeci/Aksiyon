# İstanbul sokaklarında komik bi'şeyler oluyor!..

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20030626162422im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030626162422im_/http://www.aksiyon.com.tr/resim/445/68.jpg" vspace="5"/>
  </p>
 </font>
 <font class="content">
  Mizah dergilerinden ya da gazetelerden tanıdığınız çizgi kahramanlar, bugünlerde İstanbul sokaklarında karşınıza çıkarsa sakın şaşırmayın. Eczacıbaşı Vitra Seramik Sanat Atölyesi, karikatür sanatçılarının çizgilerini seramik heykellere dönüştürdü. 9 Haziran’da sokağa çıkan ünlü çizgi kahramanlar Beyoğlu, Nişantaşı ve Bağdat Caddesi’ni mesken tuttu.
 </font>
 <p>
  <font class="content">
   Müptelası olduğunuz kahramanlarla karşılaşmak için Beyoğlu’nu tercih ederseniz, İstiklal Caddesi’nin girişinde sizi Prof. Zihni Sinir karşılıyor. Fransız Konsolosluğu’nun köşesine tezgahı kuran Zihni Sinir, depresif bir halde etrafı kesiyor. Ömründe hiç karikatür dergisi almamış bir densiz, onu tanımamış. Adamın, ünlü mucit Zihni Sinir’in hayal ile gerçek arasındaki absürd buluşlarından ve 25 yıl önce Gırgır dergisinde başlayan bilimsel yaşamından haberi yokmuş. Zihni Sinir’i sinirsel problemleriyle başbaşa bırakıp İstiklal’de yürümeye devam ederseniz, Galatasaray’da komik bir kalabalıkla karşılaşacaksınız. Bu sefer yasadışı bir eylem yok ortada. Neler olduğunu öğrenmek için etten duvarı yarıp başınızı içeri sokabilirseniz eğer, tanıdık bir yüzle; Pires Bey’in temizlikçisi Güllü Hanım’la karşılaşacaksınız. Güllü Hanım, bir taraftan yerleri silerken, diğer taraftan o bilgiç tavırlarıyla kalabalığa laf yetiştiriyor. Odakule’de yeniden karşınıza çıkıp Latif Demirci’nin gündeliğine zam yapmamasından şikayet ediyor. Tünel tarafına ulaştığınızda, ortalıkta avanak avanak dolanan birini görereceksiniz. O da bizim Avanak Avni. Askılı pantolonuyla Gırgır Dergisi’nde, çay servisiyle işe başlayan Avanak Avni şimdi, bir mizah ustası olmuş. Saf, tuhaf ama sempatik bakışlarıyla etrafı kesiyor. Zamane kahramanlardan Limon ile Zeytin’i Avanak Avni’nin yakınlarında bir yerlerde yine kavga ederken bulabilirsiniz. 1957’den bu yana bazen uzayda, bazen dünyada ortaya çıkan Abdülcanbaz ise, Beşiktaş’ta boy gösteriyor. Yine üçkağıtçıların, sahtekârların peşinde koşuyor. Fakat bakmayın siz onun beyefendi görünümüne. Aslında eskiden üçkağıtçı bir tipmiş. Turhan Selçuk bu sahtekardan sıkılınca Abdülcanbaz haklının, doğrunun yanına geçmiş. İstanbul efendisi olmuş.
   <br/>
   <br/>
   Çizgi kahramanlar, 18 Haziran’da İstanbul Resim ve Heykel Müzesi’nde, Raffi Portakal’ın yöneteceği Eğitim Gönüllüleri Vakfı ile İstanbul Kültür Sanat Vakfı yararına düzenlenecek bağış maratonunda en yüksek bağışı yapan kişi ve kurumlara Vitra tarafından hediye edilecek. Sokağa çıktığınızda biraz olsun tebessüm etmek istiyorsanız, 19 ünlü çizerin 33 eserini bir araya getiren bu ilginç sergiyi kaçırmayın. 22 Haziran son gün.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2681&yorum_id=1), [web.archive.org (arşiv bağlantısı)](http://web.archive.org/web/20030626162422/http://www.aksiyon.com.tr:80/detay.php?id=2681&yorum_id=1)
