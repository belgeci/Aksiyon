# O bir narsistmiş

*M. Yaşar Durukan 1999.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye onu bebek katili olarak biliyor. 15 yılda kadın, çocuk, genç, yaşlı demeden 30 bini aşkın insanın katledilmesinden sorumlu tutuluyor. Dile kolay tam otuzbin insan...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503144634im_/http://www.aksiyon.com.tr/resim/234/19.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Adeta soykırımı andıran bu akılalmaz vahşetin mimarı nasıl bir insan acaba? Yakalandıktan sonra uçakta çekilen ilk görüntülerinde mahcup, pişman bir portre çiziyordu. O, insan görünümlü bir canavar mı yoksa bir ruh hastası mıydı? Onun nasıl bir insan olduğunu imzası ele verdi.
   <br>
    <br>
     Marksist mi, narsist mi?
     <br>
      <br/>
      APO’nun DGM savcılarına verdiği ifadesinin altındaki imzası elimize geçer geçmez Grafolog Zeynep Bornovalı’nın kapısını çalarak, karakter analizi yapmasını rica ettik. Fakat bu imzanın bölücübaşına ait olduğunu kesinlikle söylemedik. Eline büyüteci alarak imzayı incelemeye başlayan Bornovalı, Öcalan’ın özelliklerini bir bir sıralamaya başlıyor:
      <br/>
      <br/>
      “İlle farklı olacak. En önce o göze çarpacak. Bir toplulukta farkedilmezse o günü çok üzgün geçirebilir. Ama dikkati çektiğini de belli etmeden dikkati çekmeye çalışır. Yani bu kişiden bir baloya nar kırmızısı bir elbise giyip gitmesini beklemem. Bu derecede dikkati çektiğini belli etmez ama mutlaka dikkati çekmek, ilgilenilmek, ilgi odağı olmak arzusunda.” Grafolog Bornovalı, imzayı biraz daha inceledikten sonra bir önemli özelliğini daha söylüyor APO’nun: “Sadece kendini ilerde tutan, öne geçmek için hiçkimseyi düşünmeyebilecek bir yapıda. Üstelik onun emrinde çalışmak hiç de kolay olmasa gerek.”
      <br/>
      <br/>
      Hümanist ya da bir katil olup olamayacağını sorduğumuzda Bornovalı, APO’nun imzasını daha dikkatlice incelerken birden irkiliyor ve “Hoşuma gitmeyen özellikler gördüm” diyerek analizi yarıda bırakıyor. Israrımız işe yaramıyor. 20 yılık grafolog Bornovalı, “Fotokopiden olmaz. Sevimsiz yorumlar yapmak istemiyorum” diyerek imzanın aslını istiyor.
      <br/>
      <br/>
      Bir terör örgütü liderinin ruhsal portresi genel hatlarıyla tamamlanmıştı. O bir narsistti. Evet narsist... Kendi benliğini seven, kendinden başka birini düşünmeyen biriydi. Sözde önderi olduğu Kürt halkının, dile getirilmesi gereken onlarca sorunu varken, yıllardır sadece kendini yüceltici sloganlar attırmasının altında da bu özelliği yatıyor olsa gerek.
      <br/>
      <br/>
      İntikam  duyguları yüksek
      <br/>
      <br/>
      Elde edilen bu verilerden yola çıkarak görüştüğümüz psikiyatrlar da aynı sonuca vardı. Psikiyatrlara göre, APO’nun taşıdığı özellikler aynı zamanda bir liderde bulunması gereken özelliklerdi. Çünkü liderlerin çoğu narsisttir. Hırs, kibir, öfke, nefret, intikam duyguları taşırlar. Bunlar olmazsa lider olamazlardı zaten. Onu motive eden, harekete geçiren dinamik de budur. Tıpkı bir Hitler, bir Mussollini gibi. Hepsinde böyle anormallik var. İşte bu anormallik bunları motive ediyor.
      <br/>
      <br/>
      Grafolog Bornovalı, 31 Mayıs’ta yargılanacak olan APO’nun bugünkü ruhsal durumuyla ilgili ipuçları veriyor. “Çevresinde çok rahatsız eden ama kurtulamadığı birşey var. Yakın çevresinde ama. Anne—baba olabilir, patron olabilir. Çok küçük bir odası olup da koca bir piyano oraya ödünç bırakılmış olabilir. İnsan olması bile şart değil. Dönüp dolaşıp devamlı yakın görüşmelerinde ondan bir yerde şikayet edecektir.”
      <br/>
      <br/>
      Akciğerlerinden rahatsız olabilir
      <br/>
      <br/>
      Zeynep Bornovalı, Öcalan’ın sağlığıyla ilgili ilginç tesbitlerde de bulunuyor. Bornovalı bu kişinin sağlığıyla ilgili birtakım endişeler belirdiğini belirterek, “Akciğerlerinin sağlığından tam olarak emin olamıyorum” diyor. Bunun imzanın kötü bir altlık üzerinde atılmasından da kaynaklanabileceğini söylüyor, ama sanki öyle değilmiş gibi bir duygu geldiğini ifade ediyor. “İmza ya da yazısının aslı getirilirse sadece akciğer sağlığı yönünden tekrar incelemek isterim” diyor.
      <br/>
      <br/>
      Bir terör örgütü liderinin ruhsal ve fiziksel portresi şimdilik bu kadar. Şimdilik diyoruz çünkü Bornovalı, sözkonusu kişinin bir sayfalık gerçek yazısının getirilmesi halinde hemen hemen bütün özelliklerini bulabileceğini söylüyor.
      <br/>
      <br/>
      Yaptığı tahlilin ardından Bornovalı’ya imza sahibinin kimliğini açıkladığımızda ise, adeta şok geçirdi. Korkup korkmadığını sorduğumuzda korkmadığını, çünkü yaptığı analizlerden emin olduğunu belirtti. Bornovalı, sözkonusu kişinin gerçek yazı ya da imzasına dokunması gerektiğini, örneğin bir sayfalık yazılarından bile hemen hemen bütün özelliklerini bulabileceğini söylüyor.
      <br/>
      <br/>
      Çünkü pozitif bir bilim dalı olan grafoloji (yazı—bilimi) sayesinde eldeki verileri değerlendirerek bir kişinin karakter analizi yapılabiliyor. Gerekli verilerin hepsi kişinin el yazısı ve imzasında bulunuyor. Çünkü hem ruh hem beden durumumuzu ister istemez yazımıza yansıtıyoruz. İnsan karakterinin ne kadar özelliği varsa hepsi görülebiliyor. Cinsel tercihler, başkalarına karşı davranışlar, ruhsal bozukluklar, akıl hastalıkları ilk görünen özellikler. Yazının kalitesi ve miktarı arttıkça daha iyi sonuç alınıyor. Her zaman mürekkepli (özellikle tükenmez) kalemle yazılan yazılar kurşun kalemle yazılanlardan çok daha fazla ve net bilgi veriyor.
      <br/>
      <br/>
      Bana imzanı göster!..
      <br/>
      <br/>
      Özellikle Avrupa ve Amerika’da çok farklı alanlarda bu bilimden yararlanılıyor. Polis grafoloji biliminden yararlanıyor ve bıraktıkları yazılardan faydalanarak suçluların özelliklerini bulabiliyor. Hatta cinayetten hemen sonra yazılmış bir yazıdan zanlının katil olup olmadığı anlaşılabiliyor. Türkiye’de de Adli Tıp Kurumu ve Polis Teşkilatı’nda grafoloji bölümleri mevcut, fakat genellikle sahtecilik üzerinde çalışıyorlar.
      <br/>
      <br/>
      Batı ülkelerinde, kültür düzeyi yüksek kişiler birlikte çalışacakları ya da yaşayacakları kişileri seçerken bu bilimden de yararlanıyorlar. Öyle ya iş ortağınız ya da beğendiğiniz insan bir kumarbaz ya da sadakatsizse veya ciddi sağlık sorunları varsa ya da alkole çok düşkünse bunları baştan bilmek çok iyi olmaz mı? Gerçek profesyonel kurumlar el yazısıyla yazılmış bir başvuru formunu ya da özgeçmiş yazılarını bir uzmana inceletip iş için gerekli özellikleri taşıyan, güvenilir, dürüst kişileri bulmakta yararlanırlar. Hatta birçok aile çocuk bakıcısı, yardımcı kadın almadan önce yazılarını bir grafologa incelettiriyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15591), [web.archive.org (arşiv bağlantısı)](http://web.archive.org/web/20060503144634/http://www.aksiyon.com.tr:80/detay.php?id=15591)
