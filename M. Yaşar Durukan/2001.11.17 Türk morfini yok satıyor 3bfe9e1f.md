# Türk morfini "yok" satıyor

*M. Yaşar Durukan 2001.11.17*

<div class="pNewsDetailMainContent" itemprop="articleBody">
 Uluslararası piyasada Türk morfinine talep o kadar fazla ki, dünyada "yok" satıyor. Dünyanın hemen hemen bütün ülkelerine morfin ve türevlerini legal yoldan ihraç ediyoruz. Tıbbi amaçlı kullanılmak üzere devlet garantili üretilen morfin pazarının yüzde 33'üne Türkiye hükmediyorZümrüt yeşili yaprakları, mor ve beyaz çiçekleri ile dünyanın en zararsız bitkisi olduğunu çağrıştıran görüntüsü, yıllardır aldattı insanları. Ortasındaki kapsülünde gizlediği esrarlı maddeyle kimine ölüm, kimine hayat verdi. Dinsel törenlerde kullanılıp kutsal bir yere bile oturtuldu, uğruna savaşlar yapıldı, kan akıtıldı.
 <br/>
 <br/>
 Afyon, 17. yüzyılda tütünün Amerika'dan Avrupa'ya, oradan da Asya'ya yayılması ve tütün içiminin yaygınlaşmasıyla yeni bir boyut kazandı; tütünle karıştırılarak içimi yaygınlaştı. Çin imparatorları, ülkelerinde hızla gelişmekte olan bu alışkanlığın ekonomik sonuçlarını fark etmekte gecikmediler. 1729'da İmparator YuangÇeng, satış ve içimini yasakladı. Ancak İngilizlerin de bu ticaretin önemini keşfetmesi sonrasında British East India Company, Bengal'de afyon yetiştirilmesini ve Çin'e ihracını tekeline aldı. YuangÇeng'in koyduğu yasağa karşın, her yıl Çin'e ulaşan 200 sandık afyon sakızı, 1767'de bin sandığa vardı.
 <br/>
 <br/>
 1796'da İmparator ÇiaÇing'in işi daha da ileri götürüp afyonun üretimini ve ithalini kesin olarak yasaklamasına rağmen 18201840 yıllarında Çin'e giren yıllık afyon miktarı 40 bin sandığa ulaştır. Ve böylece Çin'e yönelik olarak gerçekleştirilen ticaret İngiltere'nin lehine döndü. O zamana kadar, porselen ve ipeğini alabilmek için Çin'e altın ve gümüş ödemek zorunda kalan İngiltere, artık yalnızca afyon vermeye başladı.
 <br/>
 <br/>
 Afyon niyetine Hong-Kong
 <br/>
 <br/>
 1840 Şubat ayında İngiliz hükümetinin Çin'e bir sefer yapılmasına karar vermesi ve İngiliz birliklerinin Kanton'a saldırarak altı milyon dolar yükünde bir fidye almaları üzerine 1. Afyon Savaşı başladı. İkinci Afyon Savaşı sonunda ise HongKong İngiltere'ye verildi.
 <br/>
 <br/>
 Ne ilginçtir ki; uğruna savaşlar verilen bu madde, savaşlardaki acıları dindirmek için de kullanıldı. 1817'de Hannover'li farmakolog Friedrich Helm Sertusner'in morfini bulmasından sonra bu madde özellikle 1865 Amerikan İç Savaşı'nda, 1860 PrusyaAvusturya Savaşı'nda, 18701871 FransaAlmanya Savaşı'nda yaralı askerlerin ağrılarını dindirdi.
 <br/>
 <br/>
 Deve kervanıyla uyuşturucu taşındı
 <br/>
 <br/>
 Güney Asya'da bunlar olurken, uyuşturucu üretimi çok eski tarihlere uzanan Türkiye dünya 'yasal uyuşturucu piyasası'ndaki ağırlığını artırmaya devam ediyordu. Anadolu'da özellikle Klikya (Nevşehir) bölgesinde yetiştirilen afyon, 1500'lü yıllarda deve kervanlarıyla İzmir limanına taşınıyor, buradan da Venedikliler tarafından tüm dünyaya pazarlanıyordu. Türkiye özellikle son yüzyılda uluslararası uyuşturucu ticaretine damgasını vurdu. Bugün Avrupa hükümetleri Avrupa'da ele geçirilen eroinin yüzde 75'inin ya Türkiye üzerinden transit geçiş yaptığını, ya da Türkiye'de işlendiğini tahmin ediyor. Bir başka ifadeyle Türkiye üzerinden Avrupa'ya akan uyuşturucu miktarı ayda 46 ton arasında değişiyor.
 <br/>
 <br/>
 Türkiye'nin adı her ne kadar yasadışı uyuşturucu ticaretiyle anılsa da aslında legal uyuşturucu ticaretiyle ün yaptı. Kamuoyunda pek bilinmese de uyuşturucu dünyasında Türkiye'nin bu özelliği çok iyi bilinir. 19381971 yılları arasında Türkiye, dünya yasal afyon pazarının yüzde 5055'ini ele geçirdi. 1933 yılında 17 ilde yapılan haşhaş ekimi, taleplerin karşılanamaması nedeniyle 19501960 yılları arasında kademeli olarak 42 ile çıkarıldı. Fakat 1970'li yıllarda bütün dünya, ülkemizi yasal olmayan afyon trafiğinden sorumlu tutmaya başladı. Dünya gençliğinin uyuşturucu müptelası oluşunun sorumlusu olarak Türkiye görüldü, "Türkiye'de haşhaş yetiştiriliyor, kaçak yollardan Avrupa ve Amerika'ya gidiyor; dünya gençliği eroinman oluyor" tezi başta Amerika olmak üzere batılı devletler nezdinde önem kazanınca Amerika, "Yetiştirdiğiniz haşhaşın yerine para vereceğim bundan vazgeçin" dedi. 150 bin çiftçinin ekmek yediği haşhaş ekiminin yasaklanmasına Türkiye itiraz etmesine rağmen ABD, BM kanalıyla her çiftçiye arazisi oranında para dağıtarak kendince sorunu çözdü. Bu durum Ecevit'in başbakanlık dönemi olan 1974'e kadar devam etti.
 <br/>
 <br/>
 Türkiye dünya birincisi
 <br/>
 <br/>
 Üç yıl süreyle ekim yapılmayan Türkiye'de Başbakan Ecevit "haşhaş" ekimini yeniden başlattı. Birleşmiş Milletler ve ABD de "çizilmeme" şartı ile yasağı kaldırdı. Çünkü haşhaş kozasının çizilmesi (çentiklenmek) suretiyle akan süt gibi beyaz usare hava ile temas ettikçe koyulaşıyor ve kahverengi bir renk alıyor. İşte bu madde ile eroin imal edilebiliyor. Oysa kapsül pek işe yaramıyor. Çünkü kapsülden morfin elde edip eroin yapmak ancak teknolojiyle mümkün.
 <br/>
 <br/>
 Bu tarihten sonra haşhaş ekimi, kontrole tabi tutularak, ekim alanları Bakanlar Kurulu tarafından belirlendi. Daha önceleri haşhaş kapsülünün çizilmesi yöntemiyle yapılan hasat tamamen yasaklandı ve haşhaş kapsülleri çizilmeden Toprak Mahsulleri Ofisi (TMO) tarafından satın alınıp yeniden dünya yasal uyuşturucu pazarının önemli kısmı Türkiye'nin kontrolüne geçti. 1981 yılında AfyonBolvadin'de kurulan Alkaloid Fabrikası 23 bin ton ile dünyanın en büyük haşhaş kapsülü işleme kapasitesine sahip fabrika unvanını aldı.
 <br/>
 <br/>
 Bugün gelinen noktada dünya yasal uyuşturucu madde ihtiyacının yüzde 33'ü Türkiye tarafından karşılanıyor. Üçte ikisini de Fransa, Avustralya, Hindistan üretiyor. Türkiye, dünyanın en fazla haşhaş yetiştiren dört ülkesinden birisi ve birinci sırada. Fabrika üretiminin yüzde beşiyle yurtiçi yasal uyuşturucu madde ihtiyacı karşılandıktan sonra yüzde 9095'i ihraç ediliyor. Geçen yıl 50 milyon dolar döviz girdisi sağlandı.
 <br/>
 <br/>
 Dünyanın insan sağlığına zarar vermeden, devlet kontrollü morfin üreten birinci ülkesi Türkiye, kaliteli morfinin kilosunu yaklaşık 400 dolardan satıyor. Türk morfinine talep o kadar fazla ki, uluslararası pazarda "yok" satıyor. Dün yasaklanmasını isteyen ABD bugün üretimi artırmamızı talep ediyor. ABD'yi Japonya, İngiltere, Almanya, Mısır, Tayvan, Tayland, İsviçre izliyor. Dünyanın hemen hemen bütün ülkelerine morfin ve türevleri ihraç ediliyor.
 <br/>
 <br/>
 Nerede kullanılıyor?
 <br/>
 <br/>
 Üretimi devlet kontrolünde gerçekleştirilen morfinin dağıtımı da devlet kontrolünde yapılıyor. Tıbbi amaçlı kullanılmak üzere üretildikleri için genellikle bu alanda tüketiliyor. İlaç firmalarına veriliyor, hastanelerde kullanılıyor. İlaca dönüştürülmesi amacıyla verilen firmalar devlet tarafından çok sıkı kontrol ediliyor.
 <br/>
 <br/>
 Afgan savaşı bize yarayacak
 <br/>
 <br/>
 İllegal üretimlerin sınırlandırılması da yasal üretimin çoğalmasına yarıyor. Bu da daha fazla uyuşturucu, daha fazla döviz demek. Nitekim Emniyet Genel Müdürlüğü tarafından hazırlanan bir rapora göre PKK; İran, Irak, Suriye'nin Türkiye sınırları, Ermenistan sınırının dağlık kısımları ve Suriye'nin denetimindeki Lübnan'ın Bekaa Vadisi'nde uyuşturucu hammaddesi bitkiler olan hint keneviri ve haşhaş yetiştiriyor. Bunları hasat ettikten sonra uyuşturucuya çevirip Avrupa'ya pazarlayarak korkunç miktarda paralar kazanıyorlar. Öyle ki PKK, sırf Bekaa'daki ekim dolayısıyla yılda 60 ton civarında esrar, eroin ve baz morfin üretiyor.
 <br/>
 <br/>
 Afganistan'da ise dünya afyon üretiminin yüzde 75'ini karşılayan yasadışı üretim yapılıyor. 1999 yılındaki 90 bin 983 hektarlık ekili alan yüzde 10 azalarak 82 bin 172 hektara düştü. Miktar olarak ifade edersek Afganistan'da 1999 yılında 4 bin 600 ton afyon üretilirken, 2000 yılında ise 3 bin 275 ton üretim gerçekleşti. Afganistan, hâlâ dünyanın bir numaralı eroin üreticisi olmaya devam ediyor. BM ve ABD'nin baskıları da bugüne kadar işe yaramadı. BM, Afganistan'a üretim yapmaması karşılığında ikame ürünler verilmesini teklif ediyor ama başarılı olamıyor. Bir savaş bölgesi olduğu için sürekli silaha ihtiyaç duyuluyor, bu da ancak uyuşturucu parasıyla temin edilebiliyor. Fakat son Amerikan müdahalesiyle bu illegal kaynak büyük darbe yedi.
 <br/>
 <br/>
 TMO Genel Müdür Yardımcısı Dr. Ahmet Eldurmuş, "Arzumuz; Amerikan müdahalesiyle Afganistan'daki kaçak afyon üretiminin son bulması" diyor. Son bulursa ne olacak? Uyuşturucu kaçakçılığının en önemli kaynaklarından biri kurutulmuş olacak. BM ve ABD'nin bugüne kadar başaramadığı mücadele zaferle sonuçlanacak. Bir anlamda üçüncü afyon savaşı da diyebileceğimiz bu adı konmamış savaştan TMO da kârlı çıkacak! Çünkü uyuşturucu batıya geçerken İran ele geçirdiklerini işleyerek morfin ve türevlerine çeviriyor. Daha sonra da dünyaya pazarlıyor. İster Bekaa'da, isterse İran'da olsun tüm bu kaçak üretimler legal üretim yapan Türkiye'nin pazarını daraltıyor. Bu kaynakların kurutulması daha fazla üretim, daha fazla kapasite, daha fazla ekim alanı, daha fazla döviz ve daha fazla çiftçiye ekmek kapısı demek. O zaman üçüncü afyon savaşını TMO kazanacak dersek fazla abartmış olmayız herhalde. Zaten TMO da bugünlerde fabrikanın üretim kapasitesini yüzde 85'ten yüzde 95'e çıkartmaya hazırlanıyor.
 <br/>
 <br/>
 Email: mydurukan@hotmail.com
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/turk-morfini-yok-satiyor_508245), [web.archive.org (arşiv bağlantısı)](http://web.archive.org/web/20150512152927/http://www.aksiyon.com.tr:80/dosyalar/turk-morfini-yok-satiyor_508245)
