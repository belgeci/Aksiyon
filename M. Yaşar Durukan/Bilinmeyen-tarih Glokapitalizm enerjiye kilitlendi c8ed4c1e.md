# Glokapitalizm enerjiye kilitlendi

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20030702031351im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030702031351im_/http://www.aksiyon.com.tr/resim/47/56.jpg" vspace="5"/>
  </p>
 </font>
 <font class="content">
  Kapitalizmi, tarihe karışan sosyalizmin ahı tuttu. Dünyanın tek siyasi ve ekonomik ideolojisi tehdit altında. Kapitalizmin karşı karşıya kaldığı kilitlenmenin açılması için petrol ekonomisi ile bunu yönlendiren enerji stratejileri sihirli anahtar konumuna geldi. 1989 yılında sosyalist sistemin çökmesinin ardından kapitalizm tek siyasi ve ekonomik ideoloji olarak kaldı. Ancak kapitalizm bugün iki önemli tehdit ile karşı karşıya bulunuyor.
 </font>
 <p>
  <font class="content">
   Bunlar; global talep yetersizliği ve kapitalist sisteme yönelik tehditlerin değişimi.
   <br/>
   <br/>
   Kapitalizmin karşı karşıya kaldığı bu iki önemli kilitlenmenin açılması için petrol ekonomisi ile bunu yönlendiren enerji stratejileri sihirli anahtar konumuna geldi. ABD, siyasi, askeri ve ekonomik tek güç olarak kilitlenmenin kısa—orta vadede açılması ve uzun vadede kapitalist sistemin istikrarlı şekilde sürdürülmesi için kapsamlı ve uzun vadeli bir stratejiyi uygulamaya koyuyor.
   <br/>
   <br/>
   Yüksek Strateji Merkezi’nin Yeni Düzenin Sihirli Anahtarı: Petrol Ekonomisinin Analizi isimli yeni raporunda, uygulamanın ayrıntıları ortaya konuyor. Ekonomi Siyaseti Uzmanı Dr. Can Fuat Gürlesel imzalı rapora göre, uygulamanın felsefi arka planını; Ulusal Enerji Politikaları Belgesi ile Ulusal Güvenlik Stratejisi Belgesi oluşturuyor. Uygulamanın ilk adımı ise “Irak harekatı” olacak. ABD, global ekonomik kilitlenmenin çözümü için petrol ekonomisini merkeze alarak yeni bir strateji planlıyor.
   <br/>
   <br/>
   ABD, kendi ulusal güvenliği ve dolayısıyla kapitalist sistem için tehditleri, aktif olmasını beklemeden potansiyel tehdit formasyonunda yok etmeyi öngörüyor. Bu tehdidin kaynağı olarak da Cebelitarık’tan Endonezya ve Çin Denizi’ne kadar uzanan geniş bir coğrafya tarif ediliyor. Finansman kaynağı olarak ise petrol gelirine sahip bazı ülkeler görülüyor. Bu bölgede güvenliğin sağlanması için ise; merkezi Kıbrıs olan Güneydoğu Akdeniz güvenlik mimarisi, merkezi Afganistan olan Güneybatı Asya güvenlik mimarisi oluşturuyor. Irak ise bu tarif edilen tehdit unsurları içerisinde ilk hedef.
   <br/>
   <br/>
   2020 yılında Batı ülkelerinin ve özellikle ABD’nin ulusal enerji politikasında öncelikli odak noktası Ortadoğu olmaya devam etmekle birlikte, sanıldığı gibi ABD Ortadoğu’ya sadece petrol için gitmiyor. Çünkü ABD petrol ihtiyacını karşılarken, petrol ithal ettiği ülke sayısını artırmayı ve Ortadoğu’ya olan bağımlılığını azaltmayı hedefliyor. ABD ihtiyacının yüzde 50’sini Amerika kıtasından, yüzde 24’ünü Ortadoğu’dan, yüzde 14’ünü Afrika’dan, yüzde 9’unu Avrupa’dan ve yüzde 3’ünü diğer ülkelerden yapıyor. ABD, Amerika kıtasından yaptığı petrol ithalatını artırıyor. Ortadoğu’nun aksine Afrika ülkeleri, 2020 yılında ABD’nin petrol ihtiyacının yüzde 25’ini karşılar hale gelecek. 11 Eylül sonrasında Afrika petrolleri ABD için stratejik önem kazandı.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2484), [web.archive.org (arşiv bağlantısı)](http://web.archive.org/web/20030702031351/http://www.aksiyon.com.tr:80/detay.php?id=2484)
