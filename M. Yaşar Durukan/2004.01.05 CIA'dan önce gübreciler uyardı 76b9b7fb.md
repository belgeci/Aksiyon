# CIA'dan önce gübreciler uyardı

*M. Yaşar Durukan 2004.01.05*

<div>
 <font>
  <img border="0" height="1" src="/web/20051004025021im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051004025021im_/http://www.aksiyon.com.tr/resim/474/40.jpg" vspace="5"/>
  </p>
 </font>
 <font class="content">
  Ne CIA ne MİT! Katliamı Gübre Üreticileri Derneği haber verdi. 1993"ten beri Genelkurmay Başkanlığı, Emniyet Genel Müdürlüğü ve ilgili bakanlıklar, gübre bombasına karşı defalarca uyarıldı ama önlem alınmadı. 1996"da PKK"nın provasını yaptığı eylemi 2003"te El Kaide gerçekleştirdi. İstanbul"u vuran korkunç terör saldırılarından sonra, çözülmesi çok zor bir denklemle karşı karşıya olduğumuz izlenimi verildi. "Süper terörist" eylem olarak nitelendirilen olayın terör tarihimizde yeni bir sayfa açtığı söylendi. Başbakan "zafiyet var" deyince, cevap bekleyen bazı sorular "global terör"e havale edildi. Fakat patlamayla birlikte oluşan duman dağıldıkça, üzeri örtülen "zafiyetler" birer birer ortaya çıkıyor. İşte son zafiyet: Genelkurmay Başkanlığı, Emniyet Genel Müdürlüğü ve ilgili bakanlıklar ilk kez 1993 yılında Gübre Üreticileri Derneği tarafından uyarıldı.
 </font>
 <p>
  <font class="content">
   Bu uyarıdan üç yıl sonra, İstanbul"da bugünkü eyleme benzer bir saldırının provası yapıldı. Gübrecilerin uyarıları dikkate alınmadı. Yapılan bazı yasal değişikliklere uyulmadı. 2003"te korkulan oldu...
   <br>
    <br>
     Türkiye"yi sarsan saldırıların trajik hikayesi aslında 1986 yılında başlıyor. Türkiye"deki çiftçiler yüzde 26 oranında azot içeren amonyum nitrat gübresi kullanırken, Bakanlar Kurulu, bu tarihte, bünyesinde yüzde 34,5"ten az azot içeren gübrelerin ithalatını, alımını, satımını serbest bıraktı. Doğu Bloku"nun yıkılışıyla birlikte ülkede adeta azot çılgınlığı başladı. Bakanlar Kurulu"nun belirlediği oranın üstünde gübre girişleri başladı. Çiftçiler, yüksek azotlu Demirperde gübresine yöneldi. Amonyum nitratın, doğalgaz sayesinde düşük maliyetle üretilmesi nedeniyle fiyatı da cazipti. Kısa sürede ihtiyacın yüzde 90"ı Rusya ve Bağımsız Devletler Topluluğu (BDT) ülkelerinden karşılanmaya başlandı.
     <br/>
     <br/>
     50 bin tonluk gübre bombası
     <br/>
     <br/>
     Yüksek azotlu gübrelerin Türkiye"ye girişiyle birlikte, polis ve jandarmanın sıkı denetiminde satılan, "teknik amonyum nitrat" patlayıcı satışlarında azalma gözlendi. Çünkü, yol inşaatı ve madencilikle uğraşanlar, Rusya"dan gelen gübreleri, ucuz olduğu için bomba olarak kullanmaya başladı. Kamuya ait Türkiye Gübre Sanayi A.Ş.nin (TÜGSAŞ) Kütahya"daki fabrikasında üretilen patlayıcılara olan talebin azalması ilk yıllarda önemsenmedi. Zaten gübreden elde edilen amonyum nitratların patlama hızı oldukça düşüktü. Dünyanın her yerinde gübre olarak üretilen amonyum nitratların patlayıcı olarak kullanılmaması için üretim sırasında "kireçtaşı" veya "dolomit" katılarak azot oranı düşürülüyordu. Bu şekilde üretilen gübreler saf olmadığı için iyi bir patlayıcı özelliği taşımıyordu.
     <br/>
     <br/>
     Fakat ters giden bir şeyler vardı. TÜGSAŞ"tan patlayıcı talebi o kadar çok azaldı ki, fabrikanın yıllık üretimi 75 bin tondan 25 bin tona düştü. Yani müşteriler 50 bin tonluk patlayıcı maddeyi artık başka yollardan temin ediyordu. Zaten uyanık sanayicilerin gübreden bomba yaptığını duymayan kalmamıştı ama bu kadar yaygın olduğu bilinmiyordu. Rakamlar da gübrelerin işe yaradığını gösteriyordu. Fakat işin sırrı tam olarak bilinmiyor, aynı zamanda önemsenmiyordu da.
     <br/>
     <br/>
     Söz konusu patlayıcı miktarı 50 bin ton olunca, Gübre Üreticileri Derneği, bir istihbarat biriminin titizliğinde çalışarak işin iç yüzünü araştırdı. Ortaya çıkan sonuç gerçekten ürkütücüydü. Doğu Bloku"ndan İthal edilen gübrelerde patlayıcı olarak kullanılmasını önleyecek hiçbir dolgu malzemesi bulunmadığı saptandı. Başka bir deyişle, TÜGSAŞ tarafından patlayıcı amacıyla üretilen "teknik" amonyum nitratla, çiftçiler için ithal ettiğimiz amonyum nitrat gübresi hemen hemen "aynı" özelliklere sahipti! Bizim gübre olarak ithal ettiğimiz maddenin aslında "saf patlayıcı" olduğu, ürün spesifikasyon belgelerinde üretici firmalar tarafından da açıkça belirtiliyordu. TÜGSAŞ"tan polis ve jandarmanın sıkı kontrolleri altında alınabilen patlayıcıların aynısı, herhangi bir gübre bayiinden torbası 15 milyon liraya kimlik bile göstermeden satın alınabiliyordu. Saf amonyum nitrat yüzde 35 oranında azot içeriyor. Endüstriyel olarak en fazla yüzde 34.8 azot içeren amonyum nitrat üretilebiliyor. Rus gübrelerindeki azot oranı ise yüzde 34.5"e kadar çıkıyordu.
     <br/>
     <br/>
     Genelkurmay ve Emniyet"e bildirildi
     <br/>
     <br/>
     Gübre Üreticileri Derneği, terör olaylarının doruk noktasına çıktığı 1993 yılında, ayrıntılı bir rapor hazırlayarak, Genelkurmay Başkanlığı, Emniyet Genel Müdürlüğü, Tarım Bakanlığı ile Sanayi ve Ticaret Bakanlığını uyardı. Raporda, her yıl Türkiye"ye giriş yapan bomba saflığındaki 650 bin ton gübrenin tehlike potansiyeli uzun uzun anlatılarak, çok acil önlem alınması istendi. Bazı fabrika sahipleri de aynı makamları tekrar ziyaret ederek tehlikenin boyutlarını defalarca anlattı.
     <br/>
     <br/>
     Gübre Üreticileri Derneği ile bu makamlar arasında yapılan yazışmalar sessizce resmi kayıtlardaki yerini alırken, bomba haberlerinin satır aralarında amonyum nitrat kelimesi sıkça geçmeye başladı. Bir gübre fabrikasının yetkilisi, "Patlayan şeyler sizin için sadece bombaydı ama orada bulunan amonyum nitrat bizim için çok farklı anlamlara geliyordu. Amonyum nitratlı patlamalardan sonra her seferinde aynı makamları yeniden uyardık" diyor. Gerçi gübre bombaları 1970"li yıllarda da kullanılıyordu ama söz konusu yetkili, 1990"lardan itibaren ithal edilen bomba saflığındaki gübreleri kastettiğinin altını çiziyor. Aynı yetkili, her olaydan sonra aynı makamları yeniden uyardıklarını ama sonuç alamadıklarını söylüyor.
     <br/>
     <br/>
     Türkiye"de gübrecilerle güvenlik birimleri arasındaki "uyarı savaşı" sürerken, Timothy McVeigh isimli Amerikan vatandaşı, eski bir tanker bulup, içine 7 tonluk gübre ve ........ koyarak, Oklahoma"daki federal binaya saldırı düzenledi. Korkunç olayda 168 kişi öldü. Kullanılan amonyum nitrat gübrenin azot oranı yüzde 33.5"ti; yani Türkiye"de satılan ithal amonyum nitrat gübrelerin azot oranından yani yüzde 34.5"ten, daha düşük. Oklahoma katliamı sonrasında, Amerika"daki amonyum nitrat gübre üreticileri yargılandı. Bu gübrelerin patlama potansiyelini azaltıcı katkı maddelerinin geliştirilmesine başlandı. Çiftçi olmayanların gübrelere ulaşmasını engelleyecek yeni düzenlemeler yapıldı. ABD"deki katliam maddesinden 1 derece daha fazla azot içermesine rağmen, şeker gübrelerinin Türkiye"ye girişinde bir aksama olmadı.
     <br/>
     <br/>
     İstanbul"da ilk gübre bombası
     <br/>
     <br/>
     Bu olaydan bir yıl sonra PKK terör örgütü, İstanbul"da amonyum nitrat gübre kullanarak Oklahoma benzeri bir eylem planlıyordu. Bagajına azot oranı yüksek gübre ve C-4 yerleştirilen bir otomobil, Sultanahmet meydanında patlatılarak katliam yapılacaktı. Bomba yüklü araç, Sultanahmet"e park edildi ama patlama gerçekleşmeden çekici tarafından Sarayburnu"ndaki otoparka götürüldü. Burada meydana gelen korkunç patlamada sadece çekicinin şoförü öldü. Aracın Sultanahmet"te patlamaması nedeniyle, bugün Levent"te, Beyoğlu"nda, Şişli ve Nişantaşı"nda yaşanan katliamın o tarihte eşiğinden dönüldü. Bu olay, İstanbul"da azot oranı yüksek gübre kullanılarak gerçekleştirilen ilk terör eylemi olarak polis kayıtlarına geçti. O günkü haberlerde "amonyum nitrat" maddesi satır aralarında yer aldığı için, olay bombalı araç olarak hatırlanıyor.
     <br/>
     <br/>
     Gübre Üreticileri Derneği, azot oranının katliam sınırının altına çekilmesi için yeniden harekete geçti. Önce Türk Standartları Enstitüsü (TSE)"nden, ithal edilen yüksek azotlu gübrelerin "patlamaya dayanım testi"ne tabi tutulması için yeni düzenlemeler yapılmasını istedi. İthal yoldan gelen şeker gübresi, ısıya tabi tutulduğunda parçalanarak azot monoksit ve diazot monoksit buharına dönüşüyor. Yani bomba etkisi yapıyor. Bir kilogram ağırlığındaki amonyum nitrat .... derece sıcaklığa tabi tutulduğunda genleşerek bu ağırlığın bin katı hacme, bin 500 atmosferlik basınca kavuşuyor. Bir avuç gübre en az 300-400 metrekarelik alanda bomba etkisi yapıyor. Bu madde, bazı yerleri zayıflatılmış ..... kaplar içinde ısıtılınca, patlamanın, parça etkisi daha büyük oluyor. Kasım 2001"de Toulouse kentindeki fabrikada meydana gelen korkunç patlama sonrası Fransa, yüzde 28"den fazla azot içeren ithal amonyum nitrat gübrelere patlamaya dayanım testini zorunlu hale getirdi. İngiltere ise İstanbul"daki patlamalardan altı ay önce aynı zorunluluğu getirdi.
     <br/>
     <br/>
     Yeniden Türkiye"ye dönelim. TSE, patlamaya dayanım testiyle ilgili acil düzenlemeyi yaparak, yetkili bakanlık olan Tarım ve Köyişleri Bakanlığı"na gönderdi. Nihayet 1996 yılında ilk mecburi standart Resmi Gazete"de yayınlanarak yürürlüğe girdi. Fakat Bakanlık, patlamaya dayanım testi "ithalatçı isterse" yapılır ibaresi ile standardı yayınladı. Basit bir ifade ile pratikte uygulamaya koymadı. 1998"de zorunlu uygulamaya giren standart, amonyum nitratta azota yüzde 33.6 üst sınır getirdi. Tarım ve Köyişleri Bakanlığı, Resmi Gazete"de yayınlanarak yürürlüğe giren bu sınırı uygulamaya koymadı! Bakanlık, konuyla ilgili sorumuza şu cevabı verdi: "Amonyum nitrat gübresi standardı yüzde 33+0.6, -0.6 olarak değiştirilmiştir. Ancak; BDT ülkelerinde üretilen ve bünyesinde 33+0.6, -0.6 azot içeren amonyum nitrat gübresi temini mümkün olmadığından tadil edilen standart Bakanlığımızın 23 Aralık 1999 tarihinde yayınlanan tebliğ ile ertelenmiştir." Bu da yetmiyormuş gibi 2000 yılının aralık ayında Sanayi ve Ticaret Bakanlığı, yeni bir tebliğ yayınlayarak yüzde 33"lük amonyum nitrat gübresine ait standardı ihtiyari hale getirdi.
     <br/>
     <br/>
     Tarım Bakanlığı: İçişleri Bakanlığı"nın görevi!
     <br/>
     <br/>
     İki bakanlık, teröristlerin yakından ilgilendiği şeker gübresiyle ilgili bu kararları alırken, Emniyet Genel Müdürlüğü, 6551 Sayılı Kanuna dayalı olarak yayımlanmış olan 87/12028 karar sayılı tüzük hükümleri gereğince, içerisinde yüzde 34.5 ve daha fazla azot bulunan amonyum nitrat gübresini bomba olarak kabul ediyordu. Tarım Bakanlığı"nın Aksiyon"a yaptığı açıklamadan şu gerçek ortaya çıkıyor: Emniyet Genel Müdürlüğü 16 yıl önce bu gübreyi bomba olarak kabul etmiş. Çünkü Tarım Bakanlığı"nın işaret ettiği bu yönetmelik 14.08.1987 tarihinde yayınlanmıştı. Bizim şeker gübresi daha o zamandan Tekel Dışı Bırakılan Patlayıcı Maddeler sınıfına alınmış.
     <br/>
     <br/>
     Tarım Bakanlığı, 13 yıl sonra; 26 Aralık 2000 tarihinden itibaren polisin patlayıcı sınırı olarak belirlediği yüzde 34.5 ve üstü azot oranını patlayıcı olarak kabul ederek, amonyum nitrat gübre ithalatında azot üst sınırını 34.4 olarak belirledi.
     <br/>
     <br/>
     Yasalar gereği gübre olarak her yerde bulunabilen maddenin patlayıcı olarak satışının, jandarma ile polisin izni ve gözetiminde gerçekleşmesi gerekiyordu. Ancak, son 20 yılda, Türkiye genelindeki 5 bin dolayındaki gübre bayisinden şeker gübresi alanlara, bu gübreyi bomba mı yapacaksın yoksa tarlaya mı atacaksın diye soran olmadı. Mevcut yasalara göre, satışı serbest olan yüksek azotlu gübreyi satın alan kişi şayet patlayıcı olarak kullanacaksa polis ya da jandarmadan izin alması gerekiyor? Peki gübreyi alan çiftçi değil teröristse(!).
     <br/>
     <br/>
     Ayrıca, polis saf Rus gübresini patlayıcı kabul ettiği halde, bu gübreler ülkeye girerken "patlamaya dayanım testi"ne tabi tutulmadı. Bomba saflığındaki amonyum nitrat girişi devam etti. Dış Ticaret Müsteşarlığı"nın gübre ithalatına dair tebliği, tarımda kullanılan kimyevi gübrelerin ithalat ve müsaadesi Tarım ve Köyişleri Bakanlığınca düzenlenir diyor. Oysa Tarım Bakanlığı"nın Aksiyon"a yaptığı açıklamanın devamında, polisin yüzde 34.5 ve daha fazla azot içeren şeker gübresini patlayıcı madde olarak kabul ettiği hatırlatılıp, "Bu ürünün ithali, taşınması, depolanması ve kullanılması İçişleri Bakanlığı"nın denetimine tabidir" deniliyor. Bu da başka bir çelişki.
     <br/>
     <br/>
     Avrupa ülkeleri, terörist amaçlı kullanılmaması için amonyum nitrat gübrelerde azot içeriğini yüzde 28 ile sınırlandırdığı halde bizdeki üst sınırın neden yüzde 34.4 olarak belirlendiğini sorduğumuzda, Tarım Bakanlığı şu ilginç cevabı gönderdi: "Nitratlı gübrelerin patlamalarda patlamanın şiddetini artırmak için kullanıldığının bilinmesi ile birlikte yüksek oranda nitrat azotlu gübreler tek başına patlayıcı değildir. Söz konusu gübrelerin patlatılabilmesi için yüzde .... oranında .... veya ... emdirilmesi, binde .... ...... içermeleri ve dinamit, TNT, C4 gibi güçlü patlayıcıların tetikleyici olarak kullanılması gerekmektedir." Timothy McVeigh Oklahoma"da, Azat Ekinci Levent, Beyoğlu, Osmanbey ve Şişhane"de, Iraklı direnişçiler de Bağdat"ta aynen Tarım Bakanlığı"nın söylediği gibi yaptılar. Yasadaki tehlikeli boşluklar 16 yıldan beri vardı ve biz bunun neye yol açtığını yeni anlıyoruz?
     <br/>
     <br/>
     Amonyum nitratın daha az azot içermesi bitkiler için fark etmiyordu ama aradaki fark teröristler için çok önemliydi. İstanbul"daki saldırılardan önce ülkenin çeşitli yerlerinde gerçekleşen saldırılara baktığımızda teröristlerin bu gübreye ilgisi daha iyi anlaşılıyor. Ankara"da 1 Ağustos 2003 günü Hakimler ve Savcılar Eğitim Merkezi"nin bahçesinde patlayıp 17 polisin yaralanmasına yol açan bombanın malzemesi, yüksek azotlu amonyum nitrat gübresiydi. Bu olaydan bir hafta önce, yine Ankara"da Cinnah Caddesi"nde Deniz Erkilet Gövsa isimli vatandaşın ölümüyle sonuçlanan bomba da aynı malzemeden yapılmıştı. Emniyet yetkilileri, geçtiğimiz haftalarda yine Aksiyon"da yer alan bir haberde, gübreden yapılan bombaların PKK tarafından mayın olarak kullanıldığını söylüyordu. Doğu Bloku"nun yıkılmasından sonra Türkiye"ye giren yüksek azotlu amonyum nitrat gübrenin son durağı İstanbul oldu. Teröristler aslında adım adım geliyoruz demiş ama...
     <br/>
     <br/>
     Yüzde 28 sınırı şart
     <br/>
     <br/>
     Türkiye korkunç patlamalarla derinden sarsılırken dünya ve Avrupa önlemini almıştı bile. Azot oranı yüzde 28"den fazla olan amonyum nitrat gübresi tüm dünyada tartışmasız olarak tehlikeli kabul ediliyor. İrlanda, Çin, Filipinler ve Kolombiya"da terörizm nedeniyle yüzde 28"den fazla azot içeren amonyum nitrat gübrelerin satışı yasak. Almanya, Avusturya, Finlandiya, Hollanda, Belçika, Danimarka, İtalya ve Lüksenburg"da emniyet nedeniyle yüzde 28"den fazla azot içeren amonyum nitratlı gübrelerin 100 tondan fazlasının depolanması bile yasak. Fransa ve İngiltere, yüzde 28"den yüksek azot içeren ithal amonyum nitrat gübre için kesinlikle patlamaya dayanım testi istiyor. Uluslararası Denizcilik Örgütü (IMO), Birleşmiş Milletler ve AB yüzde 28"den yüksek azot içeren bu gübreyi tehlikeli maddeler sınıfında değerlendiriyor. Taşınmasına sınırlama ve yaptırımlar getiriyor. Gelişmiş ülkelerin tamamı bu yaptırımları tavizsiz uyguluyor.
     <br/>
     <br/>
     AB, İstanbul"daki Levent ve Beyoğlu saldırılarından 24 saat sonra, her ülkede farklı uygulanan önlemleri birleştirdi. "Gübre Direktifleri" tek bir metin haline getirilerek 21 Kasım 2003 tarihinde AB Resmi Gazetesi"nde yayımlandı. Tarım Bakanlığı, bu metni tercüme ederek ülke mevzuatı haline getirilmesi için çalışmalara hemen başladıklarını bildirdi. 2004 yılı başlarında "patlamaya dayanım testi" zorunlu hale getirilecek. Biz de bu konunun takipçisi olacağımızı buradan ilan ediyoruz. Fakat azot oranının yüzde 28"e çekilip çekilmeyeceği şimdilik belli değil. Tarım Bakanlığı, Sanayi Bakanlığı, Emniyet Genel Müdürlüğü, Jandarma Genel Komutanlığı ve Gümrük Müsteşarlığı yetkilileri bir araya gelerek bu konuyu tartışıyor. Yakında bu oranlar açıklanacak. Aynı kurumlar Gübre Üreticileri Derneği"nin uyarılarını dikkate alarak on yıl önce bu konuları masaya yatırsaydı, terörün İstanbul planı bozulabilir miydi acaba?
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20051004025021js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=10002&yorum_id=1), [web.archive.org (arşiv bağlantısı)](http://web.archive.org/web/20051004025021/http://www.aksiyon.com.tr:80/detay.php?id=10002&yorum_id=1)
