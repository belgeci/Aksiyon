# Taraftarı barıştırdı çiçekçilerle kapıştı

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20040703190127im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040703190127im_/http://www.aksiyon.com.tr/resim/487/20.jpg" vspace="5"/>
  </p>
 </font>
 <font class="content">
  Ruffles reklamındaki rakip takım taraftarlarının “Çiçekler karın doyurmuyor ki!” sözleri iki sektörü karşı karşıya getirdi. Reklamın yayından kaldırılmasını isteyen 600 bin çiçekçi dava açmaya hazırlanıyor. Rakip takımların taraftarları kırk yılda bir birbirlerini çiçeklerle karşılasa da, stadyumların önünde her zaman böylesine romantik tablolar oluşmuyor. Maça giden holiganların otobüsünde yapılan aramada genellikle baltalar, satırlar, palalar, şişler ele geçiriliyor. Holiganlar bir gün polisi şaşırtsa, kesici ve delici aletler yerine aramalarda karşı takıma verilmek üzere satın alınmış frezyalar, mimozalar, papatyalar, gerberalar hatta mor sümbüller çıksa!
  <br>
  </br>
 </font>
 <p>
  <font class="content">
   Tabii ki çevik kuvvet bu manzaraya inanmaz, çiçekleri doğruca Adli Tıp’a tahlile gönderir herhalde. Üç büyük kulübün taraftarları üzerine kurgulanan ütopya, kısmen de olsa Ruffles cips reklamında gerçekleşti. Centilmen taraftarlar, reklam filmi icabı karşı takım taraftarlarına verilmek üzere çiçek satın alıyor. Delikanlılar yolda giderken, çiçeği yan arabada gördükleri güzel bir kıza veriyor. Daha sonra sahaya geldiklerinde ise centilmen taraftarlarımızın ellerinde verebilecek çiçekleri kalmadığı için rakip takım taraftarlarına Ruffles paketlerini hediye ediyor. “Çiçekler karın doyurmadığı” için cips paketlerini alan taraftarlar daha çok mutlu oluyor.
   <br/>
   <br/>
   Aslında reklam, atıştırma kültürünün zayıf olduğu ülkemizde cips tüketimini artırmayı amaçlıyordu. Çünkü Türkiye’de insanlar atıştıracağı zaman simit, poğaça, börek gibi hamur işlerini tercih ediyor. Frito Lay firması, reklam filminde hem taraftarları barıştırdı hem de mesajını verdi. Reklam eleştirmenlerinin beş yıldız verdiği reklam filmi, Frito Lay’ı hiç beklemediği bir sektörle, çiçekçilerle karşı karşıya getirdi. Sorun yine “karın doyurma” meselesinden çıktı. Filmde Ruffles, açlığı bastırmak için en iyi alternatif olarak sunulurken, taraftarların “Çiçekler karın doyurmuyor ki!” sözleri, çiçekçi esnafını rahatsız etti. Çiçekçiler, Ruffles reklamını çiçek kültürüne ve çiçekçi esnafına yönelik saldırı olarak algıladı. Harekete geçen İstanbul Çiçekçiler Esnaf Odası Yönetim Kurulu Başkanı Ahmet Nadir Yüksel, Frito Lay Türkiye’ye başvurarak, Ruffles reklamında sektöre yönelik olumsuz unsurlar bulunduğunu belirterek, bunların kaldırılmasını istedi. Firma yetkilileri ise, nazik bir dille çiçekçilere reklamı yanlış anladıklarını bildirdi. Yazışmalardan sonuç alınamayınca, İstanbul Çiçekçiler Esnaf Odası, İstanbul Ticaret Odası (İTO) Dürüst Reklamcılık Kurulu’na başvurdu. Başvuruda, Ruffles reklamının sektöre yönelik olumsuz unsurlar içerdiğini belirterek, bunların kaldırılmasını istedi.
   <br/>
   <br/>
   Frito Lay Türkiye’nin Avukatı Serbülent Baykam, çiçekçilerin itirazlarının hiçbir tutarlılığının olmadığını savunuyor. Çiçek ve cipsin birbirine ikame edilmez ürünler olduğunu anlatan Av. Baykam, “Karşı takımın taraftarlarına verilmek üzere çiçek aldılar ama yolda güzel bir bayana verdiler. Buluşma sağlandığında çiçek olmadığı için yanlarındaki en değerli ikinci şeyi yani Ruffles’ı verdiler. Orada en değerli hediye çiçekti” diyor. Konuyla ilgili açıklama yapmaktan kaçınan firma yetkilileri ise, “Reklam filmimizi yaparken amacımız çiçeğin bir kadına verilebilecek en değerli hediye, Ruffles’ın ise açlığı bastırmak için en iyi alternatiflerden biri olduğunu vurgulamaktı. Yanlış anlaşıldık” dedi.
   <br/>
   <br/>
   Her iki tarafın savunmasını alan, reklam kasetini izleyen Dürüst Reklamcılık Kurulu, yaptığı değerlendirmenin ardından çiçekçileri haklı buldu! İstanbul Çiçekçiler Esnaf Odası Başkan Yardımcısı Abdullah Esen ve İTO Meclis Üyesi Hüseyin Özkan’ın verdiği bilgiye göre Komite, söz konusu reklamda bir başka ürün kötülenerek reklamı yapılan ürünün ön plana çıkarıldığı kanaatine vardı. Komite, ayrıca çiçekçilerin talepleri doğrultusunda reklamın yayından kaldırılması veya çiçekçileri rahatsız eden bölümlerin kesilmesi gerektiği sonucuna vardı. Frito Lay Türkiye’nin avukatlarından Serbülent Baykam ise, kararın henüz yazılmadığını ancak kendilerinin lehine sonuçlandığını söyledi. Bunun üzerine yeniden İstanbul Çiçekçiler Esnaf Odası Başkan Yardımcısı Abdullah Esen’i aradık. Esen, kararın kesinlikle çiçekçilerin lehine olduğunu tekrarladı. İTO Meclis Üyesi Hüseyin Özkan da komitenin kararında bir değişiklik olmadığını yineledi. Av. Baykam, söz konusu komitenin varlığının tartışıldığını, kendilerinin Sanayi Odası üyesi olduklarını, nezaketen İTO’ya savunma verdiklerini söyledi. “Komitenin kararı bizi memnun etmezse yargıya gideriz” dedi. Av. Cengiz Aydemir tarafından gönderilen yazılı açıklamada ise, “...Değerlendirme Kurulu, Dürüst Reklamcılık Konusunda Riayeti Mecburi Mesleki Karar’ın 37/b, c maddesi uyarınca yaptığı inceleme sonucunda şikayetin yersiz olduğu hususunda kesin görüş ve önerisini Yönetim Kurulu’na intikal ettirmiştir” deniliyor.
   <br/>
   <br/>
   Her iki tarafın açıklamaları yan yana konulduğunda kimin doğruyu söylediği  anlaşılmıyor. Çiçekçiler ile çipsçilerin bir reklam filmiyle ekranlarda başlayan tartışması, yakında adliye koridorlarına taşınacak. Çiçekçilik sektöründen ‘karın doyuran’ 600 bin kişi, İstanbullu çiçekçiler tarafından örgütlenmeye başladı bile. Bahçıvanından borsacısına, sokaktaki satıcısına kadar tüm çiçekçiler bu reklam filminin yayından kaldırılmasını sağlamak ve manevi tazminat almak amacıyla cips firması aleyhinde davalar açacak.
   <br/>
   <br/>
   Çiçek ve cips dünyasında bunlar olurken, Alice BBDO Reklam Ajansı’nın çektiği reklam filminin çaktırmadan makaslandığı iddia edildi. Başkan Yardımcısı Abdullah Esen, ilk filmde çiçeklerin yere atıldığına, yeni versiyonda ise cips sepetine konulduğuna dikkat çekiyor. Ajans yetkilileri ise, filmin birkaç versiyon halinde çekildiğini söylüyor.
   <br/>
   <br/>
   Çiçekçi esnafı, tüm bu olanların bir yanlış anlamadan ibaret olmadığını, çiçek yerine başka ürünlerin ikame edilmeye, dolayısıyla pazar paylarının daraltılmaya çalışıldığını düşünüyor. Mesela Amerikan Hastanesi, mikrop taşıma ihtimaline karşı bebek servislerine çiçek girmesini yasaklayınca Eczacıbaşı, evde bakım seti Nurtopu’nu piyasaya sürmüş. Bazı gazeteler bu haberi Yeni annelere çiçek yerine Nurtopu” başlıklarıyla verince, çiçek satışları hayli düşmüş. “Cenazeye çiçek göndermeyin, bağış yapın” diye ilanlar veren vakıflara karşı ezeli mücadelede mesafe kaydettiler. İTO Meclis Üyesi Özkan, şahıslar dışında çeşitli kurum ve kuruluşların böyle ilanlar veremeyeceğini, şikayette bulundukları makamlarca rekabete aykırı bulunduğunu söyledi. Çiçek yerine çocuk bezi gönderin, kitap gönderin diyen bakanlar da cabası. Açılış, atama ve ölümler de olmasa çiçekçiler iflas edecek. Çiçekçi esnafına desteğiyle bilinen Beyoğlu Belediye Başkanı Kadir Topbaş’ın, Büyükşehir Belediye Başkanlığını kazandıktan sonra, “Çiçek göndermeyin” diye açıklama yapması, renkli sektörü derinden yaralamış. Çiçekçiler bu açıklamaya inat, bu hafta içerisinde Topbaş’a sürpriz yapacak.
   <br/>
   <br/>
   Aslında rakamlara bakılırsa Türkiye’de cips de tüketilmiyor, çiçek de. Türkiye’de ortalama cips tüketim miktarı kişi başına yıllık 330 gram civarında. Bu rakam Amerika’da 10 kilograma ulaşıyor. Vatandaş, çiçeğe de para vermiyor. İstanbul Çiçekçiler Odası’nın yaptırdığı araştırmaya göre, Türkiye’de kişi başına yıllık çiçek harcaması 1 doların altında! Türk çiçek kültürünün yozlaşması çiçekçi esnafının işini zorlaştırıyor. Bu durumdan daha çok erkeklerin alınması gerekiyor.
   <br/>
   <br/>
   <br/>
   <br/>
   “ÇİÇEK YERİNE BOMBA VERİRDİK”
   <br/>
   <br/>
   <br/>
   <br/>
   İki sektör kozlarını yargı önünde paylaşmaya hazırlanırken, reklama konu olan taraftarları arayıp “Siz olsaydınız rakip takımın taraftarlarına cips mi yoksa çiçek mi verirdiniz?” diye sorduk. Galatasaraylı taraftarlar reklamı beğenmiş. Ultraslan Grubu Genel Koordinatörü Alparslan Dikmen, “Biz olsak cips vermezdik, çiçeği tercih ederdik” diyor. Çiçekçilerin tepkisini saçma bulan Dikmen, taraftarların çiçeği yolda gördükleri güzel kıza vermelerini yerinde bir davranış olarak niteliyor, “Bundan iyi güzellik mi olur?” diyor. Galatasaraylılar olarak Fenerlilere çiçek verdiklerini hatırlatıyor. Beşiktaş’ın Çarşı Grubu ise, her zamanki ‘aykırı’ tavrını sergiliyor. Grup Lideri Ayhan Güner, “Biz böyle bir işe girmeyiz. Yarımız oyunu bozar. Cips ambalajının içine bomba koyar veya cipslere zehir karıştırıp, Galatasaraylılarla, Fenerlilere öyle ikram ederdik!” diyor. Güner, samimi düşüncelerle hareket etmeyen hiç kimsenin rakip taraftarları barıştıramayacağının altını çiziyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11331&yorum_id=1), [web.archive.org (arşiv bağlantısı)](http://web.archive.org/web/20040703190127/http://www.aksiyon.com.tr:80/detay.php?id=11331&yorum_id=1)
