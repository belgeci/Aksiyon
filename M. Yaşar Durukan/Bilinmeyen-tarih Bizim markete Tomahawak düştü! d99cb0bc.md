# Bizim markete Tomahawak düştü!

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050227161435im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161435im_/http://www.aksiyon.com.tr/resim/359/14.jpg" vspace="5"/>
  </p>
 </font>
 <font class="content">
  Vurdu, vuracak derken Amerika sonunda Afganistan’ı vurdu. NATO üyesi olan Türkiye bu savaşın tarafı oluverdi. Ardından savaşın yayılabileceği ihtimali güçlendi. Türkiye harekat merkezindeki 10 ülke arasında yer aldı.
 </font>
 <br/>
 <p>
  <font class="content">
   Meclis’ten asker gönderme yetkisinin çıkmasının ardından bordo bereliler yapılacak kara harekatı için son hazırlıklarını tamamladı. Askeriyle siviliyle toplumda savaş psikolojisi hakim oldu. Türkiye’nin de aktif olarak savaşta yer alacağının belli olmasından sonra olanlar oldu. Savaş tedirginliği özellikle büyükşehirlerde paniğe dönüştü. Harpçi bir milletin torunları olmamıza rağmen dedelerimizden, ninelerimizden dinlediğimiz o kıtlık, sefalet günlerinin yeniden geleceği korkusuna kapılan vatandaşlar alışveriş merkezlerine hücum etti.
   <br>
    <br>
     Tel—Aviv değil İstanbul
     <br>
      <br>
       Körfez Savaşı sırasında İsrail ya da Amerika’dan oturma odamızdaki televizyona yansıyan görüntüler, şimdi İstanbul’da da yaşanıyor. Amerikan’ın Tomahawk füzeleri Kabil’e değil de bizim mahalleye düşmüş gibiydi. 3 bin kilometre ötedeki Afganistan’a yönelik bombardıman devam ederken hipermarketlere hücum eden İstanbullular kuru gıda reyonlarını boşalttı. Pirinç, fasulye, nohut, mercimek gibi bakliyatlar ile un, yağ, şeker gibi dayanıklı temel gıda maddeleri bazı hipermarketlerde resmen tükendi. Reyon görevlileri, çok sayıda müşteriyi “Savaş nedeniyle mağazamızın stokları tükendi, yarın gelin” diyerek geri çeviriyor. Bu olay, Fransız sermayeli, İstanbul’un en büyük alışveriş merkezlerinden birinde yaşandı. Diğer mağazalarda da durum farklı değildi. Migros, kuru gıda maddelerine olan inanılmaz talep artışıyla ilgili “Bu konuda açıklama yapmayacağız” derken, diğer büyük mağazalar, yüksek oranda talep artışını doğruladı fakat rakam veremeyeceklerini bildirdiler.
       <br/>
       <br/>
       Otoparkları dolup taşan hipermarketler binlerce vatandaşın savaş erzakı talebini aynı anda karşılamaya çalışırken, İstanbul’un ‘gıda üssü’ Rami’de de tarihi günler yaşanıyor. Kıtlık günlerinin geleceği endişesiyle soluğu Rami’de alan vatandaşlar en az birkaç aylık ihtiyacını stokladı. Deyim yerindeyse Rami resmen yağmalandı. Günde 2 trilyonluk satış yapılan Rami Gıda ve Toptancılar Çarşısı’nda sekiz saatlik ciro 5 trilyona yükseldi. Sadece kuru gıdacılar bir günde 2 bin 500 ton mal sattı.
       <br/>
       <br/>
       İstanbul Gıda Toptancı Tüccarları Derneği ve S.S. Rami Gıda Toptancıları Temin Tevzii Kooperatifi Başkanı Günay Kotil, savaş başladıktan sonra bu savaşın içinde Türkiye’nin de aktif olarak yer aldığını gören vatandaşın “aç kalırız” korkusuyla kendilerine koştuğunu söylüyor. Türkiye’nin harpteki rizikolarının çok oluşunun vatandaşın endişesini artırdığını anlatan Kotil, insanların elinde şimdiden 15 bin ton gibi müthiş bir stok oluştuğunu açıkladı. Kotil’e göre, vatandaşın yaşadığı paniğin nedeni, bilinçaltındaki, dedelerinin anlattığı yokluk, kıtlık devirlerinin savaşla birlikte yeniden geleceği korkusu. Ancak Kotil bu korkunun yersiz olduğunu söyleyip 2. Dünya Savaşı sırasındaki karneli günlerin geri gelmeyeceği güvencesini veriyor. Bugün savaş çıksa ve kentin tüm bağlantıları kesilse bile Rami’de İstanbulluları 35 gün doyuracak gıda stoku bulunuyor. Bu da yaklaşık 100 bin ton kuru gıda demek.
       <br/>
       <br/>
       Kırmızı mercimeğe Ladin zammı!
       <br/>
       <br/>
       Özellikle yabancı sermayeli dev hipermarketler vatandaşların endişesini farketmekte gecikmedi. Satınalma birimlerine ulaşan bilgiler ve istatistikler doğrultusunda, stratejik önem kazanan ürünlere acilen zam yapıldı. Bir gün önce “bitti” denilen ürünler ertesi gün vatandaşların boşalttığı raflara yüzde 65 ile yüzde 130 oranında değişen Ladin zammıyla çıktı.
       <br/>
       <br/>
       Afganistan’a yönelik harekat başlamadan önce toptan fiyatı 330 bin lira olan bulgur, harekat başladıktan sonra 600 bine, 580 bin lira olan kırmızı mercimek 1 milyon 200 bine, fasulye 900 binden 1 milyon 700 bin liraya, yeşil mercimek 650 bin liradan 1 milyon 500 bin liraya, nohut 650 binden 1 milyon 200 bine, pirinç 850 binden 1 milyon 400 bine, un 350 binden 650 bin liraya yükseldi. 9 milyon lira olan 18 kilogramlık ayçiçek yağı ise yüzde 300 zamlanarak 27 milyon oldu. Fiyatların patlaması savaş psikolojisi içinde bulunan vatandaşın paniğini daha da artırdı. Sözkonusu ürünlere olan aşırı talep fiyatların daha da yükselmesine yolaçtı. İstanbul Gıda Toptancı Tüccarları Derneği ve S.S. Rami Gıda Toptancıları Temin Tevzii Kooperatifi Başkanı Günay Kotil, ayçiçekyağı, pirinç, un, makarna gibi çok talep edilen ürünlerdeki aşırı fiyat artışlarının nedenini yabancı sermayeli kartellerin bu ortamdan daha fazla kâr sağlamak istemelerine bağlıyor.
       <br/>
       <br/>
       Aslında savaş psikolojisinin hakim olduğu piyasalarda herşey zincirleme gelişti. Vatandaşın paniği tarladaki çiftçiye kadar ulaştı. Savaşın yayılacağı ihtimali stokçuluğa neden oldu. İleride daha iyi fiyat yapar beklentisiyle ürünler elde tutuluyor. Reis Tarımsal Ürünler San. Tic. A.Ş. Yönetim Kurulu Başkanı Mehmet Reis’e göre, stokların yüzde 20’si üreticide, yüzde 50’si yöre toplayıcılarında, yüzde 25—30’u toptancıda, yüzde 15’i de tüketicide bulunuyor. Savaş psikolojisinin yanı sıra Ramazan ayı ve kışın gelmesi de stok yapılmasında etkili oluyor. Reis’e göre fiyatların artmasının birinci sebebi savaş. Bunu rekoltenin düşük olması, stokçuluk ve Ankara’dan kaynaklanan güvensizlik gibi nedenler izliyor.
       <br/>
       <br/>
       Savaş stokları hazır
       <br/>
       <br/>
       Vatandaşın yanı sıra savaş moduna giren firmalar da var. Mehmet Reis’in verdiği bilgiye göre, bu firmalar 24 saat dışarıya ürün satıyor. Üstelik ihtiyacımız olan stratejik ürünleri. “Üç ay yetecek yeşil mercimeğimizi bile satıyoruz” diyen Reis, şu uyarıyı yapıyor: “Kendimize yetmeyen ürünlerin satışı engellenirse pirinç ve yeşil mercimek dışında sıkıntımız olmaz. Aksi halde bugün sattığımız ürünleri birkaç ay sonra tonuna 50—100 dolar daha fazla ödeyerek satın almak zorunda kalacağız. Şu an deprem, afet, savaş gibi mücbir bir sebep vardır. Diğer ülkeler gibi bir önceki ürünleri piyasaya sürmeliyiz. Biz tersini yapıp elimizdeki ürünleri satıyoruz. Ayrıca bugün Şikago borsasında Arjantin, Kanada, Meksika buğdayı 120 dolar. Dünya ülkeleri Şikago borsasıyla bağlantılarını yaptı. Biz hâlâ yapamadık. Biz üç ay sonra yapacağız. Amerika, Fransa, İngiltere, uydudan ürün miktarlarımızı belirlediler. Türkiye’nin ne kadar ürün eksiği var hepsini biliyorlar. Bunu bildiklerinden yarın bize 70—80 dolar fazlaya satacaklar.” Reis, tüm olumsuzluklara rağmen birkaç ürün dışında sıkıntı olmayacağının, askere de vatandaşa da yetecek kadar potansiyel mevcut olduğunun altını çiziyor.
       <br/>
       <br/>
       TMO; ‘panik yok’
       <br/>
       <br/>
       Bu konuda devlet ne yapıyordu acaba?  Olası bir savaşta kıtlık yaşanıp yaşanmayacağını bir de resmi makamlara sorduk. Askeri ve sivil yetkililer, hazırlıkları gözden geçirmişler bile. Sadece gözden geçirmişler çünkü her an savaş olacakmış gibi barış günlerinden bütün hazırlıklar yapılmış. Genelkurmay, her ay ihtiyaç listesini yeniden belirleyip gerekli parayı da ödeyerek Toprak Mahsulleri Ofisi’ne sözkonusu ürünleri stoklaması talimatı veriyor. Ohal Stokları olarak bilinen ve miktarı açıklanmayan ürünler, savaş sırasında asker ve siviller için muhafaza ediliyor. Bu stokların miktarları ve çeşitleri Genelkurmay’ın kriterlerine göre belirleniyor. TMO Genel Müdürü Mevlüt Karakaya, şu anda sanayicinin, tüccarın ve büyük üreticinin elinde 2 milyon ton ekmeklik buğday bulunduğunu, Eylül—Ağustos hasatlarının da önümüzdeki günlerde piyasaya çıkacağını, dünya buğday fiyatlarında da 1—2 doların dışında hareketlenme yaşanmadığını belirterek paniğe gerek olmadığını söylüyor. “Panik yoksa hiçbir problem olmaz” diyen Karakaya, bir kaşık suda bile fırtına koparılabileceği uyarısında bulunuyor.
       <br/>
       <br/>
       Şu anda savaş bize çok uzak. Fakat yarın ne getirir bilinmez. Bilinen bir gerçek var o da Türkiye gibi bir ülkenin sahip olduğu potansiyel sayesinde hiç kimsenin dedelerimizin yaşadığı o kıtlık günlerini yaşamayacağı. Yapmamız gereken marketlere hücum etmenin arzın kısılmasına sebep olacağını, bunun da fiyatları artırmaktan başka bir işe yaramayacağını unutmayarak sakin olmak. Üstelik mahellemize de henüz bir füze düşmedi.
       <br/>
       <br/>
       e—mail: mydurukan@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12961), [web.archive.org (arşiv bağlantısı)](http://web.archive.org/web/20050227161435/http://www.aksiyon.com.tr:80/detay.php?id=12961)
