# Türkiye’yi bilgisayarlandırıyorlar

*M. Yaşar Durukan 1999.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Böyle fırsat 2000 yılda bir gelir’ sloganıyla başlattığı bilgisayar kampanyası ile Zaman Gazetesi Bab—ı Telli’nin promosyon tarihine geçti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503144345im_/http://www.aksiyon.com.tr/resim/232/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kampanyanın ilk haftasında 5 bin adetlik temmuz kontenjanı sıfırlanırken, ikinci hafta henüz bitmemişti ki 8 bin olarak kabul edilen gazete kanalıyla yapılan bilgisayar promosyon rekoru kırıldı. Zira daha önce gazetelerin düzenlediği kampanyalarda en fazla sekiz bin adet bilgisayar okurlara dağıtılmıştı.
   <br>
    <br>
     Ulaşılan rakamın 1 milyar dolarlık bilgisayar pazarındaki birçok firmanın yıllık satışından bile fazla olduğunu belirten Zaman Gazetesi Genel Müdür Yardımcısı Mahmut Çebi, kampanya hedeflerini 100 bin adet olarak açıkladı. Çebi, 2000 yılının mayıs ayına kadar 100 bin bilgisayarı verme konusunda kimse inanmasa bile oldukça iddialı olduklarını vurguluyor.
     <br>
      <br/>
      İddialı kampanyayı yürüten Çebi, şu an için gerçekleşen rekor düzeydeki talebi az buluyor. Buna en büyük gerekçe olarak basına duyulan güvenin kaybolmasını gösteriyor. İnsanların reklamı yapılan ürüne sahip olamayacakları endişesini yaşadıklarını belirten Çebi, “Gazetelerin bugüne kadar yaptıkları kampanyalar sonrasında oluşturdukları güven kaybının cezasını biz de çekiyoruz.” diyor.
      <br/>
      <br/>
      İçi boşaltılmamış bilgisayar
      <br/>
      <br/>
      Okurun güvenini kazanmak için Zaman ve Vestel’in güvencesi de yeterli olmamış. Hatta tüketici, bugüne kadar okuyucusunu aldatmayan Zaman Gazetesi’ni bile sorgulamış. Çebi başlangıçta şaşırdıkları bu durumu kampanya süreci içinde kabullendiklerini belirtiyor. Sorgulamanın kendilerinin de içinde bulundukları basın camiası açısından üzücü olsa da, okurlarının kalitesini göstermesi ve Türkiye'de tüketici bilincinin oturmaya başladığının önemli bir göstergesi olması sebebiyle sevindirici bulduğunu belirten Çebi, şunları söylüyor: “Temmuz ayında teslimat yapılacak 5 bin adet bilgisayar kalitemizin şahidi olacak ve biz de o zaman bir gazete kanalıyla tüketiciye ucuz ve kaliteli ürün verilebileceğini herkese göstereceğiz. Okurlarımız ise 1000 doların altında işe yarar, içi boşaltılmamış markalı bir bilgisayar sahibi olmanın avantajını yaşayacaklar.”
      <br/>
      <br/>
      Bugüne kadar sadece kültürel ağırlıklı promosyon veren Zaman Gazetesi’nin şimdi birden bilgisayar vermesi herkesin dikkatini çekmiş olsa gerek. Nedenini sorduğumuzda, bilgisayarın kültürel boyutu olan bir ürün olması sebebiyle bilgi çağında verilebilecek en isabetli ürün olduğu yanıtını alıyoruz. Mahmut Çebi, Türkiye’de yakın gelecekte bilgisayar kullanmasını bilmeyenlerin iş bulmakta zorlanacağını, bilgisayar bilmenin en az yabancı dil bilmek kadar etkili olacağını vurgulayarak, “Biz de okurumuzu bu konuda aktif hale getirmeye çalışıyoruz” diyor. İnternet kullanıcı sayısının 5 milyonluk İsrail’de 1 milyon 200 bin iken, Türkiye’de 250 bin civarında olduğuna dikkati çeken Çebi, “Bilgi çağında yerini almayı hedefleyen Türkiye açısından utanç verici bir durum. Kampanyamızla bu sayıyı da artırmayı hedefliyoruz” diyor.
      <br/>
      <br/>
      İstatistiklere bakıldığında Çebi’nin dikkat çektiği konular ve 100 bin adetlik bilgisayar kampanyasının önemi daha iyi anlaşılıyor. Çünkü dünyada kişisel bilgisayar sıralamasında en başta yer alan ülke İsviçre. Bu ülkede 1000 kişiye düşen bilgisayar sayısı 408. İkinci sırada ABD yer alıyor. Bu ülkede ise 1000 kişiden 362’si özel bilgisayar kullanıcısı durumunda.
      <br/>
      <br/>
      İnternet bağlantısı yönünden dünyanın en ileri ülkeleri Finlandiya, Norveç, ABD, Yeni Zelanda, Avustralya, İsveç, Danimarka, Kanada, Hollanda Singapur. Bu ülkelerden Finlandiya’da her 10 bin kişiden 653 kişinin internet bağlantısı bulunuyor. Bu rakam, Norveç’te 474, ABD’de ise 442. Buna karşın Cezayir, Ruanda, Togo, Uganda, Tanzanya, Angola gibi ülkelerde bu oran yüzde 1 bile değil.
      <br/>
      <br/>
      Sırada CD’ler var
      <br/>
      <br/>
      Bu arada, Zaman Gazetesi bilgisayarla başlattığı kampanyasını elektronik promosyonlarla devam ettirmeyi de hedefliyor. Yıllardır verdikleri kaliteli kitap promosyonlarının okur açısından belli bir doygunluğa sebep olduğunu, bazı okurlarının kitaplıklarında yer kalmadığını düşünerek şimdi CD'ye geçmeyi planlıyorlar.
      <br/>
      <br/>
      Göz boyamanın en çok yapıldığı ve bilgisayar alıcılarına kullanamayacakları özelliklere sahip oldukça pahalı bilgisayarların satıldığı bu sektörde Zaman Gazetesi’nin verdiği bilgisayar, hedef kitle olarak belirlediği esnaf, öğrenci ve evhanımları için ideal. Mevcut bilgisayar, sahibi kendisinden bıkıp daha farklı bir ürün almaya kalkana kadar bu hedef kitlenin bütün ihtiyaçlarını karşılayabilecek kapasitede. Gelişmeye de açık. Diyelim remi düşük geldi; 32’den 64 MB’ye 30—40 dolara çıkarabilirsiniz. Kısacası piyasada 1000 doların üzerinde satılan bilgisayara içi boşaltılmamış olarak 800 dolara sahip olunabilecek.
      <br/>
      <br/>
      “En iyi bilgisayar, kullanıcının ihtiyacını en iyi şekilde ve en ucuza karşılayacak bilgisayardır” prensibi ile birlikte düşünüldüğünde gazetenin vereceği bilgisayar başka bir çok açıdan da öne çıkıyor. Zira bu bilgisayar ile rahat ve hızlı bir şekilde internet bağlantısı yapılabiliyor, e—mail yani elektronik posta alıp—gönderilebiliyor. İnternet üzerinde her türlü telefon görüşmesini yapmanız da mümkün. Yine, faks alınıp gönderilebiliyor. Her türlü CD müzik dinlenebilip, ses kaydı yapılabiliyor. Multimedya olan bilgisayarın ekran kartının 8 MB olması da her türlü CD oyun ve CD filmler için ekranı en elverişli hale getiriyor. Yani rahatlıkla bir film izleme imkanına sahip olabileceksiniz. Hatta, en fazla 100 dolara taktıracağınız bir tv kartı eklemesi ile de ekranınızı bir televizyon ekranı olarak kullanabileceksiniz.
      <br/>
      <br/>
      Zaman Gazetesi’nin kampanyasını cazip kılan tek unsur fiyatın piyasa fiyatının neredeyse üçte biri daha ucuz olması ile sınırlı değil. Kampanya ile Zaman Gazetesi’ne 5 ay bedava abone olmuş oluyorsunuz. Bir ay internet kullanımı da bedeva olacak. Zaman’ın teslim güvencesi altında olan bilgisayarlar için Vestel de bir yıllık garanti veriyor. Kampanyanın bir diğer özelliği ise, her bütçeye hitap edebilmek için 65 dolarlık taksitlerin bile sağlanması.
      <br/>
      <br/>
      Zaman Gazetesi’nin daha şimdiden rekor kıran kampanyasının hedefine varıp varamayacağını zaman gösterecek. Türk okuru için devrim özelliği taşıyan bu kampanyayı, bakalım hangi başarılı kampanyalar izleyecek.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15632), [web.archive.org (arşiv bağlantısı)](http://web.archive.org/web/20060503144345/http://www.aksiyon.com.tr:80/detay.php?id=15632)
