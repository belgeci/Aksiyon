# Kavanozdaki Hayatlar

*M. Yaşar Durukan Bilinmeyen-tarih*

<div>
 <p>
  <font>
   Katiller planladıkları cinayetleri işledikten sonra tekrar olay yerine gelerek olanları seyredermiş. Oysa Sanayi Devrimi"nden bu yana kendi nesline karşı seri cinayetler işleyen insanoğlu, arkasına bile bakmıyor. 2000 yılında dünyanın varoluşundan beri yaşamış tüm canlıların yüzde 20"si yeryüzünden silindi. Sadece Akdeniz"e her yıl 650 bin ton petrol, 120 bin ton yağ, 60 bin ton deterjan, 100 bin ton cıva, 38 bin ton kurşun, 21 bin ton çinko, 320 bin ton fosfor ve 800 bin ton azot akıtılıyor.
   <br/>
   <br/>
   Çernobil 10 bin kişiyi öldürdü. 10 bin kilometrekarelik alanı zehirledi. 100 bin kilometrekarelik alanda tarım yapılamaz hale geldi. Üstelik daha kaç kişinin öleceği belli değil. Gelişmiş ülkelerde 70 binin üzerinde kimyasal madde üretiliyor ve bunların yarısı kontrolsüz. Gelişmekte olan ülkelerde her yıl 10 bin kişi kimyasal zehirlenmeden ölüyor. Dünyanın her yerindeki binlerce tıp fakültesi ve araştırma enstitüleri bünyesindeki patoloji laboratuvarları, bu seri cinayetlerin delilleriyle dolu. Patolojik bozuklukları incelemek amacıyla açılan bu merkezler, bugün laboratuvardan çok soykırım müzesini andırıyor. Bu ibretlik mekanlardan biri de İstanbul"da stratejik öneme sahip Pendik Veteriner Kontrol ve Araştırma Enstitüsü"nün en üst katında bulunuyor. Tüm bu katliamların sorumlusu "insanoğlu" cinayet mahalline gelmedi ama biz onun yerine acı manzarayı izledik ve görüntüledik.
   <br/>
   <br/>
   <br>
    1949 yılında Dr. Fahri Hakioğlu tarafından kurulan Patoloji laboratuvarında, insanın tüylerini ürperten yüzlerce patolojik örnek var. Özel sıvılarla doldurulmuş kavanozların içinde ilginç yaşam öyküleri saklı. Henüz adları bile konmamış iki bebek kan uyuşmazlığı nedeniyle yaşama veda etmiş. Birinci kavanozdaki bebeğe ilişkin 6 aylık olduğunun dışında hiçbir bilgi yok. Diğer bebek 1979 yılında laboratuvara getirilmiş ve otopsi yapılmış. Kavanozdaki etikette talihsiz bebeğin Ayşe A. isimli bir anneye ait olduğu yazıyor. Bir başka kavanozda ise henüz zarından bile çıkmamış, başı anormal bir şekilde büyümüş bir cenin var. Ne zaman getirildiği bilinmeyen meçhul cenin, başını sağ eline dayamış, huzur içinde uyuyan bir bebeği andırıyor.
    <br/>
    <br/>
    <br>
     Aslında bu laboratuvar hayvanlarla ilgili incelemeler yapıyor. Fakat kurucusu doktor olduğu için bu ceninler Dr. Hakioğlu döneminde incelenmiş ve buraya konmuş. Diğer bütün örnekler hayvanlar âlemine ait. Kudurarak ölmüş bir insan beyni ile kuduz bir köpeğin beyinlerinin bulunduğu kavanozların görüntüsü hayli ürkütücü. Kavanozlarda normal bir canlı görmek imkansız. Çift başlı koyun cenininden, dinozora benzeyen fareye, kartal pençesi kadar büyümüş bir tavuk ayağından, garip görünüşlü yumurtaya kadar herşey anormal. Maymuna benzeyen balık, dilini dışarıya çakırmış yılan kavanozun içinde de olsa hâlâ ürkütücü görünüyor. Henüz yumurtadan çıktıktan sonra ölen garip görünüşlü muhabbet kuşunun cansız bedeni ise görenlerin içini sızlatıyor.
     <br/>
     <br/>
     <br>
      İnsanlar için birer ibret tablosu olan bu canlılar aslında sonradan incelenmek amacıyla saklanıyor. Bundan yüzlerce ve binlerce yıl sonra gelecek bilim adamları için, bu örnekler inanılmaz derecede önem taşıyacak. Çünkü bu yüzyılda bir bilim adamı tarafından keşfedilen bir canlının, patolojik bozukluğun gelecekteki başka bilim adamlarına ve diğer insanlara gösterilmesi gerekiyor. Bir zamanlar Türkiye"yi kasıp kavuran veba, şap, tüberküloz hastalığına ait patolojik örnekler burada mevcut. Bir zamanlar ipekböcekçiliğini felce uğratan Febrine hastalığını bir kavanoza hapsolmuş halde görebilirsiniz. Genç bir bilim adamının, sadece kitaplarda okuduğu günümüzde olmayan birçok hastalığı burada bulması mümkün. Birçok örneğin hikayesi ve nereden getirildiğine ait bilgi bulunmasa da kavanozların üzerindeki etiketler Türk veterinerlik tarihine de ışık tutuyor.
      <br/>
      <br/>
      <br>
       Laboratuvarı adım adım gezdiren Uzman Veteriner Hekim Ali Özkara, bu tür mekanların bir diğer işlevinin de halkı, doğanın korunması konusunda bilinçlendirmek olduğunu söylüyor. Özkara, bu nedenle burayı halka açık bir müze haline getirmeyi düşündüklerini söylüyor. 100 yıllık geçmişe sahip enstitü binası içinde böyle bir mekanın doğa müzesine çevrilmesi oldukça isabetli olur. Eğer yolunuz Pendik taraflarına düşerse, yetkililerden izin almak kaydıyla bu mekana uğramanızı öneririz. Hem nesli tükenmiş hayvanları görüp tanır, hem de çevresel kirlenmenin nelere mal olduğunu görmüş olursunuz. Doğaya bir başka açıdan bakmak isteyenlere duyurulur...
       <br/>
       <br/>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 121 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1519), [web.archive.org (arşiv bağlantısı)](http://web.archive.org/web/20050301165515/http://www.aksiyon.com.tr:80/yazdir.php?id=1519)
