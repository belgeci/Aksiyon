# “Suç”, devlete pahalıya mal oluyor

*M. Yaşar Durukan 1997.08.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Suç ve suçlu sıralamasında dünyanın gerisinde olsak bile, artış oranı bakımından önlerdeyiz. İnsanlar niçin suç işler de “dam”a düşer, orada devletle itaat—masraf ilişkileri nasıldır?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503144519im_/http://www.aksiyon.com.tr/resim/143/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dünyada bu konuda yapılan araştırmalara göre sosyal ve ekonomik sıkıntılar, yargı sistemi, inançlar, değer yargıları, töreler hatta meteorolojik olaylar bile suç işlenmesinde etken. Ülkemizde ise, genelde sosyal ve ekonomik sebeplerin daha ağırlıklı olduğu savunulur suç işlenmesinde. Ancak hukukçular aynı görüşü paylaşmıyor. Onlara göre, sorun, devletin vatandaşına karşı uyguladığı suç politikasında. Devlet halktan kopuk bir suç ve ceza politikası belirliyor. Baskı, zulüm ve ceza üstüne kurulan bu ceza politikası, suçluyu ıslaha değil suçlu üretimine sebep oluyor. Ve bu kısır döngü devlete oldukça pahalıya mal oluyor. Devlet, cezaevlerindeki mahkumlar için her yıl bir servet ödüyor.
   <br>
    <br>
     İnanmıyorsanız beraber hesaplayalım
     <br>
      <br/>
      Türkiye’de 565 ceza ve tutukevinde 49 bin 591’i adi, 8 bin 881’i terör suçlusu olmak üzere toplam 58 bin 472 mahkum bulunuyor. Mahkumların bir yıllık elektrik tüketimi 31 milyon kilovat. Elektriğin kilovatı (konutlar için) ortalama 10 bin lira kabul edildiğinde cezaevleri her yıl 310 milyarlık elektrik faturası ödüyor. Bu da İstanbul’un 150 bin küsur nüfuslu ilçelerinden Gaziosmanpaşa’nın bir yıllık elektrik tüketimine eşit. Cezaevlerinde mahkumların temizlik, içecek vs. ihtiyaçları için her yıl ortalama 5 milyon metreküp su kullanılıyor. Bu da 1 trilyon 690 milyar ediyor. Her mahkuma günde 550 gramlık bir adet ekmek dahil üç öğün (üç çeşit) yemek veriliyor. Bu yemeklerin maliyeti ise, 4 trilyon 600 milyar. Birkaç ay öncesinin bu rakamlarının, enflasyonla birlikte daha da yükseldiğini dikkate almak gerek.
      <br/>
      <br/>
      Faturası en kabarık olan cezaevi, Türkiye’nin en çok adını duyduğu en büyük cezaevi olan İstanbul—Bayrampaşa. 589’u terör,  bin 154’ü adi olmak üzere 2 bin 143 suçlunun bulunduğu Bayrampaşa’nın yıllık elektrik, su ve yemek harcamaları 857 milyar 200 milyon.
      <br/>
      <br/>
      Türkiye’nin en küçük cezaevi olan 8 kişi kapasiteli Datça Cezaevi’nde 7 mahkum bulunuyor. ‘Kiralık’ Datça Cezaevi’nin maliyeti oldukça mütevazı: 2 milyar 800 milyon.
      <br/>
      <br/>
      Adalet Bakanlığı ayrıca, mahkumlar için Ceza ve Tevkif Evleri Genel Müdürlüğü bünyesinde 23 bin 321 personel istihdam ediyor. Bu personel (maaş ve ikramiyeleriyle birlikte) bakanlığa 15 trilyon 376 milyara mal oluyor.
      <br/>
      <br/>
      Tüm bu bol sıfırlı rakamları alt alta topladığımızda 23 trilyon 445 milyar 227 milyon rakamını buluyoruz. Bu da Adalet Bakanlığı’nın 60 trilyon 681 milyar 420 milyon lira olan bütçesinin yüzde 38’ine eşit. Bu rakamlardan yola çıkarak yapılan hesaplamaya göre ise bir adet mahkumun devlete 1 yıllık maliyeti 400 milyon 965 bin lira. Bir başka ifade ile devlet bir mahkum için ayda 33 milyon 333 bin lira harcama yapıyor. Aynı devlet aile geçindiren bir asgari ücretliye bundan daha fazlasını vermiyor.
      <br/>
      <br/>
      Bu parayla neler yapılabilir?
      <br/>
      <br/>
      Devletin cezaevleri için ayırdığı parayla vatandaşların işsizlik nedeniyle dağa çıktıkları belirtilen Doğu ve Güneydoğu Anadolu Bölgesi’nde müthiş bir yatırım atağı başlatılabilir. Diyarbakır için 106 sektörde kurulması gereken 535 firma için 13 trilyon 555 milyar 600 milyon; 22 ilde bir türlü bitirilmeyen yarım kalmış 134 tesis için gerekli olan 4.5 trilyonluk finasman ihtiyacı tamamen karşılanabilir, 5 trilyon da artar. Bu da toplam 40 bin 612 işsize istihdam alanı açılması anlamına geliyor.
      <br/>
      <br/>
      MESS’in araştırmasına göre, bu parayla  yılda 2 bin 300 kişiye istihdam imkanı sağlanabilir.
      <br/>
      <br/>
      1 milyon 681 bin 575 öğrenci nüfusu bulunan istanbul’da her yıl 3 bin derslik ihtiyacı doğuyor. Bu da 75 binaya eşit. 5 milyon 731 bin 200 metrekarelik alanı kaplayan 565 cezaevinin genel afla boşaltıldığı varsayılırsa İstanbul’un 7.5 yıl boyunca derslik açığı problemi çözülmüş oluyor.
      <br/>
      <br/>
      Döner sermayeli cezaevleri de var
      <br/>
      <br/>
      Buraya kadar anlattıklarımızdan kastımız, “beslemeyelim de asalım” değil tabii ki. Diyeceğimiz şu ki; mahkumları en azından kendi masraflarını çıkartacak çapta “yararlı” faaliyetlere yöneltmek gerek. Zira birçok cezaevinde, mahkumlar boş oturmuyor da. 154 cezaevinde döner sermeyeli iş yurtları kurulmuş. Buralarda çalışan hükümlülere cüzi bir ücret de veriliyor. (Bu ücret en son 30 milyon olarak belirlenmişti.) Ödenen ücretten artan kısmı iş yurtları bütçesine gelir kaydediliyor. Cezaevi iş yurtlarında bugün itibariyle 4000 hükümlü çalışıyor. Mahkumları içerde bile emek—ücret anlayışı ile, bir yerde eğitmek olumlu bir bakış açısını gerektiriyor. Fakat aldıkları ücretten daha fazlasını üretmelerinin altyapısını da hazırlamak gerekiyor.
      <br/>
      <br/>
      Sonuç olarak, suça karşı aşı bulan bir “Pasteur” çıkmadıkça kelepçeleri müzelere kaldırmaya, cezaevlerini kapatmaya, ceza hukukunu tarihin bir sayfası kılmaya elbette imkan yok. Suç işleyen insan da hangi çağda olursak olalım elbette cezalandırılacaktır. Ancak bu cezalandırma esnasında insanı ve insani değerleri önkoşul olarak görüp kabul etmeyen bir hukuk normu ve felsefesi hiç bir şekilde varlığını sürdüremez. Aksi halde cezaevi (bugün olduğu gibi) suç okuluna döner. Yapılması gereken ceza politikamızın, modern ceza siyaseti ışığında yeniden belirlenmesi. Aksi halde bugün maddi anlamda devlete kesilen fatura yarın topluma kesildiğinde çok geç olabilir. Öyleyse hapishanelerimizde kalan 16 bin kişilik kontenjan dolmadan yetkililerimiz ellerini çabuk tutsalar iyi olacak...
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17999), [web.archive.org (arşiv bağlantısı)](http://web.archive.org/web/20060503144519/http://www.aksiyon.com.tr:80/detay.php?id=17999)
