# Irak Amerika'ya şimdilik tahammül ediyor

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20030901225948im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901225948im_/http://www.aksiyon.com.tr/resim/53/24.jpg" vspace="5"/>
  </p>
 </font>
 <font class="content">
  Bağdat’ta 3 dolara 2 kalaşnikof ve bol miktarda mermi bulmak mümkün. 50 dolara RPG—7 roketi, lav silahı, el bombası ve kalaşnikoflardan oluşan bir koleksiyona sahip olunabiliyor. Amerikan varlığının olmadığı mahallelerde ise her evin arka odasında birer cephanelik gizli.
 </font>
 <p>
  <font class="content">
   Amerika, meşhur “ön vuruş”unun askeri ayağını tamamladı. Kurulduğundan bu yana defalarca yıkıma uğrayan Bağdat sokaklarından hâlâ sevinç çığlıkları yükseliyor. Bu sefer hiç kimse 27 Nisan’daki Saddam’ın doğum gününe hazırlanmıyor, aksine onun yıkılışını kutluyor. En temiz elbiselerini giyerek sokağa çıkan Bağdatlılar Saddam’ın heykellerinin devrildiği meydanlara gelip deniz piyadelerine Amerikan tarzı zafer işareti yapıyor. Tankların üzerindeki askerler aynı şekilde onlara karşılık veriyor. Zafer işareti yapıyorlar çünkü bu zafer Amerikan askerleriyle birlikte kazanıldı. Onlar, direnmeyerek söz birliği etmişçesine ülkelerini, daha doğrusu 1979’dan bu yana kendilerini ezen bir rejimi savunmadılar. Dışarıdan bakıldığında ülkelerini işgalci güçlere teslim etmiş gibi görünseler de bu sadece bir yanılsama. Onlar, vatanlarını değil aslında Amerika’nın ürünü korkunç bir rejimi teslim ettiler. Çeyrek asırlık kabustan kurtulmanın getirdiği kaotik ve tezatlarla dolu bir sevinç onlarınki.
   <br/>
   <br/>
   Iraklılar Amerikalıları alkışlamıyor sadece teşekkür ediyor. Alkışlamıyorlar çünkü Iraklılar Amerikalıların daha fazla topraklarında kalmalarını istemiyor. Iraklıların mesajı oldukça açık: “Saddamı devirdiniz. Size minnettarız ama fazla uzatmadan evinize dönün.” Irak’a girmeden önce orada on beş yıl kalmaktan bahseden Amerikalılar, Bağdatlılara birkaç hafta içinde gideceklerini söylüyor.
   <br/>
   <br/>
   Psikolojik sınır 90 gün
   <br/>
   <br/>
   Eğer Amerikalılar Irak’ta uzun süre kalmaya devam ederse “işgalci” durumuna düşecek. Görüştüğümüz gruplar Amerikan varlığının Irak topraklarında kalabileceği süreyi üç ayla sınırlıyor. Iraklılar bu süre içerisinde 23 yıldan bu yana Bağdat’ın altındaki korku tünellerinde tutulan ve sayıları bilinmeyen insanların bulunmasını istiyorlar. Bütün aramalara rağmen yeraltı zindanlarından sadece biri Kerbela’da ortaya çıkarıldı. Bir berber dükkanından girilen ve bir kilometrelik tünelin geçilmesinden sonra ulaşılan dehlizlerden 80 Şii canlı olarak kurtarıldı. Ortadoğu’nun en büyük camisi olması planlanan devasa yapının altında da yeni yapılmış tüneller ve mezarlık alanı bulundu. Şii liderlerden Çelebi’nin Amerikan askeri kıyafeti giyen kuvvetleri Bağdat’taki bu bölgeye el koydu. Şiiler Necef’te bulunan Şii Din ve Bilim Merkezini (Havze) buraya taşıyacaklar. Şu ana kadar Uzay Bilimleri Merkezi, Meçhul Asker Anıtı, Büyük Seçkin Seramoni Parkı, Zawra Bahçesi’nin yanı, Bağdat’ın ana kapısının bin metre kuzeyi, Şehit Şirin Parkı ve Ebu Garib Hapishanesinin altında yeraltı hapishanesi tespit edildi. Fakat kapılarına henüz ulaşılamadı. Aramalar otobanlar, camiler, şehir meydanı ve kanalizasyon tünellerinin altında yoğunlaşıyor.
   <br/>
   <br/>
   Ayyarlar geri döndü
   <br/>
   <br/>
   Bağdat’taki “tarihi” yağma sürüyor. Iraklıların tedirgin olduğu yağma ve yıkım hareketi 800’lü yılların başındaki Halife Emin ile Me’mun arasındaki iktidar mücadelesindeki Ayyarların yaptıklarına çok benziyor. Ayyarlar o dönemde kılıç zoruyla ve yangınlar çıkararak devamlı tahribat yaptılar. Hatta meşhur bir Ayyar lideri olan Bürcümi, Bağdat’ı dört yıl yönetmiş, terör havası estirmişti. Bağdat’taki yeni Ayyarlar, şehri yağmalamaya ve yakmaya devam ediyor. Şehir eşkıyalarıyla Saddam düşmanlarının eylemleri birbirinden farklılık gösteriyor. Rejim karşıtları Bağdat’ın en lüks semtlerinden Mansur’a girdiler fakat sadece hükümet adamlarının ikametgahlarını imha edip Saddam’ın eşinin garajındaki iki yüz otomobili gasp ettiler. Fakat diğer sokak sakinlerinin evlerine dokunmadan bölgeden ayrıldılar. Bu grupların dışında bir başka grup var ki, stratejik noktalara planlı saldırılar gerçekleştiriyor. Hangi merkezden yönlendirildiği belli olmayan bu gruplar, yağma görüntüsü altında bir ülkenin hafızasını yok ediyorlar. Sağlık Bakanlığı’nın ana depoları geçtiğimiz gün soyuldu. Dünya Sağlık Örgütü yetkilileri bu soygunun sıradan insanların işi olmadığını söylediler. Milyonlarca dolarlık ilaçların yanı sıra, Irak’a ait en mahrem sağlık bilgilerinin yer aldığı diskler, bilgisayarlar çalındı. Geriye kalan istatistikler de tamamen yakıldı. Yetkililer bu ilaçların ve bilgilerin satılacağını iddia ediyor. Bazı Iraklı yetkililer ise bu ilaçların muhtemel bir çatışma öncesi Amerikan karşıtı gruplar tarafından çalındığını düşünüyor.
   <br/>
   <br/>
   İslam dünyasının önemli hafızalarından Irak Milli Kütüphanesi de aynı akıbete uğradı. Tarihte Batı medeniyetlerine zemin hazırlayan eserlerin yer aldığı kütüphanelerdeki bütün eserler burada saklanıyordu. Yağma sırasında çıkan yangından sonra kalaşnikoflarla burayı basan Şiiler içerideki binlerce kitabı büyük bir tıra yükleyerek Şii bölgelerine doğru gittiler. Bu kütüphanede bulunan ve paha biçilemeyen Hz. Ali’nin el yazması Kur’an—ı Kerim’inin yandığını söylediler. Moğol istilasında da kütüphaneler yakılmış, kitapların bir kısmı Dicle’ye atılmış; nehir günlerce mürekkep renginde akmıştı. Bu olay İslam medeniyetinin duraklamasına sebep olmuştu. Bugün ise İslam medeniyetinin hafızasının bir kısmı Şiilerin eline geçti ve akıbeti bilinmiyor. Eserlerin Necef, Kerbela ya da İran’a gittiği sanılıyor.
   <br/>
   <br/>
   Irak 18 parça
   <br/>
   <br/>
   Irak’ta zaman Amerikalıların aleyhine işliyor. Saddam döneminde kuzeyde Kürtler, merkezde Sünniler, güneyde Şiiler vardı. Saddam’ın sindirdiği 18 ayrı etnik ve siyasi yapıya sahip bölge “ön vuruş”tan sonra aktif hale geçti. Özellikle Saddam’ın etkinliklerini yok ettiği aşiretler hızla toparlandı. Sünni ve Şii aşiretler, mensup oldukları mezheplerin liderlerinden bağımsız hareket ediyor. Ulusal Konsey toplantısına çağrılmamasına kızan bir aşiret lideri 5 milyon silahlı adamı olduğunu söyleyip konseyi tehdit edebiliyor. Amerika Saddam sonrası ortaya çıkan 18 bölgenin kesin sınırlarla ayrılması için uğraşıyor. Her bölgeye her gruptan nüfus yerleştirmeyi planlıyor. Amerika mevcut liderlerle anlaşamazsa yeni liderler çıkaracak. Amerika’nın bu çalışması Sünni ve Şiiler arasıda bomba etkisi yaptı. Şiilerin ve Sünnilerin başlangıçta birkaç yüz kişilik gruplarla düzenledikleri gösterilerde katılımlar onbinlere ulaştı. Her geçen gün şiddetini artıran gösterilerde Amerikalılara ‘gidin’ uyarısında bulunuluyor. Amerikalıların ise yeni lider çıkarmak için ihtiyaçları olan süre iki yıl. Çünkü mevcut liderler Saddam döneminde 40 yaşlarındaydı. Aradan geçen 23 yılda çoğu hapislerde olan liderler bugün 60—70 yaşında. Yeni liderler çıkarma çalışmaları Amerika’ya karşı silahlı mücadeleyi tetikliyor. Gruplar psikolojik sınır olan 3 aydan sonra silaha sarılacak. Bu tesbit Iraklı uzmanların ve Amerikalı askeri yetkililerin tesbiti.
   <br/>
   <br/>
   Ordunun silahları yağmalandı
   <br/>
   <br/>
   Bağdat’ın bütün caddelerine trafik işareti gibi dikilen Saddam silüetli levhalarda şöyle yazıyor: ‘’Irak Iraklılarındır. Onu korumak herkesin görevidir.’’ Iraklılar bu çağrıya Saddam’ın Amerikalılar gelmeden önce dağıttığı silahlarla bu tabelaları kevgire çevirerek karşılık verdi. Oysa şimdi bu silahlar Amerikalılara dönmek üzere. Irak’ta zaten herkesin silahı vardı. Saddam’ın dağıttığı yüzbinlerce silah ve mermiyle Bağdat cephaneliğe döndü. Irak ordusunun konvansiyonel silah ihtiyacını karşılayan silah fabrikası ve ana depoların bulunduğu İskenderiye bölgesi yağmalandı. Kerbela ile Bağdat arasındaki bu bölgede bulunan taşınabilir silah ve cephane Şii ve Sünnilerin yaşadığı bölgelere kaçırıldı. Bu silahların izini Kerbela’da bulduk. Şiilere ait camilerde gizlenmiş RPG—7 roketlerini görüntüledik. Irak askerlerinin caddelerde bırakıp kaçtığı kamyonlardaki silahlar evlere ve silah pazarlarına götürüldü. Bağdat’ta 3 dolara 2 kalaşnikof ve bol miktarda mermi bulmak mümkün. 50 dolara RPG—7 roketi, lav silahı, el bombası ve kalaşnikoflardan oluşan bir koleksiyona sahip olunabiliyor. Amerikan varlığının olmadığı mahallelerde ise her evin arka odasında birer cephanelik gizli. Bağdat’ta yıllarca sürecek iç savaşa yetecek kadar silah stoku mevcut. Amerikalıların zaman zaman imha ettiği silahlar, taşınamayanlar ya da yağmadan arta kalanlar.
   <br/>
   <br/>
   Ayrıca bombardıman sırasında Mısır, Lübnan, Suriye, Cezayir ve İran’dan gelen mücahitler halen Bağdat’ta. 50—60 kişilik gruplar halinde mahallelere dağılan mücahitlere halk rehberlik yapıyor ve gizlenme imkanı sağlıyor. Amerikalılar Hıristiyan ve Yahudilerin yaşadığı mahallelerde rahat nefes alıyor. Fakat bu kadar silahlı insanı organize edecek bir otorite de bulunmuyor. Psikolojik sınır aşıldığında ne olacağı bilinmez. Geceleri sokak aralarından taciz atışları başladı bile. Yönetim kavgasındaki grupların birbiriyle çatışma olasılığı da yüksek. Amerikalılarla mı yoksa birbirleriyle mi önce çatışacakları belli değil. Bu grupların dışında Saddam’ın Amerikan çıkarlarına yönelik saldırılar için himaye ettiği terör grupları ve istihbaratın sabotaj timlerine tahsis ettiği yüksek miktardaki patlayıcılarla Baas taraftarlarının elindeki silahlar azımsanmayacak ölçüde. Amerikalılar için saklıyor. Amerika Bağdat’ta bu sefer Iraklılardan gelecek ‘’ön vuruş’’un endişesini taşıyor.
   <br/>
   <br/>
   SADDAM SADECE PARADA VAR
   <br/>
   <br/>
   Saddam, Irak’ta her ne kadar askeri ve ideolojik alandan silinmişse de dinarların üzerindeki fotoğraflarıyla para piyasalarındaki varlığını sürdürüyor! Saddam döneminde üzerinde Amerikan Doları bulundurmanın cezası idam iken bugün Irak’ta geçerli olan tek para birimi dolar. Parası olanlar bombardıman öncesi tasarruflarını dolara ve altına çevirdi. Sakız satan sokak çocuğundan esnafına kadar herkes dolar üzerinden satış yapıyor. Amerikalılar da işbaşı yaptırdıkları memurların maaşlarını dolar olarak ödüyor. Bir trafik polisi ve bir emekli asker 20 dolar maaş alıyor. Bu durum Iraklıların kurtarıcı olarak gördükleri Amerikalılardan rahatsız olmalarına sebep oluyor. Çünkü Saddam maaşla birlikte kişi başına 2 kilo pirinç, yarım kilo yağ, 25 gram çay, 1 kilo şeker, 2 sabun, yarım kilo nohut, 9 kilo un veriyordu. En geçerli para birimi dolar olsa da ekonomi yaygın dolaşımı olan Saddam fotoğraflı dinarlarla dönüyor. Iraklı ekonomist ve bankacılara göre dinar bir süreliğine yerini dolara bırakmış olsa da gelecekte Irak’ın resmi para birimi yine dinar olacak. İsviçre’de Saddam fotoğraflarının yeralmadığı kalıplarla yeni banknot basılması planlanıyor.
   <br/>
   <br/>
   Yasak olmasına rağmen Amerikan Dolarının bu kadar yaygın olmasının sebebi ise yine Saddam ailesi. Yasağa rağmen Irak’ta dolar karaborsada dolaşıyordu. Karaborsa piyasasını ise Saddam’ın oğlu Uday yönetiyordu. Dinarın zirvede olduğu zamanlar 3 dolar 1 dinar ederken bugün 3 bin dinarla ancak 1 dolar alınabiliyor. 1985 yılında İstanbul’un en lüks otelleri Iraklıları ağırlıyordu. Bir Iraklı günlüğü 200 dolardan Tarabya’da ev kiralayabiliyordu. Bugün ise Iraklılar 1 dolara muhtaç. Bu arada ülkenin altın rezervlerinin akıbeti hakkında hiç bir bilgiye ulaşılamıyor. Iraklı yetkililer bu konuda maliye bakanının bile bilgisinin olmadığını söylüyor. Altınların savaştan önce İsviçre’ye götürülmüş olabileceği de tahmin ediliyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2526&yorum_id=1), [web.archive.org (arşiv bağlantısı)](http://web.archive.org/web/20030901225948/http://www.aksiyon.com.tr:80/detay.php?id=2526&yorum_id=1)
