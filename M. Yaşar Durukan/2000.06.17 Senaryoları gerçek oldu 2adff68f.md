# Senaryoları gerçek oldu

*M. Yaşar Durukan 2000.06.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir senarist düşünün; yazdığı bütün senaryolar ölüm üzerine kurulu. Öyle bir senaryo ki, her sayfasında felaketler oluyor, binlerce insan ölüyor. Sonra daha kötüsünü hayal edin: Senaryoda yazılan her şey, bir süre sonra gerçeğe dönüşsün!
  </font>
 </div>
 <div id="newsText">
  <font class="detail-text">
   Tıpkı ünlü yönetmen John Carpenter'ın Çılgınlığın Ötesinde (In the Mouth of Madness) filminde olduğu gibi. Esrarengiz yazar Sutter Cane'in her yazdığı gerçek olur. Gücünü İncil'den daha fazla okunan kitabından alan Cane'in yazdıkları aslında gerçeğin ta kendisidir. Onu okuyanlar yazdıklarının bir parçası olmaktan kurtulamaz.
   <br/>
   <br/>
   Eğer filmi izlediyseniz ışıklar yanınca terinizi silerek derin bir 'Oh' çekmiş olmalısınız. Bunu yaptıysanız size erken rahatladığınızı söyleyebiliriz. Çünkü Türkiye'de yaşıyorsanız sinema salonundan çıktığınızda başka bir senaryonun içine girdiniz. Artık ışıkları da yaksanız, televizyonun fişini de çekseniz bu senaryonun bir parçası olmaktan kurtulamazsınız. Çünkü senaryodaki olaylar Türkiye'de geçiyor. Hatta filmdeki gibi bir süre sonra gerçek oluyor.
   <br/>
   <br/>
   Film değil gerçek
   <br/>
   <br/>
   Senaryonun yazarı Cane değil. Hollywood'dan bir başka isim de değil. Çılgın senarist, filmdeki gibi haritalarda olmayan bir yerde değil Ankara'da yaşıyor. Üstelik yaptığı iş için devletten para alıyor. Kısa bir süre önce emekli bile oldu. 25 yıl devlete ölüm senaryosu yazdı. Senaryolarının tamamı hemen hemen gerçek oldu. 30 bin dolayında insan öldü. Bekleyen senaryoları gerçekleştiğinde bunun iki katı kadar daha insan rol icabı değil gerçekten yaşamını yitirecek. Düşünmesi bile insanı ürpertiyor.
   <br/>
   <br/>
   Bu çılgın senarist Bayındırlık ve İskan Bakanlığı, Afet İşleri Genel Müdürlüğü, Deprem Araştırma Dairesi Başkanı Oktay Ergünay'dan başkası değil. Oktay Ergünay, 1974 yılından bu yana Deprem Senaryosu yazıyor. Hem de her ile bir senaryo. Bunlara ölüm senaryosu demek daha doğru olacak. Çünkü her senaryoda o şehirdeki insanların başına gelebilecek en kötü şeyler hesaplanıyor.
   <br/>
   <br/>
   Ölümün nereden ve nasıl geleceği, hangi güzergahı takip edeceği hesaplanarak yazılıyor yıllar öncesinden. Ergünay'ın oturduğu koltuğun arkasındaki dolapta her ilin bir ölüm senaryosu var. Bütün ayrıntılar hesaplanmış. Ölüm, kimisinde denizden, kimi yerde aşağıdan geliyor bütün dehşetiyle. Her klasör, filmi çekilmeyi bekleyen birer senaryodan farksız. Her şey o kadar detaylandırılmış ki; ölüyaralı sayısı, yıkılacak binalar, çökecek köprüler, havaya uçacak doğalgaz hatları, ikiye bölünecek yollar, taşacak nehirlerdenizler... Efektleri de eklediğiniz zaman bir afet filmi hazır.
   <br/>
   <br/>
   Ergünay ve ekibinin görevi işte burada başlıyor. Zamanı geldiğinde vizyona girecek filmin senaryosunu en az hata payıyla yazabilmek. Bu hata payı ise yaşamla ölüm arasındaki ince çizginin hangi tarafında ne kadar insanın kalacağını belirliyor. Senaryo ne kadar gerçeğe uygun olursa alınacak önlemler sayesinde o kadar az can kaybı olacak. Zaten bu senaryonun amacı o an geldiğinde insanların neyle karşılaşabileceklerini ve ne gibi önlemler almaları gerektiğini önceden belirlemek. Ancak bugüne kadar Türkiye'de hep tersi oldu.
   <br/>
   <br/>
   "Senaryonuz ne kadar gerçeğe uygun" diye sorduğumuzda Ergünay, hiç konuşmadan masanın öbür ucunda duran ve üzerinde "Kocaeli İli İçin Deprem Senaryosu" yazılı dosyayı uzatıyor. 20 yıl önce yazılan ve zaman içinde güncellenen senaryo, sanki 17 Ağustos'u anlatıyordu. Ölü sayısı, zemin sıvılaşması, yerle bir olacak bölgeler, Tüpraş yangını. Örneğin 4 bin 500 kişinin öleceği varsayılan Kocaeli'nde 5 bin kişi yaşamını yitirdi. Gölcük ve Adapazarı'nda hissedilecek şiddetler bile birer birimlik sapmayla tutturulmuş. Bir başka örnek 1992 Ercincan depremi. Ergünay ilk iki gün hiçbir iletişim sağlanamazken yetkililere verdikleri senaryoda ölü sayısını 5001000, yıkık ve ağır hasarlı bina sayısını 4 bin7 bin olarak öngörmüş. Daha sonra resmi rakamlara göre ölü sayısı 653, yıkık bina sayısı da 6 bin 200 olarak gerçekleşti. Eski senaryoları karıştırdıkça diğerlerinin de birbirinden farksız olduğu açıkça görülebiliyor. 1975 Lice (2 bin 385 ölü), 1976 MuradiyeÇaldıran (3 bin 840 ölü), 1983 ErzurumKars (bin 155 ölü), 1996 Dinar (94 ölü)...
   <br/>
   <br/>
   "Oysa hepsinin senaryosunu yazıp kurtarma planlarını hazırlatmıştık" diye iç çeken Ergünay, diğer senaryoların da aynen gerçekleşmesinden korkuyor. Çünkü en kritik noktadaki mülki amirlerin bile afet planından haberi olmadığını söylüyor. Dünyada insanlara ölüm sebebi tahminen önceden bildirilmesine rağmen önlemini almayıp olan bitenin bir film gibi izlendiği bir başka ülke olmasa gerek. İnsan yaşamını kurtarmak için hazırlanan senaryolar, böyle bir ülkede bir korku filmine uyarlanabilecek ölüm senaryosuna dönüşüyor.
   <br/>
   <br/>
   Sırada İstanbul var
   <br/>
   <br/>
   Senarist Oktay Ergünay'ın en büyük temennisi İstanbul için yazdığı senaryonun da gerçeğe dönüşmeden önce önlemlerin alınması. Ergünay, 1974 yılından bu yana kurtarma planı için en az 20 defa İstanbul'a gidip gelmiş. Her defasında "Yaaa dur hele deprem bizim zamanımızda mı olacak ki?" ciddiyetsizliğiyle yaklaşmış yetkililer. Bu korkunç senaryo karşısında İstanbul'un nasıl örgütlenmesi gerektiği yönünde yazdığı raporları üst üste koyduğunda boyunu aşıyor. Bugün bırakın önlemi tehlikeli bölgelerin rant sansürü nedeniyle halka açıklanmaması bile kaçınılmaz sonun habercisi gibi.
   <br/>
   <br/>
   Bugüne kadar yazdığı bütün senaryoları gerçek olan Ergünay şimdi bir emekli. Ancak Yüksek Fen Kurulu ve Deprem Vakfı'ndaki çalışmaları aktif olarak sürüyor. Bir türlü faydalı olamadığını düşünüyor ve henüz gerçekleşmeyen senaryoları için halkı uyarmaya çalışıyor. Bugüne kadar kaleme aldığı senaryoların gerçeğe dönüşmesiyle 30 bin civarında insanın can verdiği Ergünay, bir deprem haberi aldığında hissettiği duyguları şöyle dile getiriyor: "Dünyam kararıyor. Eyvah diyorum. Sorumlu insan olarak şimdi kaç kişinin ocağının söndüğünü düşünüyorum. Ülkemin insanlarını düşünüyorum. Şimdi ne yapıyorlar diye... Üzülüyorum, yıkılıyorum..."
   <br/>
   <br/>
   Emekli senarist yaşadıkları depremi Allah'a fatura edenlere ise fena halde bozuluyor. Yaptığı işin bin yıllık gerçeği yeniden yazmak olduğunu söylüyor. Bazılarının 'kehanet' dediği gerçeği bir kez daha hatırlatıyor: "Türkiye topraklarının yüzde 60'ı aktif fay zonunda yer alıyor. Nüfusun yüzde 70'i de buralarda yaşıyor.
   <br/>
   <br/>
   Buralardaki binaların da yüzde 60'ı ilk orta büyüklükteki depremde yıkılacaktır." Geride bıraktığımız yüzyılda tarif edilen bu topraklarda meydana gelen depremlerde 100 bin insan can verdi. Bu yüzyılda da aynı yerler büyük bir ihtimalle yıkılacak. Oktay Ergünay'ın tek temennisi yazdığı senaryolarının bir parçası olmamamız.
   <br/>
   <br/>
   Email: mydurukan@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=77D8DD1D71761C2311EBF090FE867D85?newsId=6266), [web.archive.org (arşiv bağlantısı)](http://web.archive.org/web/20120427173140/http://www.aksiyon.com.tr:80/aksiyon/newsDetail_getNewsById.action;jsessionid=77D8DD1D71761C2311EBF090FE867D85?newsId=6266)
