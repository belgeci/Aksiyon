# Guvende irtifa kaybı yok

*M. Yaşar Durukan 1999.05.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kaptanım, kaptanım ölüyoruz... Allahım bizi öldürme. Allah! Allah!”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503144136im_/http://www.aksiyon.com.tr/resim/230/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ceyhan'da yere çakılan THY uçağındaki mürettebatın feci ölümünden 25 saniye önce kaydedilen karakutudaki son çığlıklardı bunlar. Sonrası bildik görüntüler. Zor ölümden geriye kalanlar, ancak bir kavanoza doldurularak toprağa verildi. Yetkililerin her kaza sonrasında olduğu gibi gazete manşetlerine çıkan teknik terimlerle dolu açıklamaları ne gidenleri geri getirmeye ne de geride kalanların acılarını dindirmeye yaramıştı.
   <br>
    <br>
     Feci kazanın üzerinden dört gün geçmişti ki televizyonlarda izlediğimiz bir haber yüreğimizi ağzımıza getirdi adeta. Trabzon—Ankara seferini yapan ve içinde 33 yolcunun bulunduğu THY'ye ait RJ—100 tipi Denizli uçağının 4 motorundan biri, kalkışından 20 dakika sonra havada arızalanmıştı. Arızayı elektronik göstergede fark eden pilot, Trabzon Havalimanı'na zorunlu iniş yapmıştı. Son facianın ardından yaşanan bu olay, içimizdeki endişeyi korkuya dönüştürdü. Endişeli gözler 33'ü iç hatlarda toplam 98 noktaya yılda 10 milyondan fazla yolcu taşıyan THY'ye çevrildi, “Uçak sayısı, katettiği kilometre ve taşıdığı yolcuya göre, THY kaza oranı yüksek bir kuruluş mu?” sorusu akıllara geldi.
     <br>
      <br/>
      Nazar mı değdi?
      <br/>
      <br/>
      Aynı soruyu biz de THY yetkililerine sorduk. Aldığımız cevap ve yaptığımız araştırma sonucunda bu endişelerin yersiz olduğu ortaya çıktı. Çünkü son 20 yılda sadece 4 THY uçağı düşmüş, toplam 147 kişi yaşamını yitirmiş. 1983 yılında Esenboğa'da 45 kişinin ölümüyle sonuçlanan kazadan sonra THY'de tam 11 yıl boyunca hiç ölümlü kaza yaşanmamış. Ta ki Mersin uçağı Van'da dağa çarparak düşene kadar. Adeta nazar değmişti. Dört yıl kazasız geçen dönemin ardından Ceyhan faciası yaşandı. Kazanın sebebi henüz kesin olarak bilinmiyor ama şüpheler Boeing 737'lerin üzerinde yoğunlaşıyor. Dünyada 32 yılda 46 ölümlü kazaya karışan Boeing 737'ler Türkiye'de de 3 kez faciaya sebep oldular. İzmir, Van ve son olarak Adana'daki kazalarda toplam 78 kişi hayatını kaybetti. Bu nedenle "uçağım ya Boeing 737 ise" endişesi yaşayan yolcular bilet alırken hangi tip uçakla uçacaklarını soruyor.
      <br/>
      <br/>
      Haklı korkuyu dünyadaki herkes yaşıyor aslında. Amerikan havacılık teşkilatı FAA, Boeing 737 tipi uçaklardaki dümen kontrol parçalarının değiştirilmesi için uçağın serviste bulunduğu havayollarına gerekli uyarıyı yaptı. İngiliz Havayolları bu değişikliğin yıl sonuna kadar tamamlanacağını açıkladı. Fransız Havayolları ise filosunda yer alan Boeing 737 tipi uçaklarda yapılan teknik arızayı gidermek için bir yıldır çalışmalarını sürdürüyor. Air—France'ın filosunda 26 adet 737—300, 16 adet de 737—200 tipi Boeing uçak bulunuyor. Şirket Amerikan FAA kuruluşunun verdiği talimat doğrultusunda bu uçakların üçte ikisinin aksamını yeniledi. Ancak yetkililer sürenin 2000 yılına kadar olduğunu hatırlatarak dümenin hareketini sağlayan sistemleri yenilemekte acele etmediklerini vurguluyorlar.
      <br/>
      <br/>
      35 tanesi Avrupa ve yurt içi hatlarda kullanılan Boeing tipi uçağı bulunan THY'de de kırmızı alarm verilmişti. Genel Müdür Yusuf Bolayırlı, Ceyhan kazasından sonra yaptığı açıklamada Türk Hava Yolları'nın kurulduğu 1933 yılından bu yana teknik bakım konusunda taviz verilmediğini ifade ediyor. Bolayırlı, Trakya uçağının da gerekli kontrollerinin yapıldığını vurgulayarak, şu açıklamayı yapıyor: “Boeingler'le ilgili bize düzenli olarak servis ve bakım talimatları gönderilir. Bu talimatlarda en mühim konu belirtilen süredir. Bu süre zarfında gerekli değişiklikler yapılır. Uçakların yatay stabilizesi ve elivatörle ilgili olarak bir adet kontrol isteği geldi ve tüm uçaklarda bu kontrol yapıldı. Dikey kumanda sistemi ile ilgili olarak Boeing firmasından 13 adet kontrol isteği geldi. Bunlardan bir tanesi sadece 2 uçağı etkiliyordu. Bir uçakta kontrol yapıldı, diğeri için hâlâ 5 senelik süre var. Kalan 12 kontrolün ise 7'si tüm uçaklara yapıldı, 5 kontrol içinse 2000 yılı ve sonrası için zaman var. Buna rağmen kalan 5 kontrolün 3'ü uçakların yarısına yapılmış durumda.”
      <br/>
      <br/>
      Bu arada, Bolayırlı, her ne kadar güvenlik konularında taviz verilmediğini söylese de Zaman Gazetesi yazarlarından Güntay Şimşek'in, 25 Nisan tarihli yazısında dikkat çektiği bir gerçek, oldukça düşündürücü. Şimşek, düşen Trakya uçağının karakutusunun çözümlerinden bayan kabin amirinin uçağın kokpitinde seyahat ettiğinin anlaşıldığını belirtiyor. Oysa THY uçuş kuralları, kabin amiri ve diğer hosteslerin kokpit dışında olmalarını, uçağın kalkış ve iniş anında kemerleri bağlı olarak oturmalarını öngörüyor. Bu örnekleri çoğaltmak mümkün.
      <br/>
      <br/>
      Yine de elimizdeki THY ile ilgili verilere baktığımızda ferahlıyoruz. Çünkü THY, 67 uçakla Avrupa'nın en genç filosuna sahip havayolu. Bunlardan 19 adedi daha çok uzun menzilli rotalarda uçan Airbus tipi uçaklar. 5 tanesi A340, 14 tanesi A310 modeli Avrupa yapımı Airbus. 35 tanesi ise Avrupa ve yurt içi hatlarda kullanılan Amerikan yapımı Boeing tipi uçaklar. Boeingler'in 6 tanesi en son gelen 737—800 modeli. 27 tanesi 737—400, diğer 2'si de 737—500 modeli. THY'deki uçakların 13 tanesi ise kısa mesafeli uçuşlarda kullanılan RJ 70 ve 100 modellerinden oluşuyor.
      <br/>
      <br/>
      Dünyanın iki büyük havayolu kuruluşu AEA ve IATA'nın THY'yi Avrupa ve Uzakdoğu'nun en hızlı büyüyen şirketi olarak belirlediklerini bilmeyen yok gibi. Havayolu şirketleri, yüzde 9.7 ile 10 arasında değişen oranlarda büyüme kaydederlerken THY'nin büyüme oranı yüzde 16.7. Bunun sebebi THY'ye duyulan güvenin eseri olsa gerek.
      <br/>
      <br/>
      THY dünyada yedinci
      <br/>
      <br/>
      THY, Amerika'da yayınlanan ITN adlı uluslararası turizm dergisinin okuyucuların oylarıyla belirlediği “en kaliteli havayolu şirketleri sıralaması”nda da 7'nci oldu. Oylamada şirketlerin iyi ve kötü yanları birlikte ele alındı. Örneğin THY'nin New York — İstanbul seferinin mükemmel olduğu belirtilirken, İstanbul— New York seferine biraz daha özen gösterilmesi gerektiği ifade edildi. Singapur Havayolları, Swissair ve Thai Havayolları'nın ilk üçte yer aldığı sıralamada THY, Lufthansa, Virgin Atlantic ve Qantas Havayolları'nı geride bıraktı.
      <br/>
      <br/>
      Duyulan güveni yatırıma kanalize eden THY, jetleşme çağını da yakaladı. Tokyo New York gibi okyanus ötesi noktalara artık direkt uçabiliyor. Uzun menzilli uçuşlara Osaka, Johannesburg, Capetown ve Chicago da katıldı. Sırada Pekin var. Uçuş noktalarının artırılması ve filonun genişletilmesi için SwissAir, Asiana, Japon, Balkan Havayolları ve CSA ile işbirliği içinde olan THY, ağını Sabena ve Avusturya havayolları ile imzaladığı anlaşmalarla genişletme hazırlığında.
      <br/>
      <br/>
      THY ayrıca, 30 Mart 1998 tarihinden itibaren Swissair, Avusturya Havayolları, Sabena, Portekiz Havayolları (TAP) ve Fransız AOM olmak üzere Avrupa'nın beş büyük havayolu ile “Qualiflyer Group” adı altında çok sayıda bölge ve aktiviteyi kapsayan bir işbirliğine girdi. THY, Qualiflyer Group ‘a Crossair, Lauda Air, Tyrolean ve Air Littoral’in de katılması ile toplam dokuz Avrupalı havayolu ile gerçekleştirilen işbirliği çerçevesinde, yolcularına daha fazla uçuş noktaları ve daha sık uçma olanağı sağlıyor.
      <br/>
      <br/>
      Herşeye rağmen artmaya başlayan kazalar THY’ye olan güveni sarsmaya başladığı söylenebilir. Ancak, Türkiye şartlarında ne olursa olsun havayolları, kara ve deniz taşımacılığına göre daha güvenli olmaya devam ediyor. Çünkü trafik canavarı her yıl 6 bin dolayında vatandaşımızın kanına giriyor. Buna karşılık son 20 yılda sadece 4 uçak düştü ve toplam 187 kişi hayatını kaybetti. 6 bin insanın ölmesi için yılda her biri 150 kişilik olan Boeing 737—400 tipi uçaktan 40 adet düşmesi gerekiyor ki, bu da pek mümkün değil.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15692), [web.archive.org (arşiv bağlantısı)](http://web.archive.org/web/20060503144136/http://www.aksiyon.com.tr:80/detay.php?id=15692)
