# Çiçek karın doyuruyormuş!

*M. Yaşar Durukan 2004.04.19*

<div>
 <p>
  <font>
   Ruffles reklamında çiçekçilerin aşağılandığı tescil edildi. Çiçekçilik sektöründen ekmek yiyen 600 bin kişi, cips firmasına tazminat davası açmayı düşünüyor. Ruffles reklamındaki rakip takım taraftarlarının "Çiçek karın doyurmuyor!" sözleri, iki sektörü karşı karşıya getirdi.
   <br/>
   <br/>
   Çiçekçiler cipsçileri İstanbul Ticaret Odası (İTO) Dürüst Reklam Kurulu"na şikayet etti. Her iki tarafın savunmasını alan ve reklam kasetini izleyen Dürüst Reklamcılık Kurulu, yaptığı değerlendirmenin ardından çiçekçileri haklı buldu. İTO"dan İstanbul Çiçekçiler Esnaf Odası Başkanı Hüseyin Avni Özkan"a gönderilen yazıda, Ruffles marka cips reklamı hakkındaki şikayetle ilgili olarak Dürüst Reklamcılık Konusunda Riayeti Mecburi Mesleki Karar Hükümleri"ne göre yapılan incelemede, reklamın son cümlesindeki "Çiçek karın doyurmuyor" ifadesinin çiçekçilik sektörünü   aşağılayan ve saldırı niteliği taşıyan bir ifade olduğu sonucuna varıldığı bildirildi. Ruffles"ı üreten Frito Lay Türkiye"ye de gönderilen yazıda, "Çiçek karın doyurmuyor" sözcüğünün reklamdan çıkartılması istendi. Genel Sekreter Yardımcısı Fügen Çamlıdere imzalı yazıda, reklamın düzeltilmesi halinde yayına müsaade edilmesi, aksi takdirde reklamın yayınının durdurulacağı uyarısında bulundu. İşadamı Sakıp Sabancı"nın cenaze törenine de çiçek gönderemeyen çiçekçiler, en azından bu kararla moral buldu.
   <br/>
   <br/>
  </font>
 </p>
 <p>
  <font>
   (Bu yazı 1537 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11377), [web.archive.org (arşiv bağlantısı)](http://web.archive.org/web/20060214054051/http://www.aksiyon.com.tr:80/yazdir.php?id=11377)
