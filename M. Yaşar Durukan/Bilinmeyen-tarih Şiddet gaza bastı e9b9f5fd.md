# Şiddet gaza bastı

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050116193810im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050116193810im_/http://www.aksiyon.com.tr/resim/489/40.jpg" vspace="5"/>
  </p>
 </font>
 <font class="content">
  İstanbul başta olmak  üzere büyük şehirlerdeki toplu taşıma araçlarında yaşanan şiddet olayları arttı. İşe giderken, eve dönerken bindiğiniz otobüste, dolmuşta hastanelik olabilir, hatta öldürülebilirsiniz. Kente uyum sağlayamayan magandaları durdurmak için yetkililerin frene basması gerekiyor.
  <br>
   "Kadıköy Kozyatağı"nda otobüs dolu olduğu için ön kapıdan inmek isteyen yolcu, tartıştığı İETT şoförü tarafından 4 yerinden bıçaklandı. Olay sonrası otobüsü Bostancı Karakolu"na çekip teslim olan şoför "Pişman değilim" dedi. Aynı şoför, daha önce bir yolcuyu levyeyle öldüresiye dövmüş, son sürat çarptığı arabanın yarısını yok etmişti."
   <br>
   </br>
  </br>
 </font>
 <br/>
 <p>
  <font class="content">
   "Topkapı-Sarıgazi seferini yapan "özel halk otobüsü"nün şoförü Kavacık Köprüsü"nde yolcu indirdiği için kendisini uyaran pop müzik sanatçısı Hakan Peker"in otomobilini sıkıştırdı. Ardından el frenini çekip sanatçıya sopalarla saldırdı."
   <br>
    <br>
     "Mecidiyeköy"de evine gitmek üzere Vatan Gazetesi"nden çıkan gazeteci Ercan Arıklı"ya, otobüslerin kullandığı tercihli yolun karşı tarafına geçmeye çalıştığı sırada özel halk otobüsü çarptı. Arıklı bir halk otobüsü cinayetine kurban gitti. Gözaltına alınan şoför, iki ay sonra serbest bırakıldı."
     <br/>
     <br/>
     "Daha fazla yolcu almak için hız yapan Başakşehir-Beyazıt hattındaki çalışan özel halk otobüsünün şoförünü uyaran gazeteci-yazar Cemal Kalyoncu, Çapa durağında otobüsten indikten sonra saldırıya uğradı. Aracını Çapa durağında yardımcısına teslim eden şoför, Kalyoncu"yu takip ederek arkadan saldırdı. Yüzü parçalanan Kalyoncu ameliyata alındı."
     <br/>
     <br/>
     "Harem"de bindiği halk otobüsünde taciz edilen bir bayan yolcuyu savunan Karikatürist Ahmet Kesgin, "Sen delikanlı mısın lan!" diyerek bıçak çeken dolmuş şoförü ve muavininin saldırısına uğradı."
     <br/>
     <br/>
     "Taksim"de eşi ve altı aylık çocuğuyla durakta bekleyen Nihat Yaşar, minibüsçü kavgası sırasında isabet eden kör bir kurşunla hayatını kaybetti."
     <br/>
     <br/>
     Eğer siz de büyük şehirde yaşıyorsanız, benzer bir olaya mutlaka şahit olmuşsunuzdur. İstanbul başta olmak üzere büyük şehirlerde toplu taşıma araçlarında yaşanan şiddet, artık münferit olaylar olmaktan çıktı, bir olgu haline geldi. Yarım asırlık otobüsle yolcu taşıma geleneği ve yarım asırlık kentleşme deneyi, onları, rantını yedikleri kente karşı sorumluluk yüklenen yurttaşlar haline getiremedi. Dikiz aynalarında yazdığı gibi "âlem onlara hayran" değil. Halk, kent yaşamının parçası haline gelen şoförlük mesleğini lekeleyen magandalara öfke dolu.
     <br/>
     <br/>
     Otobüsteki şiddet, Belediye-İş Sendikası İETT Şubesi, İnsan Sağlığı ve Eğitim Vakfı (İNSEV) ve İETT Çalışanları Derneği"nin 806 kişiye doğrudan ulaşarak ortaklaşa gerçekleştirdiği araştırmaya da yansıdı. İETT"nin "çamur at izi kalsın" mantığıyla yapıldığını ve gerçekleri yansıtmadığını iddia ettiği bilimsel çalışmaya göre, her 100 çalışandan 67"si öfkesini içe atmakta güçlük çektiğini, 5"i öfkesini tümüyle dışa yansıttığını, 48"i çoğunlukla dışa yansıttığını söylüyor. Psikolog Burcu Kıvrak"ın yürüttüğü araştırmada, "Bu sonuçlardan da görüldüğü gibi İETT işçileri öfkeleriyle baş edememekte ve ağırlıklı olarak öfkeyi dışa yansıtmaktadır. Buna öfkeyi yolculara yansıtmak, iş arkadaşlarına yansıtmak ya da evdekilere de yansıtmak denebilir" ifadeleri yer alıyor. Şoförler öfkelerini yolcuya aktardığında meydana gelenleri gazetelerin üçüncü sayfalarında görebiliyoruz.
     <br/>
     <br/>
     Oysa şoför, yönetmeliklere, sözleşme hükümlerine göre, direksiyon başında yolcu sataşsa, hakaret de etse kesinlikle yerinden kalkamaz. Arabadan inemez. Birine vurmaya, sövmeye, hakaret etmeye asla hakkı yoktur. Hele saldırmaya hiç hakkı yok. Şoför böyle bir durumda olayı merkeze bildirmekle yükümlü. Eğer arabayı kullanmada güçlük çekecek derecede bir sataşma ile karşı karşıya ise arabayı sağa çekerek, en yakın karakola gitmeli. Olaya polisin müdahale etmesi gerekiyor. Şoför olayı kendi yöntemleriyle çözmeye kalkarsa -genellikle öyle oluyor- Disiplin Kurulu"na sevk edilir. Olayın boyutuna göre iki, üç, dört yevmiye kesilir. Daha da ileri giderse iş akdi feshedilir.
     <br/>
     <br/>
     Peki bugüne kadar yolcusunu döven kaç şoförün işine son verildi? İETT yetkilileri "Personelimizin sicilini size veremeyiz" diyerek bu konuda bilgi vermiyor. Belediye-İş Sendikası İETT Şubesi Başkanı Sadettin Yıldırım, "Özelikle 1998"den sonra şoförlerin kavgaya karışması sebebiyle işten atıldığını duymadım" diyor. 1998 yılından itibaren sendikalar yetki anlaşmazlığı nedeniyle İETT"de inisiyatifi kaybedince kontrol İETT yönetimine kalmış. Yıldırım bundan sonrasını şöyle anlatıyor:
     <br/>
     <br/>
     "Yönetimin, iş yerlerinde kendi yönetmeliğine ve toplu iş sözleşmesine uyması lazım. Sözleşmeye uyulursa kurallı çalışma olur ve kimsenin hata yapma durumu olmaz. Şu anda yönetmelikteki kurallar uygulanmıyor. Sendikanın çekilmesinden sonra işi bilmeyenleri göreve getirdiler, hareket şefi dahi yaptılar. Bu dönem İETT tarihinin en düzensiz dönemidir. Toplu sözleşmede işçi alımının şartları bellidir. Eskiden sendika işvereni uyarıyordu. Yanlış insan şoför olarak çalıştırılmıyor, başka işlere yönlendiriliyordu. Şimdi bu denetim yok; işe alımlar tek taraflı yapılıyor. Daha önce işveren ve sendika çalışanı karşılıklı denetimden geçiriyorlardı. Eskiden bir şoför işe alınırken, iyi bir eğitime tabi tutuluyordu. Adam direksiyon başına geçtiğinde sendikalardaki hocalarımız yanlarından iki ay boyunca ayrılmaz, hazır olanlar trafiğe çıkartılırdı. Bugün yolcuya nasıl davranacağını bile bilmeyen insanlar trafiğe çıkartılıyor. 1998 öncesinde ise, trafiğe çıkması uygun olmayan şoför, sendikanın uyarısıyla geri plana çekiliyor, gerekli eğitim verilip tedavisi yapıldıktan sonra ancak direksiyon başına geçebiliyordu."
     <br/>
     <br/>
     Bugün İstanbul sokaklarında bin 200"ü sözleşmeli, 4 bin 700 İETT şoförü ile bin 363 özel halk otobüsü şoförü, her gün 2.5 milyon İstanbulluyu taşıyor. İETT şoförleri, bir şikayet geldiğinde eksik de olsa belli ölçülerde denetleniyor. İETT"nin denetimi ve gözetimi altında faaliyet gösteren Özel Halk Otobüsleri"nde ise ciddi ve yapıcı bir denetim yok. Ticari kârın ön planda olduğu bu sarı tabelalı otobüsler, sosyal sorumluluk taşımıyor. Bir halk otobüsüne şoför olmak için E sınıfı ehliyete sahip olmak, İETT"ye 10 milyon harç yatırmak, gerekli belgeleri teslim etmek ve eğitim adı altında iki yarım gün İkitelli Garajı"nda çay içmek yeterli oluyor. Ertesi gün sertifikayı cebinize koyup trafiğe çıkabilir, yanlış yapanın da haddini bildirebilirsiniz. İstediğiniz yerde yolcu alıp, köprüde bile yolcu indirebilirsiniz. Halk otobüsü şirketleri İETT"nin çok ağır ceza kesmesinden yakınırken, Belediye-İş İETT Taşıt Şube Başkanı Sadettin Yıldırım, "Amir arkadaşlara, bazı araçlara kesinlikle ceza kesemezsin diye yukarıdan emir geliyor. Çünkü bunlar, bazı dernek başkanları ve yöneticilerin araçları. Aralarında farklı ilişkiler var" iddiasında bulunuyor. "Farklı ilişkiler"e karşılık tehditler de söz konusu. Günlük birkaç trilyonluk ulaşım pastasından pay kapanların, bu ranta mani olmak isteyenlere uygun dille gözdağı verdikleri ileri sürülüyor. Yıldırım, bu nedenle birçok İETT yetkilisinin bırakın ceza kesmeyi, saldırıya uğrayan kendi personelini bile can güvenliği endişesiyle koruyamadığını söylüyor. Ceza vermenin bir çözüm olmadığını savunan Yıldırım"a göre, böyle disiplin sağlanamaz. Kent içi toplu taşımacılıkta özel araç olmamalı. Bütün araçlar kamunun, belediyenin elinde olmalı.
     <br/>
     <br/>
     Toplu taşıma araçlarında yaşanan şiddet konusunda görüşmekten kaçınan İETT Genel Müdürü Rıdvan Aslan"ın kısa bir süre önce yaptığı açıklama itiraf niteliğinde: "Şu anda halk otobüslerinde çalışma saatlerine uyulup uyulmaması, güzergâha uyulup uyulmaması ve otobüste sigara içilip içilmemesi dışında herhangi bir denetim yapamıyoruz." Öz Toplu Taşımacılık A.Ş. yöneticisi Murat Yeşilyurt ise, şoförleri kontrol edemediklerini, her türlü denetim yetkisine sahip İETT"nin bu görevi yerine getirmediğini söylüyor. Yeşilyurt, bugüne kadar hiç kimsenin sertifikasının elinden alınmadığını, hattının iptal edilmediğini teyit ediyor. İETT"nin yüz kızartıcı suçlardan dolayı atılan personelinin şu anda özel halk otobüsü koltuklarında oturduğuna dikkat çekiyor.
     <br/>
     <br/>
     Özel Halk Otobüsleri ve İşletmecileri Odası Genel Sekreteri ve Özulaş Toplutaşım San. ve Tic. A.Ş. Genel Müdürü Onur Orhon, kamuoyundaki halk otobüsü imajını ve bu mesleğin bir standardının olmadığını üzülerek kabul ediyor. İşletme sahiplerini ikna edebilse bütün şoförleri Londra"ya götürüp oradaki otobüslerde seyahat ettirmek istediğini söylüyor. Bundan beş-altı yıl önce halk otobüslerinde çok sayıda olay meydana geldiğini, ancak son iki yılda 2 ölümlü kaza ve bir darp olayının meydana geldiğini belirten Halk Ulaşım San. Tic. A.Ş. Genel Müdürü Neşet Çelik, bu bilançoyu olumlu bir gelişme olarak yorumluyor. Ancak, şoförlerin taşıdıkları halka karşı davranışlarını tasvip etmediğini açıkça söylemiyor. "Türkiye"nin farklı illerinden gelen , annesinin babasının eğitemediği 25-30-40 yaşlarındaki insanları eğitmeye çalışıyoruz" diyor. (Özel halk otobüslerini genellikle Siirtliler işletiyor.) Aksiyon aracılığıyla polise, üniversitelere, hastanelere kapılarını açıp kendilerine yardımcı olması çağrısında bulunuyor. Çelik, günde 500 kişiyle uğraşmak zorunda kalan şoförlerin sabrının taştığını, her şoförün sabrını sonuna kadar kullanamadığını belirterek bu nedenle yolculara şoförle uğraşmamaları önerisinde bulunuyor. Şoförlerin hız yapmasını ise doğru buluyor. Vaktinde durağa ulaşamayan otobüslere İETT 100 bilet ceza kesiyor. Bu da halk otobüsü şoförleri üzerinde negatif bir etki yapıyormuş. Çelik"e göre yaşanan tüm bu olayların temelinde yasal boşluk var. Trafik Kanunu"nda bile taksi, minibüs gibi özel halk otobüsünün de bir tanımı bulunmuyor.
     <br/>
     <br/>
     Açıklamalara bakılırsa hiç kimse suçlu değil. Kim ne derse desin, sahipsiz kalan toplu taşımacılık, toplu şiddete sahne oluyor. İstanbul içinde can taşıyan otobüslerde, dolmuşlarda, minibüslerde direksiyon sallayan şoförler, hem trafik kurallarını hem de insan haklarını çiğneyip geçiyor. Türkiye Trafik Eğitimini Geliştirme ve Kazalarını Önleme Vakfı(TÜTEV)"na göre, İstanbul içinde bir yılda 12 bin otobüs kazaya karışıyor. Bu kazalarda 12 yolcu ölüyor, 341 yolcu da yaralanıyor. Yayalar da bu terörden nasibini alıyor. Yayalardan da 16 kişi ölüyor, 254"ü yaralı kurtuluyor.
     <br/>
     <br/>
     Otobüsteki şiddete bir de "iç"eriden bakalım. Her fırsatta yüz küsur yıllık kuruluş olduğunu yineleyen İETT maalesef kendi iç dünyasından habersiz yol alıyor. İETT"nin bilimsel bulmadığı ancak profesörlerin, psikologların gözetiminde gerçekleştirilen araştırmaya göre, İETT"de her 100 kişiden 8"i psikolojik tedavi görüyor. 11"i son bir ay içerisinde, 18"i ise son bir yıl içerisinde sakinleştirici ilaç kullandı. Her yüz kişiden 18"i yaşadıkları sorunlardan dolayı sakinleştirici kullanmaya ihtiyaç duyuyor. 758 kişi içinde 20 kişi son bir ay içerisinde bir psikolog ya da psikiyatristin gözetimi dışında ilaç kullanırken, 79 kişi son bir yıl içerisinde danışmanlık hizmeti almadan bir dahiliye uzmanının, bir nöroloğun ya da arkadaşının tavsiyesiyle (!) ilaç kullanmış. Yani her 100 işçiden 24"ü psikolojik yardıma ihtiyaç duymasına rağmen, tedaviye başvurmayarak kendi yöntemleriyle sorunlarını yenmeye çalışıyor. Araştırmada "Bir psikiyatristin tavsiyesi dışında sakinleştirici ilaç kullanılmamalıdır" uyarısı konulmuş. Sinop"ta DYP konvoyuna dalarak 7 kişinin ölümüne neden olan kişinin psikiyatri tedavisi gördüğü, depresyon ilacı "Lustral" kullandığı ortaya çıkmıştı. Öfkeli şoförlerin kullandıkları ilaçların isimleri belli değil... Halk otobüsü işletmecileri, kendi şoförlerinin durumunun da farklı olmadığını itiraf ediyor.
     <br/>
     <br/>
     Belediye-İş Sendikası"nın yaptığı araştırmaya göre, otobüs şoförlerinin ölümlü, yaralamalı ve büyük hasarlı kazaları mesaiye başlamalarının 6. saatinden sonra gerçekleşiyor. Hem İETT"de hem de özel halk otobüslerinde, 8 saat çalışması gereken şoförler 14 saat çalıştırılıyor.
     <br/>
     <br/>
     Şoförlerin ve yayaların ölümüyle sonuçlanan birçok kazanın ardında dikkatsizlik ve tedbirsizliğin dışında bambaşka sebepler yatıyor. Yıldırım"ın verdiği bilgiye göre, İETT"de 1998"den sonra, şoförler işlerini aksatmasın diye vizite kağıtları kaldırıldı. Durumu çok ağır olanlara bile "İki servis at, fenalaşırsan doktora sevk ederiz" deniliyor. 1999 yılında yaşanan bir olay, şoförlerin ve yüzlerce yolcunun canının nasıl tehlikeye atıldığını gözler önüne seriyor. "Şoför Necmettin Solakoğlu, kalp rahatsızlığı nedeniyle işe çıkmadan önce doktora gitmek istedi. Ama vizite kağıdı verilmedi. Solakoğlu, İkitelli Garajı"nda direksiyon başında öldü! Cahit Yanıkçı ise işyeri doktoru sevk vermeyince işyerinde kalp krizinden vefat etti."
     <br/>
     <br/>
     Yıldırım"ı dinledikçe örnekler çoğalıyor: "2003 Şubatında işçilerin akciğer filmleri çekildi ancak sümenaltı edildi. Eylül ayında Topkapı garajındaki şoförlerden biri aniden rahatsızlanınca hastaneye kaldırıldı. İleri derecede kanser olduğu ortaya çıktı. Bir başkasında da verem tespit edildi. Eski filmleri inceleyen doktorlar erken başvurmaları halinde tedavi şanslarının daha yüksek olduğunu bildirmiş." Yıldırım, kanser olan şoförün rahatsızlığının boyutunu öğrenmemesi için adını açıklamamamızı rica etti. Yetkililer, zaman zaman halkla ilişkiler marifetiyle onlarla yakından ilgilendiklerini göstermeye çalışıyor. Bu konuda samimi iseler ilgilenmeye intihar eden şoförlerin neden ölümü seçtiklerini araştırarak başlamalılar.
     <br/>
     <br/>
     Yakında "GPS" uydusuyla bütün İETT araçlarını uzaydan izleyecek olan yetkililerin, araçları kadar personelini de yakından izlemesi gerekiyor! Şoförler ve Otomobilciler Federasyonu Uzman Psikoloğu Yeşim Yasak, otobüs şoförlerinin dikkat, hız algılama, refleks gibi yeteneklerinde 35 yaşından sonra bir deformasyon oluştuğunu, bazılarının iş yapamaz hale bile geldiğini saptamış. Büyük kentlerin caddelerinde yaşanan bunca olaya rağmen Avrupa"da 1970"lerden beri uygulanan psikoteknik testler zorunlu hale bile getirilemedi. Tükenmişlik sendromu yaşayan şoförler, şiddete yöneliyor. Bu nedenle insanları evden işe işten eve gelirken kullandıkları toplu taşıma araçlarında, kente uyum sorunu yaşayan bu insanların müdahalesine karşı koruyacak önlemlerin alınması yaşamsal bir gereksinim haline geldi. Belediye, valilik, emniyet ya da kim yetkiliyse, bu soruna bir an önce el koymazsa herkes kendi sorununu kendi çözecek.
     <br/>
     <br/>
     HATALIYSAM CEZALANDIR*
     <br/>
     <br/>
     Otobüste sigara içmek        100 bilet
     <br/>
     Durağa çapraz girmek        100 bilet
     <br/>
     Kapı açık hareket etmek        100 bilet
     <br/>
     Kılık kıyafete dikkat etmemek        100 bilet
     <br/>
     Otobüsün kirli olması        100 bilet
     <br/>
     Yasak eşya taşımak        100 bilet
     <br/>
     Kalkış-varış saatine uymama        100 bilet
     <br/>
     Yolcuya hakaret        100 bilet-200-300 bilet
     <br/>
     Elverişsiz havada çalışmamak         500 bilet
     <br/>
     İndirim hakkı olanları taşımamak        100 bilet bilet
     <br/>
     Darp        500 bilet, 15 gün otobüs bağlama
     <br/>
     Resmi günlerde bayrak takmama         100 bilet bilet
     <br/>
     Direniş, gösteri        Ruhsat iptali
     <br/>
     Korsan çalışmak        200 bilet
     <br/>
     06 öncesi - 21.00 sonrası planlanan sefere gitmemek        100 bilet bilet
     <br/>
     Kırmızıda geçmek        100 bilet bilet
     <br/>
     Ehliyetsiz araç kullanmak        500 bilet
     <br/>
     Ölüme sebebiyet vermek        Ruhsat iptali
     <br/>
     (*) (Halk otobüslerine verilen cezalar)
     <br/>
    </br>
   </br>
  </font>
 </p>
</div>


## Yorumlar

### çetin yıldırım, 26-Nisan-2004
> peki biz ne olacağız?: 
> Yazınızı okudum. Dert belli de derman kimde?Türkiyenin kaderi bu herhalde; yöneticilerin ağlaması. Adamın elinde yetki var. Yetkisini kullanmaz. Ağlar. Başbakanların bile zaman içerisinde aciz kalıp kürsülerden dert yandığını gördüğümden bunu da normal karşılıyorum. Otobüs şoforü yerinden kalkamaz diye kural varmış. Otobüs şoforü yerinden kalkmayı bırakın küfürleri savururken kimseyi gözü görmüyor. Halk otobüslerini zaten sıraya bile almaya gerek yok. Haaa dolmuşçularımız tam EFE. Erkeksen bir dokun. Sonucuna katlanırsın.Üsküdar Ümraniye hattında. BENİM SAHİPSİZ MİLLETİM.İNLEMEYE DEVAM.ARKALARI DOLDURALIM.BOŞ YERLERE KAYALIM...

### Niyazi Ahmet, 24-Nisan-2004
> SABIR....SABIR: 
> Uzun yıllardan beri yurtdışında yaşıyorum. Aksiyon'u internetten devamlı takip ediyorum. Yaz aylarında ise Türkiye'ye tatil için gidiyorum. Yurtdışında maalesef kapak konunuz gibi olaylar yaşanmıyor desem yalan olmaz. Yaşansa bile hemen üzerine gidiliyor ve soförlere gerekli cezalar veriliyor. İnsana verilen değer, benim çok ilgimi çekiyor. Maalesef İstanbul gibi dev metropollerde bu ve benzer olaylar sıklıkla yaşanıyor. Bunu Türkiye'ye giden çevremizden de sıklıkla dinliyoruz. İstanbul gibi dev şehirlerde sitres ve sinir herkesi yıpratıyor diye düşünüyorum. İnsanları sevsek ve hürmet etsek, insanı insan olduğu için sevsek böyle hatalar yaşanmaz. Lütfen biraz anlayış...sabır...hürmet...

### Ahmet Altun, 22-Nisan-2004
> Memur Zihniyeti: 
> Karakolda polis, okulda öğretmen, hastanede doktor, devlet dairesinde sereter, mahkemede güvenlik görevlisi, otobüste şöför..Ne kadar da birbirinden farklı yerler ve farklı ünvanlar değil mi? Ama aralarında bir ortak özellik var, hepsi bizim memur hazretlerimiz! Onlardan memnun olmamız veya olmamamız onları hiç ilgilendirmiyor tek kaygıları mevzuat ve amirler! Hani diyeceksiniz şöföründen doktoruna hepsi mi kötü niyetli diye? Hayır, onların hiçbirinin suçu yok aslında.Öyle bir sistem kurmuşuz ki kullar da rahatsız hazretler de! İnsanları vatandaşlıktan müşteriye memurluktan işçiye dönüştüremediğimiz müddetçe bu sorunların sonu gelmez, dallara takılırız gövdeyi unuturuz..

### Koray OZPOLAT, 20-Nisan-2004
> IETT: 
> 1 yil kadar once Avcilar - ISTOC arasi calisan IETT otobusunde bu yazida anlatilan olaylarin bir benzerine sahit olmustum. Bir sofor haksiz oldugu halde yolcunun uzerine yuruyup hakaret edip, "begenmeyen taksiye binsin" demisti.  Bu olayi 2 defa IETT ye, 1 defa Ali Mufit GURTUNA'ya, 1 defa da Buyuksehir Belediyesi Genel Sekreterine ilettim ama sadece Ali Mufit Bey'den "Sikayetiniz IETT'ye iletildi " diye bir mesaj aldim.   Sorun bence Buyuksehir Belediyesi idarecilerinden (ve IETT Muduru tabii) kaynaklaniyor.   Umarim yeni baskan Kadir TOPBAS Bey IETT'nin basina Halkla Iliskiler tecrubesi ve bilinci olan birisini atar.

Kaynak: [www.aksiyon.com.tr](http://www.aksiyon.com.tr:80/detay.php?id=11393&yorum_id=1), [web.archive.org (arşiv bağlantısı)](http://web.archive.org/web/20050116193810/http://www.aksiyon.com.tr:80/detay.php?id=11393&yorum_id=1)
