# Çernobil yalanı

*M. Yaşar Durukan 2004.06.21*

<div bgcolor="#FFFEF6">
 <font>
  <img border="0" height="1" src="/web/20060105183642im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060105183642im_/http://www.aksiyon.com.tr/resim/498/26.jpg" vspace="5"/>
  </p>
 </font>
 <font class="content">
  Çernobil bulutlarının Trakya ve Doğu Karadeniz"in dışında çok sayıda ilimizi ziyaret ettiği ortaya çıktı. Radyasyondan etkilenmediği söylenen Sinop-Anamur hattının doğusu 18 yıl aradan sonra mercek altında.
  <br>
  </br>
 </font>
 <p>
  <font class="content">
   Forsmark Nükleer Santrali"nde 28 Nisan sabahı tesis dışında çalışan personelin iş elbiselerinde anormal düzeyde radyasyon tespit edilince İsveçli yetkililer, santralde sızıntı olduğunu düşünerek harekete geçti. Forsmark ve diğer santrallerde sızıntı olmadığı anlaşılınca meteoroloji raporları incelenmeye başlandı. O günlerde İsveç üzerinde egemen olan hava akımlarının kökeni araştırıldı. Meteoroloji mühendisleri, ülkeye girmiş olan hava parsellerinin takip ettiği yolları belirleyip nükleer serpintinin doğudan bir yerden geldiğini saptadı. Özel teçhizatlı jetlerin ve helikopterlerin Baltık Denizi üzerinde dolaşarak topladığı örnekler sayesinde nükleer serpintinin kaynağı tam olarak belirlendi. Kiev"in 130 kilometre kuzeyinde, Pripiyat ırmağı kıyısında Rusya"nın nükleer füzelerinin başlıkları için gerekli olan plütonyumu üreten Çernobil Nükleer Santrali"nde kaza meydana gelmişti. Rus yetkililer, 40 saat süren suskunluğun ardından kazayı doğruladı. Türkiye ve dünya bu korkunç kazayı İsveç sayesinde öğrendi.
   <br>
    <br/>
    950 kilometre kadar kuzey-batımızda meydana gelen bir nükleer kazanın Türkiye"yi etkilememesi mümkün değildi. Eğer o günlerin meteorolojik şartları reaktörden açığa çıkan ilk radyasyon bulutunu İskandinav ülkelerine doğru sürüklemişse bu, Türkiye için büyük bir şans olacaktı. O günkü meteoroloji raporlarına göre, 25 Nisan"dan itibaren güney-doğudan kuzey-batıya doğru sürekli esen rüzgarlar Türkiye"yi, Avrupa gibi, berbat bir radyasyon vurgunu yemekten kurtarmıştı. Bu rüzgarlar Çernobil"den çıkan radyasyon yüklü zerrecikleri önlerine katarak Polonya ve Baltık ülkeleri üzerinden İskandinavya"ya doğru sürüklemişti. Ellerinde çay bardaklarıyla ekranlarda beliren yetkililerin açıklamalarına göre, Türkiye bu mucizevi rüzgarlar sayesinde Romanya, Çekoslovakya, Avusturya, Macaristan, İsviçre, Almanya ve Danimarka"nın yaşadıklarını yaşamamıştı.
    <br/>
    <br/>
    "Ucuz" atlattık!
    <br/>
    <br/>
    Yıllar sonra, ABD"nin Irak"a müdahalesi sırasında nükleer silahların kullanılabileceği ihtimali doğunca nükleer tehdit yine karşımıza çıktı. Ankara"da bir devlet bakanıyla, sivil halkı korumak için alınan önlemleri görüşürken söz dönüp dolaşıp Çernobil"e geldi. Çernobil"den tahmin edilenden daha fazla etkilendiğimizi söylediğimizde devlet bakanı bunu kesin bir dille yalanlayarak "Çernobil bulutları gelirken çıkan rüzgar sayesinde korkunç felaketi ucuz atlattık" dedi. Oysa o günlerde Meteoroloji, rüzgarların yönünün değişmekte olduğunu bildiriyordu. Bu veriler göz önünde tutularak yapılan eksrapolasyonlar ve tahminler Türkiye"nin radyasyondan kurtulamayacağını göstermekteydi. Bundan sonraki gelişmeler kamuoyuyla paylaşılmadı. 26 Nisan 1986"da meydana gelen Çernobil kazası, 18 yıl aradan sonra Meclis gündemine gelince, olayın meteorolojik boyutunu merak edip uzmanlara sorduk. Radyasyon bulutları gözden kaç(ırıl)mış olsa bile, dokuz uydu, 3 bin uçak, 7 bin 300 gemi, 100 sabit ve 600 yüzen (buoy), 10 bin kara istasyonu ve 500 radardan oluşan ve 24 saat gözlem yapan meteorolojik ağın gözünden kaçmamış olmalıydı. Meteoroloji uzmanlarını arayıp kritik 12 günün hava raporlarını istedik. Radyasyon bulutları yetkililerin söylediği gibi Türkiye"nin iç kısımlarına girmeden uzaklaşıp gitmiş miydi acaba? Meteorolojik şartlar Türkiye"nin aleyhine olup da radyasyon bulutu hemen ilk günlerde Türkiye"nin tümünü ya da bir bölümünü etkisi altına almış olsaydı, TAEK"in ve Meteoroloji"nin o günlerdeki altyapısıyla, bunun anında tespit edilmesi zaten mümkün değildi.
    <br/>
    <br/>
    O günlerde "Meteorolojik şartların değişmesi halinde radyasyon bulutunun ülkemizin neresini ne süratte etkileyeceğini Çernobil bulutu gelmeden öngörmek mümkün değil" denilirken, Avrupa"da, kazanın meydana geldiği yerden itibaren havaya karışacak olan kirleticileri taşıyan hava parsellerinin, tespit edilecek hızı ve yönlerine göre, ne zaman nereyi etkilenebileceği hava şartlarına göre tahmin edilebiliyordu. Avrupa"da yapılan özel meteorolojik analizlerden bugün öğrendiğimize göre, Çernobil"den atmosfere yayılan radyoaktif parçacıklar, yer seviyesindeki basınç merkezleri tarafından komşu ülkelere yayıldı: Kazadan bir hafta sonra radyoaktif gazlar doğuya doğru hareket eden bir alçak basınç merkezi tarafından güneydoğuya yani Türkiye"ye doğru taşınmaya başlandı. Böylece nükleer radyasyon ile kirlenmiş hava parselleri 3 Mayıs 1986 Cumartesi günü Batı Trakya"ya, 4 ve 5 Mayıs günü Batı Karadeniz"e, 6 Mayıs günü Çankırı üzerinden Sivas civarına, 7-9 Mayıs tarihlerinde Trabzon-Hopa arasına ulaşmıştı. Yetkililer o zaman bulutların geçtiği tüm illeri açıklamak yerine "Sıyırdı geçti, ucuz atlattık" türünden açıklamalarla içimizi rahatlatmaya çalışmışlardı. Fakat Lawrence Ulusal Laboratuvarı"nın hazırladığı harita bizim yetkilileri resmen yalanlıyor. Harita, Çernobil kazasından 10 gün sonra, radyoaktif parçacıkların yukarı seviye rüzgarları tarafından seyrelerek Türkiye"nin her tarafına yayıldığını gösteriyor!
    <br/>
    <br/>
    Bizi bu havalar mahvetti
    <br/>
    <br/>
    1940 yılından bu yana dünyanın hemen her noktasının hava hareketlerinin kayıtlı olduğu ABD Ulusal Okyanus ve Atmosfer İdaresi"nin Yörünge Modeli"ne girerek bu düşündürücü tabloya biz de şahit olduk. "Bizi bu işe karıştırmadan yazın" diyen meteoroloji uzmanlarıyla birlikte 26 Nisan 1986 tarihini işaretleyerek Çernobil santralinin koordinatlarını girdik. Kaza yerel saate göre 01:23:43"te meydana gelmişti. Model, Greenwich Mean Time (GMT)"a göre çalıştığı için yerel saati dünya zamanına çevirdik. GMT"ye göre kaza 25 Nisan günü saat 22:23:43"te meydana gelmişti. Tesisten yayılan radyasyonun atmosfere karışma süresini de dikkate alarak, kazadan 40 dakika sonra modeli çalıştırdık. Radyasyonun atmosferin çeşitli katmanlarına nüfuz ettiğini varsayarak farklı yüksekliklerde bulunan hava tabakalarını kaza saatinden sonra hareket ettirdik ve 12 günlük yolculuğunu takip ettik. Çernobil santralinin tam üzerinde 287 metredeki hava kütlesi Edirne-İstanbul istikametinden Türkiye"ye girerek Marmara ve Ege"yi boydan boya katetti ve Girit adasının güneyinden Akdeniz"e ulaştı. Aynı zaman diliminde Çernobil"in 340 metre yukarısındaki hava kütlesi Doğu Karadeniz üzerinden geçerek Kafkaslara yöneldi. 830 metredeki bir başka hava kütlesi ise, Batı Karadeniz"den yurda girerek Ankara"yı da içine alarak Mersin üzerinden KKTC"ye kadar ulaştı. Kazadan üç saat sonra hareket eden bir başka hava akımı ise, Doğu Karadeniz"den girip Güneydoğu"da genişçe bir yay çizdikten sonra Ermenistan üzerinden tekrar Kafkaslara yöneldi. Bu hava akımlarının ne kadar radyoaktif madde taşıdığını saptamak meteoroloji mühendislerinin görevi değildi.
    <br/>
    <br/>
    Nükleer güvenliğimizden sorumlu kişileri arayarak, kazanın olduğu günlerde açıklandığının aksine, Çernobil üzerindeki birçok hava akımının Türkiye üzerinden geçtiğini söyledik. Yetkililer, Meteoroloji uzmanlarının ulaştığı bu bilgiyi yalanlamadı ama sessiz kalmayı tercih etti. Bir yetkili, araştırmalarını Sinop-Anamur hattının doğusuna yönlendirdiklerini söyledi. Adı bizde saklı yetkilinin verdiği bu bilgi aslında çok önemli. Radyasyon bulutları Türkiye"yi etkisi altına almaya başladığında gezici radyasyon birimleri Sinop-Anamur hattının batısında üslenmişti. Bir başka ifadeyle öteki bölgelerin radyasyona maruz kalmadığı varsayılmıştı. Yıllar sonra Anadolu"nun farklı bölgelerinde yapılan Çernobil araştırmaları, Avrupa ve Amerikan kaynaklı haritalarla örtüşüyor. Gerçi nükleer felaketi göğüslemeye çalışan Prof. Dr. Ahmet Yüksel Özemre başkanlığındaki ekip, o zaman Basra Körfezi üzerinde kararlı bir yüksek basınç sisteminin oluşmuş olduğunu, buradan Anadolu"ya doğru esecek olan rüzgarların Sinop-Anamur hattının doğusunda kalan bölgeyi etki altına alacağını tahmin etmişti. Ancak sonradan yaşanan gelişmeler kamuoyuyla paylaşılmadı. Söz konusu yetkili, Güneydoğu ile sınırlı kalmadıklarını, yurt genelinde yedi üniversiteyle ortaklaşa radyasyon haritası çıkarmaya başladıkları bilgisini de veriyor. Bu harita çıkarıldığında Türkiye"nin ne tür bir felakete maruz kaldığı net olarak görülecek. Çünkü TAEK, Çernobil"den önce uzun ve ciddi bir çalışmayla Türkiye"de 42 ilde doğal radyasyon düzeylerini tespit etmişti. Bu çok büyük bir avantaj. Ölçülen radyasyon değerleriyle bugünküleri karşılaştırmak suretiyle bir yerin radyasyon düzeyinde herhangi bir dış etkiden kaynaklanan artış olup olmadığını görmek mümkün olacak. Bugüne kadar böyle bir çalışmanın yapılmamış olması düşündürücü... Üç yıldan bu yana devam eden çalışmanın ne kadar süreceği belli değil. Yetkili, "Trabzon"da, Rize"de 200 metrelik bir derede bile çok farklı oranlarda radyasyon düzeyleri tespit ediyoruz. Bu iş sanıldığı kadar kolay değil" diyor.
    <br/>
    <br/>
    Nükleer tehdit devam ediyor
    <br/>
    <br/>
    Bugün Türkiye, Doğu Bloku ülkelerinde ömrünü tamamlamış, eski teknoloji ile donatılmış ve birçok teknik yetersizlikler ile üretimini zorunlu olarak sürdüren nükleer santralin bulunması nedeniyle, büyük bir nükleer risk ile karşı karşıya bulunuyor. Üstelik Türkiye, Doğu Avrupa ve eski Sovyetler Birliğinden gelen hava sistemlerinin etkisi altında bulunuyor. İstanbul Teknik Üniversitesi Meteoroloji Mühendisliği Bölümü"nden Prof. Dr. Mikdat Kadıoğlu, Çernobil benzeri bir facianın meydana gelmesi durumunda Türkiye"nin meteorolojik olarak erken uyarılayacağını söylüyor. Aynı zamanda Afet Yönetim Uzmanı olan Prof. Kadıoğlu, ileri ülkelerdeki uygulamalar hakkında şu bilgileri veriyor: "Birçok sanayi tesisi ve nükleer santralde uzman meteorologlar istihdam edilerek dispersiyon, yörünge vb. modeller ile kirleticilerin olası hareketleri sürekli olarak belirlenmekte. Böylece, sanayi tesislerindeki ve nükleer santrallerdeki bir kaza (veya savaş) anında önlem alınabilmesi için, atmosfere karışacak olan kimyasal ya da nükleer kirleticilerin kısa ve uzun mesafedeki taşınımı belirlenebilmekte ve hava parsellerinin takip edebileceği yörüngeler saptanarak yerleşim bölgeleri ya zamanında tahliye edilmekte ya da halk, yerinde sığınak prosedürünü uygulaması için uyarılmakta. Devlet Meteoroloji İşleri Genel Müdür Yardımcısı Nurettin Çam, Kadıoğlu"nun iddialarına katılmıyor. 1986 yılında meydana gelen kaza sırasında Meteoroloji"nin çalıştırdığı bir sayısal model bulunmadığını belirten Çam, "Bugün bildiğimiz kadarıyla Türkiye"de tek olan "high performans computer"de sayısal model"i çalıştırmaktayız. Bugün İzlanda üzerinde gelişen bir hava kütlesinin Türkiye"ye gelene kadar nasıl bir seyir izleyeceğini, bizi ne zaman ve nasıl etkileyeceğini tespit edebiliyorsak, halkımız merak etmesin böyle bir kazanın etkileri konusunda da gerekli ikazı yaparız" diyor.
    <br/>
    <br/>
    Çernobil"in üzerinden bu kadar zaman geçti ama hâlâ nasıl bir felakete maruz kaldığımızı kamuoyuna açıklanan kısımlarıyla biliyoruz. Türkiye ile ilgili gerçekleri zaman geçtikçe uluslararası kaynaklardan öğreniyoruz. Yunanistan, Almanya ve Avusturya"da radyasyon düzeyleriyle ilgili her türlü bilgi halka açıklandı. Bizdeki sır perdesi tam olarak aralanamadı.
    <br/>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Prof. Dr. Güngör AKÇAY, 02-Temmuz-2004
> Nükleer santral kazalarında yapılması gerekenler (devam): 
> Bu gibi kazalarda halkımıza tavsiyelerim şunlardır: 1. Bir veya iki defada yarım çay bardağı su içerisine 10-20 damla tendür de iodine (yara pansumanlarında kullanılan antiseptik, tendürdiyot) damlatıp, herkese aynı miktarlarda içirin, 2.Yaklaşık bir yıl çocuk sahibi olmayın. 3. Çernobil kazasından sonraki 10-15 yıl içerisinde boyunlarında şişlik çıkanların tıp fakültelerinin endokrinoloji bölümlerine başvurmaları gerekir.

### Prof. Dr. Güngör AKÇAY, 02-Temmuz-2004
> Nükleer santral kazalarında yapılması gerekenler: 
> Çernobil nükleer santralinde 1986 yılında meydana gelen kazanın sonuçlarını ele alan yazınız için teşekkür ediyorum. Bu kazaların halkı ilgilendiren yanı korunmaktır. Bu kazada atmosfere radyoaktif iyot yayılmıştır. İyot, hayatımız için gerekli olan ve tiroid bezi (boynumuzun ön kısımında bulunur ve büyümesi guatr olarak adlandırılır ) tarafından yapılan hormonun hammaddesidir. Bundan dolayı radyoaktif olsun veya olmasın iyot tiroid bezi tarafından tutulur ve boyun bölgesinde yaklaşık 20 - 30 gün kadar bekletildikten sonra vücuttan atılır. Bu 20 gün boyunca, tiroid bezi kaza nedeni ile radyoaktif iyodu tutmuş ise, boyun bölgesindeki organlar radyasyona maruz kalır.

### S.E.K, 23-Haziran-2004
> Ne Yapmamaiz Lazim: 
> Guzel bir calisma yapmissiniz gene tebrikler. Benim merak ettigim konus suki, meteoroloji belki zamaninda uyari yapabilir ama biz gelen radyosyana karsi ne yapabiliriz bu hic soylenmemis yazinizda. Zamaninda Buyukcekmece'de bir vatandasimisizin yaptigi gibi kosarakmi kacicaz radyosyandan? Tesekkurler

Kaynak: [www.aksiyon.com.tr](http://www.aksiyon.com.tr:80/detay.php?id=11626&yorum_id=1475), [web.archive.org (arşiv bağlantısı)](http://web.archive.org/web/20060105183642/http://www.aksiyon.com.tr:80/detay.php?id=11626&yorum_id=1475)
