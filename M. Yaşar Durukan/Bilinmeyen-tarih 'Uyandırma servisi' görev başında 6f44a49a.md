# 'Uyandırma servisi' görev başında

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20030702031740im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030702031740im_/http://www.aksiyon.com.tr/resim/48/54.jpg" vspace="5"/>
  </p>
 </font>
 <font class="content">
  Askerler arasında “uyandırma servisi” olarak isimlendirilen ve sivil halkı kimyasal—biyolojik savaşa hazırlamaya yönelik faaliyetler hızlandırıldı. Uydu kentlerde yaşayanlar, binaların girişlerine asılan ilanlarla, askerlerin organize ettiği bilgilendirme etkinliklerine çağrılıyor. Türkiye, bugüne kadar kimyasal ve biyolojik saldırıya maruz kalmadı ama risk analizleri, içinde bulunduğumuz zaman diliminde saldırı olasılığı üzerinde yoğunlaşıyor.
 </font>
 <p>
  <font class="content">
   İstihbarat raporları, Türkiye’yi kimyasal ve biyolojik tehdit açısından dünyanın en riskli ülkelerinden biri olarak gösteriyor. Fakülte düzeyinde bilgisi olan bir terörist de 20 bin dolardan az bir parayla temin edebileceği başlatıcı kimyasallarla bu saldırıyı gerçekleştirebilir.
   <br/>
   <br/>
   Türk Silahlı Kuvvetleri (TSK), bu tehlikeye karşı Türkiye’nin savunma konsepti çerçevesinde, askerleri ve sivilleri korumak amacıyla son 30 yıldan bu yana çok ciddi çalışmalar yürütüyor. Aslında Türk Ordusu ilk Nükleer, Kimyasal, Biyolojik (NBC) savunma çalışmalarına 1930 yılında NBC Okulu’nun kurulması ve 1939’da Gaz Maskesi Fabrikası’nın inşa edilmesi ile başladı. Bugün savunma konsepti çerçevesinde ordu içinde erken ikazdan, sakınma, korunma, temizlenme ve tedaviye kadar uzanan NBC savunma zinciri kurulmuş durumda. Bu amaçla, bugüne kadar Kara Kuvvetleri bünyesinde yer alan NBC Okulu, Türk Silahlı Kuvvetleri NBC Okulu ve Eğitim Merkez Komutanlığı’na dönüştürüldü. Sadece Kara Kuvvetleri değil ordunun bütünü NBC Savunma, korunma, temizlenme, tedavi ve eğitim faaliyetlerini plânlamakla yükümlü hale getirildi. Ayrıca ‘NBC Taburları’ oluşturuldu. Taburlar, tabi tutuldukları eğitim ve eksiksiz donanımlarıyla kimyasal bir taarruza ve savunmaya karşı hazır durumda bekletiliyor. Hava gücüyle de desteklenen bu birlikler, gerektiğinde taktik ve stratejik hedeflere karşı ön alacak şekilde kullanılabilecek caydırıcılığa sahip...
   <br/>
   <br/>
   Sivil taburlar!
   <br/>
   <br/>
   Ordunun hazırlıkları yoğun bir şekilde sürerken, o dönemde patlak veren İran—Irak savaşında bugüne kadar en geniş kimyasal harp maddesi kullanıldı. Van’ın, Ağrı’nın, Hakkari’nin öteki yakasındaki komşu ülke topraklarında, 25 bin kişi bu maddelere maruz kaldı. 27 Mart 1988 tarihinde ise, Irak Silahlı Kuvvetleri tarafından Halepçe’de kimyasal harp maddeleri ile yapılan taarruzda 5 bin 500 kişinin ölmesi Türkiye için ciddiye alınması gereken bir mesajdı. Zaten Halepçe’den iki yıl önce Türk subayları, Amerika’daki kimya okullarında eğitim görüyor, ardından Türkiye’nin çeşitli yerlerindeki NBC okullarında görevlendiriliyordu. Bugüne kadar fotoğraflarını dahi görmediğimiz NBC taburları sayesinde, kimyasal ve biyolojik silahların kullanılacağı bir çatışma ortamında hareket kabiliyeti kazanan Türk Ordusu, 20 yıldan bu yana, sivil halkı böyle bir savaş ve saldırıya karşı hazırlamaya çalışıyor.
   <br/>
   <br/>
   NBC okulu tarafından bu konuda yıllardan beri, ısrarla düzenlenen sempozyum, panel, kurs gibi etkinlikler bu amaca yönelikti. Orduda, NBC Okulu ve Eğitim Merkez Komutanlığı Muharebe Laboratuvarı Başkanlığı yapan Emekli Albay Bülent Okay, ordunun, etrafımızdaki komşularımızın tehdit değerlendirmesini yaparak, ellerindeki maddeleri kullanma ihtimaline dair bu tür etkinliklerin yapıldığını söylüyor. Bu kapsamda diğer güvenlik güçlerinden, emniyet, jandarma ile sivil savunma, itfaiye, acil sağlık hizmeti veren birimler de ordu tarafından kimyasal—biyolojik savaşa hazır hale getirilmiş.
   <br/>
   <br/>
   Askerlerin kendi aralarında ‘uyandırma servisi’ diye isimlendirdikleri bu faaliyetler, son dönemde hızlandı. İstanbul’daki tıp fakültelerinde, çeşitli dernek ve vakıf binalarında düzenlenen programlara gelen resmi ve emekli subaylar, panik havası oluşturmadan katılımcılara kimyasal kabusu ve korunma yöntemlerini anlatıyor. Büyük holdinglerin tüm personeliyle katıldığı toplantılarda özellikle NBC Silahlarının Terör Amaçlı kullanımı, NBC Savunma Konsepti, NBC Savunma Malzemeleri konuları üzerinde duruluyor. Uyandırma servisi hizmetleri son günlerde konferans salonlarından çıkıp, uydu kentlere ve semtlere yayıldı.
   <br/>
   <br/>
   Ataköy’deki binaların girişine asılan ilanlarla kent sakinleri bu etkinliklere çağrılıyor. Eskiden NBC Okulu’nun organize ettiği çalışmalara artık diğer askeri birimler de katılmaya başladı. Örneğin Ataköy—Yeşilköy—Bakırköy sakinlerinin bilgilendirildiği paneli Hava Harp Okulu Komutanlığı düzenledi. Psikologların, TRT yetkililerinin de hazır bulunduğu programlarda, askerlerin ve sivillerin birlikte oturduğu salon bir kriz provasını andırıyordu. Uyandırma hizmetlerine askerlerle birlikte AKUT da katılmaya başladı. AKUT da saldırı durumunda NBC Savunma pozisyonuna geçecek.
   <br/>
   <br/>
   Sektörde kırmızı ikaz
   <br/>
   <br/>
   Askerler, sivillerin yanı sıra sanayici ve işadamlarını da yıllardır uyandırmaya çalışıyor. Askerler, NBC Savunması’nda gerekli her türlü ihtiyacın yurtiçinde üretilmesini istiyor. Zaten böyle bir zorunluluk NBC Savunma Stratejisi’nin ana yapı taşlarını oluşturuyor. Bu silâhlardan korunmaya en çok ihtiyaç duyan ülkeler arasında sayılmasına rağmen Türkiye’nin bu alanda bir sektörü yok. Türk Ordusu, son altı yıldır ABD’li üretici firmanın çok yüksek fiyat talebi nedeniyle NBC elbisesi temin edemiyor. Bu alanda faaliyet gösteren birkaç firma bulunuyor. Gaz maskesi takıp panel düzenleyen Ankara Ticaret Odası Başkanı Sinan Aygün, “Kimyasal silah atılsın, 100 bin kişi ölsün, ondan sonra önlem alınır” diyor. Aygün, böylesine acil ve stratejik sektörün büyüklüğünü 60 milyon dolar olarak hesaplıyor. Bu rakam, sadece saldırı mahallinde görev yapmak zorunda olan asker, polis, sivil savunma ekipleri, ilk yardım elemanları ve diğer kamu görevlilerinden oluşan 20 bin kişiyi kapsıyor. Çünkü NBC savunmasında sivil halkın hepsine gaz maskesi ve elbise dağıtılması diye bir uygulama yok. Sivillerin saldırı sırasında, özel havalandırma filitreli sığınaklarda korunması gerekiyor. Tabii sözkonusu bu filtreleri takacak sığınak varsa!
   <br/>
   <br/>
   Asker, sanayiciyi uyandıramadı
   <br/>
   <br/>
   1997 yılından itibaren nükleer, biyolojik ve kimyasal silahlara karşı savunma ürünleri üretimine başlayan Diomed isimli firma, sektörün aksine ilginç bir profil çiziyor. NATO üretici firma koduna sahip Diomed, ilk defa yerli üretim olarak Otomatik Atropin Enjektörü ve Biyolojik ve Kimyasal Harp Maddesi Numune Alma Kiti üretiyor. Milli Savunma Bakanlığı’nın tedariklerini de karşılayan firma, yüksek teknoloji isteyen bu alanda ciddi ilerlemeler kaydetmiş. Sinir gazları ve kimyasal maddelere karşı korunma ve ilk yardım malzemesi üreten dünyadaki iki firmadan biri. Diğer firma ise Amerika’da. Çok ileri teknolojiye sahip olmalarına rağmen başka Amerikan firmaları da dünya çapındaki bu Türk firmasının ürünleriyle ilgileniyor. Polar Grubu ise, son iki yıldır, nükleer, biyolojik ve kimyasal korunma sağlayan NBC elbise üretimi üzerinde çalışıyor. Firma, ordu için gerekli olan koruyucu elbise üretimi projesine talip.
   <br/>
   <br/>
   Uyandırma Servisi, hayati öneme sahip bu alanda boş durmuyor. Makine Kimya ile Kara Kuvvetleri tarafından Gaz Maskesi Yapımı Projesi, Türkiye Atom Enerjisi Kurumu ve Çekmece Nükleer Araştırma tarafından radyasyon ölçümü için Radyakmetre ve Dozimetre Yapımı Projesi, Milli Savunma Bakanlığı İlâç Fabrikası’nın Atropin Enjektöründe kullanılmak üzere atropin sülfat üretimi, TÜBİTAK—MAM’ın Kişisel temizleme için T—1 tozu üretimi, TÜBİTAK—Marmara Araştırma Merkezi ile Savunma Sanayii Müsteşarlığı’nın birlikte NBC Koruyucu Elbise Yapımı Projesi, Kara Kuvvetleri tarafından dekontaminasyon cihazları yapımı, NBC Harp Maddeleri Erken Tesbit Cihazı yapımı ‘acil’ koduyla yürütülen projelerden sadece birkaçı.
   <br/>
   <br/>
   Tehdit yerine para gelsin
   <br/>
   <br/>
   I. ve II. Dünya Savaşı’nın ‘gazcı’ ülkeleri, bugün bu maddelerden korunmak için geliştirdikleri malzemeleri dünyaya pazarlayarak para kaznıyorlar. Avrupa’da özellikle Hollanda, İngiltere, Almanya, Fransa ve Çekoslovakya bu sektörü kimseye bırakmaya niyetli görünmüyor. ABD ise, NBC kıyafeti üretim tekelini elinde bulunduruyor. Türkiye’nin de almak zorunda olduğu elbiseler, Amerikan Saratoga firması ile bunun Almanya’daki kolu Bluher tarafından üretiliyor.
   <br/>
   <br/>
   Basra’nın yeniden ısınmasıyla birlikte bölgede talep patlaması oldu. Adı açıklanmayan 4—5 Ortadoğu ülkesi, Diomed’e sürekli sipariş veriyor. 11 Eylül sonrası S.Arabistan başta olmak üzere birçok Arap ülkesi askeri alımlarını ABD’den Türkiye’ye kaydırmaya başladı. S.Arabistan, Polar Grubu’ndan 60 bin adet NBC elbisesi istedi. Bölgedeki diğer ülkeler sırada bekliyor.
   <br/>
   <br/>
   Aslında Türkiye, kendi ihtiyacını karşılamakla kalmayıp Avrupa ülkeleri gibi, kimyasal silah ambarına dönen Ortadoğu’daki tehdit potansiyelini paraya dönüştürebilir. Em. Albay Bülent Okay, ABD’nin sadece kimyasal ve biyolojik maddelerden yaralanacak kişilerin tedavisinde kullanılması için ayırdığı bütçenin 6 milyar dolar olduğunu söylüyor. Başka söze gerek var mı bilmiyoruz... Ekonomisi her ne kadar savaşla çalışan bir ülke olmasak da Irak sorunu, Türkiye’ye dünya ölçeğinde bir sektör kazandırabilir.
   <br/>
   <br/>
   Eğer uzmanların 17 Ağustos depreminden sonraki uyarılarını dikkate alarak kendinize bir deprem çantası hazırladıysanız, içerisinde sinir gazlarına karşı üç adet Antropin Enjektörü, yakıcı gazlara karşı krem, temizleme pudrası, kimyasal madde temizleme fırçasının yer aldığı kişisel kit için o çantada yer açın. Ne olur ne olmaz...
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2506), [web.archive.org (arşiv bağlantısı)](http://web.archive.org/web/20030702031740/http://www.aksiyon.com.tr:80/detay.php?id=2506)
