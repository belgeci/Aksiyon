# Önce Kuştepe düştü, sonra İstanbul...

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050129111947im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050129111947im_/http://www.aksiyon.com.tr/resim/478/40.jpg" vspace="5"/>
  </p>
 </font>
 <font class="content">
  İstanbul"a yaklaşan fırtınayı saatlar önce tespit etti. Kara bulutları takibe aldı. New York'taki gibi hangi saatte, hangi otoyola ne kadar kar  yağacağını ihbar edecekti. Kuştepe'ye  düşen yedi yıldırım, 3 milyon dolarlık meteoroloji radarını imha etti. Beyaz fekalet, önce meteorolojiyi, sonra İstanbul'u ele geçirdi. Meteoroloji uzmanları, Indiana"ya doğru yaklaşmakta olan fırtınayla ilgili yaptıkları hesaplamalar sonucunda Ohio Nehri"nin taşacağını, Huntingburg kasabasının sular altında kalacağını belirledi. Zaman kaybetmeden meteorolojik ihbar yapıldı. Meteorolojinin aşırı yağış ihbarı, kasaba yöneticilerinin yanı sıra soyguncuları da harekete geçirmişti. Soyguncular, bu ihbara güvenerek kolları sıvadı. Gerçekten de haydutların 3 milyon dolar taşıyan banka aracına saldırdıkları gece, nehir taştı. Büyük bir kısmı tahliye edilen kasaba sular altında kaldı. Şerif ve adamları geride kalanları, soyguncular ise paraları tahliye etmekle meşguldü... Yönetmenliğini Mikael Solomon"un yaptığı "Sel" filminde, suç örgütleri bile, meteorolojiye güvenerek harekete geçiyor.
 </font>
 <br/>
 <p>
  <font class="content">
   Tahminler yanlış çıksa, en kötü ihtimalle elleri boş dönecek ya da hapsi boylayacaklar. Oysa meteorolojiye duydukları güven, onları kanlı planlarından vazgeçirmiyor.
   <br>
    <br>
     Gelişmiş ülkelerde meteoroloji, o kadar ileri teknolojilerle çalışıyor ve doğru tahminler yapıyor ki; hangi saatte, hangi semte, hangi otoyola ne kadar kar, yağmur yağacağı önceden yüksek bir isabet oranı ile duyuruluyor. Doğal olaylar, bu ülkelerde kolay kolay can ve mal kayıplarına neden olmuyor, toplumun sosyo-ekonomik ve sosyo-kültürel faaliyetlerini bile aksatmıyor. Onlar bizim gibi "doğal" afetleri tekrar tekrar yaşamıyor. Çünkü, dünyada meteoroloji ekmek, ekonomi demek.
     <br>
      <br>
       Çöle pirinç ekilir mi?
       <br/>
       <br/>
       Birçok ülke, "hava"dan para kazanıyor. Mesela Peru, balıkçılıkla geçiniyor. Fakat (El Nino nedeniyle) Peru kıyılarında tropikal okyanus suları yedi yılda iki kez normalden daha sıcak oluyor. Peru kıyılarında bulunan soğuk ve besin bakımından zengin deniz suyunun sıcak ve besin bakımından fakir deniz suyu ile yer değiştirmesi sonucu balık yaşamında büyük kayıplar gözleniyor. Peru ekonomisinin kalbi sayılan sulardaki birkaç derecelik ısınma, o yıl 10 milyon tona yakın balığın ölümüne neden oluyor. Ölü balıkları ABD satın alıyor, hayvan yemlerine katıyor. Birkaç derecelik ısınma yüzünden, bir ülkenin gayri safi milli hasılası, bir başka ülkenin hayvan yemi oluveriyor. ABD, balık yerine soya fasulyesi alınca, soya fiyatları yükseliyor. Bu sefer borsada fiyatlar meteorolojiye göre değişiyor. Amerika bu nedenle, El Nino"yu bir yıl önceden tahmin edebilmek için sürekli gözlem ve araştırma yapıyor. Doğru tahmin yapıp suların yine ısınacağını saptarlarsa, Amerikalı çiftçiler o yıl soya ekiyor. Ayrıca El Nino yılında, sıcak sular Ekvador ve Peru açıklarında ısı ve nemin yükselmesine sebep olarak normalde kurak kabul edilen bu ülkelerde sele yola açan yağmurlar ve fırtınalar meydana getiriyor. Perulu çiftçiler, o yıl çöle pirinç ekiyor. Kuraklık olacaksa, pamuk dikiliyor. O coğrafyada doğru tahmini yapan ülke, yeni ekonominin galibi oluyor. İstanbul Teknik Üniversitesi Atmosfer ve Uzay Bilimleri Fakültesi öğretim üyesi Prof. Dr. Mikdat Kadıoğlu, Türkiye"de ise, "üstü açık bir fabrika"ya benzettiği tarımın, meteorolojik şartlara terk edildiğini söylüyor. Gelişmiş ülkelerin çiftçilerinin böyle bir sorunu yok. Yüksek teknoloji ve ileri düzeydeki meteoroloji bilimi sayesinde, "Dimyat"a pirince giderken, eldeki bulgurdan olmuyorlar!"
       <br/>
       <br/>
       Bulutlara yakın takip
       <br/>
       <br/>
       Dünyada, 24 saat boyunca dokuz uydu, 3 bin uçak, 7 bin 300 gemi, 100 sabit ve 600 yüzen (buoy), 10 bin kara istasyonu ve 500 radar hava koşullarını izliyor. Her gün 30 bin hava raporu, küresel bir ağ aracılığıyla dağıtılarak bir hafta ilerisine kadar hava tahminleri yapılıyor. Bundan sonrası ülkelerin kendi marifetlerine kalmış. Orta ölçekli, bölgesel, yarım küresel ve küresel modeller sayesinde hava tahminleri yapılıyor. Örneğin ABD, geliştirdiği küresel model sayesinde 50 kilometre aralıklarla, bütün dünyanın hava durumunu hesaplayabiliyor. Genellikle normal meteoroloji istasyonlarından elde edilen bilgiler yanında radar ve uydulardan elde edilen bilgiler de kullanılarak hava sistemleri takip ediliyor. Dünyanın herhangi bir noktasıyla ilgili hava tahmini anında elde edilebiliyor. Hatta daha da ileri gidilerek, lokal olarak tehlike oluşturabilecek önemli hava olayları konusunda o bölgede yaşayan insanlar saatler öncesinden uyarılabiliyor. Bunu yapabilmek için, bilgisayar teknolojisi, bilgi ve gelişmiş meteoroloji bilimi bir araya getiriliyor. Süper bilgisayarlar, uydulardan alınan bilgileri değerlendiriyor. Bu bilgisayalar saniyelede 7 ila 20 trilyon hesaplama gerçekleştirebiliyor. Günümüzde atmosfer ve okyanusların karmaşık modelleri için böylesini güçlü bilgisayarlardan yararlanılıyor. Bu devasa bilgisayarların hesaplamaları birkaç gün bile sürebiliyor.
       <br/>
       <br/>
       Bilgisayarlar çalışırken, teknoloji harikası meteoroloji radarları boş durmuyor. Atmosfere elektromanyetik sinyaller gönderiliyor. Geri dönen sinyallerin ölçülmesiyle, yağış, bulutlar ve uzaklığı tespit ediliyor. Katot, ışın tüpünde gözle görülür hale bile getirilebiliyor. Radar ile sadece bulut miktarı, cinsi ve yağış alanı belirlenmekle kalmayıp aynı zamanda bulutların hareket, yön ve hızları da belirleniyor. Bulut takibe alınıyor. Noktasal tahminler yapılıyor. Bulutun taşıdığı kar, dolu ya da yağmuru hangi semte, hangi dakikada, ne miktarda bırakacağı tespit ediliyor. En az 1-2 saat öncesinden meteorolojik ihbar yapılıyor ve alarm verilerek halka duyuruluyor. Takip devam ediyor. Karın hangi noktadan kente girdiği, hangi otoyola yağdığı, hangi dakikada ne kadar kalınlığa ulaşacağı saptanıp, valilik ve belediyeye bildiriliyor. Kar kalınlığı 7 santimetreye ulaştığı andan itibaren, karla mücadele planı devreye sokuluyor. Bu ülkelerin meteoroloji literatüründe, "aniden bastıran kar" ya da "yoğun kar yağışı geliyor" gibi ifadeler yer almıyor. Her şey sayısal değerlerle net bir şekilde duyuruluyor. Çünkü, son 24 saatte tahmin, 6-12 saatte gözlem ve son 1-2 saatte de çember daraltılarak noktasal ihbar yapılıyor. Şu anda Amerika"nın hangi kasabasına, hangi otoyoluna kar mı, yağmur mu yağdığını internetteki meteoroloji sitelerinden görebilirsiniz. Daha önce bilgilendirilmiş insanlar bu tehlikeye karşı hazırlıklı olduklarından paniğe kapılmadan tehlike bölgesinden uzaklaşabiliyor. İhbarlar yapılırken, halk, fırtına anında yapması gerekenler konusunda bilgilendiriliyor. Yağan yağmur sele dönüşecekse, "Sel suları zehirlidir, kesinlikle girmeyiniz. Bileklerinize kadar olan su sizi yıkar. Dizlerinize kadar olan suya girmeyiniz, sürükleyip götürür. Araçtaysanız, aracınızı terk ederek kaçınız" şeklinde hayat kurtarıcı uyarılar yapılır.
       <br/>
       <br/>
       Bin istasyon neden kapatıldı?
       <br/>
       <br/>
       Binlerce meteorolog dünyanın en güçlü hava tahmin sistemini kurmak için birbirleriyle yarışırken, Türkiye"de meteoroloji her zaman "havadan-sudan" görülüp önemsenmedi. Bu önemli kurumun başına alâkasız kişiler getirildi. Meteorologlar yerine muhasebeciler, inşaatçılar, elektrikçiler genel müdür oldu. Sonuç ortada. Uçaklar düştü, kentler sel sularında kayboldu. İstanbul, o "kar"a geceyi 1 katrilyonluk fatura ve birkaç ölüyle "ucuz" atlattı. Dünya Meteoroloji Örgütü"nün verilerine göre; dünyada yerleşim merkezlerini ve insan yaşantısını doğrudan etkileyen doğal afetlerin yüzde 84"ü meteorolojik ve hidrolojik orijinli. Türkiye"de, 1992 yılında 112 vak'ası meydana geldi; 328 kişi hayatını kaybetti. 1995 yılında ise su baskınları ve fırtına nedeniyle 218 kişi öldü. Afetler ve ölümler devam ediyor. Nedenini Meteoroloji Mühendisleri Odası (MMO) Genel Başkanı İsmail Küçük"ten dinleyelim:
       <br/>
       <br/>
       "Devlet Meteoroloji İşleri (DMİ) Genel Müdürlüğü"nün istasyon sayıları 1940 yılında 273 adet, 1950 yılında 566 adet, 1970 yılında 1119 adet, 1980 yılında 1209 adet, 1990 yılında 956 adet, 1996 yılında ise 557 adet, 1997 ocak ayı itibariyle bu sayı 521 seviyesine gerilemiştir. (Bu düşüş devam etmektedir.) Meteoroloji, yeni istasyonlar açması gerekirken 1005 istasyonun kapatılmaması için yıllardır hiç bir uğraşı vermedi. 1998 de yaşanan taşkın olaylarında (Batı Karadeniz ve Beşköy) taşkını oluşturan yağış şiddetleri belirlenememiştir.  Bu durum bundan sonra o havzada yapılacak her türlü yapılaşmada çok büyük bir eksiklik olarak karşımıza çıkacaktır. Bu da ya maliyetlerin artmasına ya da yeni yapıların bir taşkında yok olmasına neden olacaktır. İstasyonlar dünya standartlarının çok gerisindedir."
       <br/>
       <br/>
       Meteorolojideki siyasi yapılanma, 1950"li yıllardan bu yana meteoroloji mühendislerini dışlamış. ODTÜ"nün, 1972 yılında Meteoroloji"ye ilişkin hazırladığı sektör raporunda 250 meteoroloji mühendisine ihtiyaç duyulduğu belirtilirken, bugün aynı kurumda 110 meteoroloji mühendisi çalışıyor! Türkiye"nin 65 havaalanında birer meteoroloji mühendisi olduğunu varsayarsak, geriye 45 mühendis kalıyor. Yurt genelindeki 521 istasyon kimlere emanet acaba? Kurumun geriye kalan 2 bin 690 personeli, meteoroloji mühendisi olmadığına göre ne iş yapıyor acaba? Kurumda çalışan personelin sadece yüzde 2.73"ü meteoroloji mühendisi. Elektrik İşleri Etüt İdaresi Genel Müdürlüğü"nde çalışan personelin ise yüzde 6"sı meteoroloji mühendisi!
       <br/>
       <br/>
       Kaptanlar Yunan meteorolojisine güveniyor
       <br/>
       <br/>
       Meteoroloji kaynaklı afetler nedeniyle ölü sayısında azalma olmuyor. Meteoroloji Mühendisleri Odası"na göre, sel ve taşkınlar nedeniyle her yıl oluşan maddi kayıp 2 milyar dolar. Başka ülkelerin çiftçisi meteorolojisine güvenip çöle pirinç ekiyor. Bizde ekili alanların yüzde 47"si dondan doğrudan zarar görüyor. Çoğu istasyonlar şehirlerin içerisinde kaldığı için temsili özelliklerini yitirmiş durumda. Adana"daki bir meteoroloji istasyonu ile Çukurova"da tarım yapan halka hizmet verilemez. Konya"daki bir meteoroloji istasyonu ile Konya ovasına hizmet verilemez duruma geldi. Çiftçiye doğru dürüst meteoroloji desteği yok. Babadan kalma usullerle tarım yapıyoruz. Eskiden bir günlük tahmin yapan meteoroloji, bunu üç güne çıkardı. 10 günlük tahminler de yapılıyor fakat yeterince güvenilir olmadığı için açıklanmıyor. Çiftçi havanın durumunu bilmediği için ilacını, gübresini rastgele atıyor. Zamanından önce yağan yağmur her şeyi alıp götürüyor. Bugün Türk denizcileri bile Türk meteorolojisine güvenmiyor. Kaptanlar, en doğru tahmini Fransız ve Yunan meteorolojilerinin yaptığını söylüyor. Denize açılırken, bu iki ülkenin meteorolojisine göre hareket ediyorlar. Fransızların Karadeniz"den Atlantik"in ortasına kadar yaptığı tahminler isabetli çıkıyor. Ege"ye açılırken de 4 saatte bir fırtına ihbarı yapan Yunan meteorolojisine kulak veriyorlar.
       <br/>
       <br/>
       Üniversite çevreleri, meteorolojik veriye ihtiyaç duyanların dışarıya yönelmelerinin Türkiye"nin ulusal hava tahmini yapacak bir alt yapıya sahip olmamasından kaynaklandığını ileri sürüyor. Meteoroloji ise, bunu kesinlikle kabul etmiyor. Peki bizim tahminler nasıl yapılıyor? Tahminleri, Dünyada Global Nümerik Modeli"ne göre yapıyoruz. Bunu çalıştırabilen altı ülke var. Diğerleri kendi aralarında konsorsiyum oluşturarak Global model çalıştırıyor. Türk Meteorolojisi, ECMWF dediğimiz Avrupa Orta Vadeli Hava Tahmin Merkezi üyesi olduğu için bu merkezin ürünlerinden diğer 17 Avrupa ülkesi gibi yararlanıyor. Bu ürünlerden; Türkiye"nin sınır değerlerini başlangıç değerleri olarak alıp Türkiye için sınırlı olan model çalıştırılıyor. Atina Üniversitesi kendi ülkesi için sınırlı Alan Modeli hazırlayarak Yunanistan Meteoroloji Teşkilatı"na verdi. Global Nümerik Modeller, yeryüzünü ancak 50 kilometre aralıklarla inceleyebiliyor; bu nedenle de dağ, göl, şehir gibi yeryüzü şekillerini görememe ihtimali mevcut. Bunu gidermek için daha sık aralıklarla (9 km, 5 km, 1 km gibi) noktaları baz alan ve Global olmayan modellere ihtiyaç var. Yunanistan gibi Türkiye için de özel bir nümerik model çalıştırılması gerekiyor. Devlet Meteoroloji İşleri (DMİ) Genel Müdür Yardımcısı Nurettin Çam, "İTÜ Uçak ve Uzay Bilimleri Fakültesi Meteoroloji Mühendisliği Bölümü kanalıyla, bağlı olduğumuz Bakanlık ve İTÜ Rektörlüğü arasında protokol imzalandı. Atina Üniversitesinin Yunan Meteorolojisine yaptığı çalışmaları biz de Meteoroloji Mühendisliği Bölümü hocalarından bekliyoruz" diyor.
       <br/>
       <br/>
       Bu arada Türkiye, Almanya"nın öncülüğünde kurulan LM konsosiyumuna girmek istiyor. Bu sistemde Avrupa ülkeleri için geliştirilen model kullanılıyor. Uzmanlar, bu modelin coğrafi yakınlıktan dolayı Türkiye"ye daha çok uyacağını söylüyor. Ancak diplomatik bir sorun var. Türkiye, üyesi bulunduğu ECMWF"e Kıbrıs Rum Kesimi"nin üyeliğini veto ettiği için, şimdi de Yunanistan Türkiye"nin bu sisteme girmesini veto ediyor.
       <br/>
       <br/>
       İstanbul erken uyarılamayacak!
       <br/>
       <br/>
       Diplomatik cephede bunlar yaşanırken, meteoroloji bilgi ve teknolojileri alanında büyük bir adım atıldı. Yeni yönetim, hava tahminleri için 1 milyon dolarlık süper bilgisayarlardan satın aldı. Her biri yaklaşık 3 milyon dolar olan meteoroloji radarları sipariş verildi. İleri teknoloji ürünü radarlar, meteoroloji çevrelerinin dikkatini çekti. Çünkü, meteorolojinin bünyesinde 1970"li yıllarda 6 adet radar vardı. Fakat kurum bunlardan hiç yararlanamamış. Sadece Antalya"da kurulmuş olan radar o yıllarda ancak üç saat çalıştırılmıştır. Oysa bu radarların emsalleri o zamanlar İngiltere"de kullanılmaktaydı. Bu radarlardan bir tanesi Meteoroloji"nin genel müdürlük binası üzerindeki çanakmış. Teknik personel olmadığından dolayı bazı radarlar hiç çalıştırılamadan hurdaya çıkarılmış. MMO Genel Başkanı Küçük, "Bu radarlar kullanılabilseydi 1970"li yılarda Ankara"da ve diğer birçok yerde ölümlere neden olan taşkınlar önceden bildirilerek önlem alınabilirdi" diyor.
       <br/>
       <br/>
       Bundan 5 yıl önce Ankara-Elmadağ"da kurulan radardan ses seda çıkmaması da tepkilere neden oluyor, akıbeti merak ediliyordu. Üst düzey bir yetkili, bize kötü haberi verdi. Radar, çalıştırılamadı. Hazine, Norveç firması aleyhinde dava açtı. Radar davamız sürüyor. Balıkesir ve Zonguldak radarlarında da sessizlik hakim. Radarlardan birinin enerji nakil hattı, buzlanma nedeniyle koptuğu için çalıştırılamıyor.
       <br/>
       <br/>
       Herkesin merak ettiği, kurulup kurulmadığından bile emin olmadığı İstanbul radarı kötü sürprizlerle karşılaştı. İstanbul"u felce uğratan kar fırtınasının yaşandığı gün, aslında İstanbullular erkenden uyarılacaktı. İstanbul"a 120 kilometre uzaklıktaki Çatalca"nın İhsaniye köyünün Kuştepe (Büyükkuşkaya Tepesi) mevkiinde kurulan devasa radar, fırtınadan saatler önce çalışmaya başladı. İstanbul"a yaklaşmakta olan fırtına bulutları takibe alındı. Kar yağışının, hangi saatte ve İstanbul"un hangi semtinden başlayacağı hesaplandıktan sonra valilik, belediye uyarılacak, ardından meteorolojik ihbar yapılacaktı. İstanbul"da fırtına başlamadan birkaç saat önce, Kuştepe"de beklenmedik bir şey oldu. Ankara ile bağlantı koptu. Veriler kesildi. Radarın üzerine 5 defa yıldırım düştü. 3 milyon dolarlık teknoloji harikası radarın parçaları, yüzlerce metrelik uçurumdan aşağıya saçıldı. Saatlerce süren fırtına sırasında 2 yıldırım daha düştü. Radarın kalkanı ve kubbesi delindi. Meteoroloji mühendisleri yara almadan kurtuldular. İstanbul, New York"taki gibi ilk kez erken uyarılacaktı ama olmadı. Önce Kuştepe, sonra İstanbul düştü... Şu anda radarı olmayan İstanbul kör durumda. Benzer bir fırtına durumunda İstanbul uyarılamayacak.
       <br/>
       <br/>
       Meteoroloji bünyesinde, radarları ve süper bilgisayarları kullanacak, hesaplamalar yapabilecek yeterli uzman bulunmaması ayrı bir problem. Kurum dışından bir uzman, bu cihazları kullanacak elemanlar yerine Amerika"ya müdürlerin ve sekreterlerin gittiğini iddia ediyor. Kurum yetkilileri, kendileri döneminde böyle bir olayın gerçekleşmediğini, uzman personelin eğitimlerinin Ankara"da devam ettiğini söylüyor. Ancak uzman problemi açıkça itiraf ediliyor. Genel Müdür Yardımcısı Nurettin Çam, dışarıdan yapılan eleştirilere katıldığını belirtiyor ve değerli uzmanları kuruma davet ediyor. Meteoroloji Mühendisleri Odası ve İTÜ Meteoroloji Mühendisliği Bölümü"nü dışlayan meteoroloji, tarihinde ilk kez böyle bir çağrıda bulunuyor. Hatta İTÜ Meteoroloji Mühendisliği Bölümü"yle işbirliği amaçlı görüşmeler başladı. Uzman sıkıntısı o kadar ciddi boyutlarda ki, Dünya Bankası"nın 65 milyon dolarlık yeni radar projesi bile "mevcut radarlar rantabl kullanılamadığı" için geri çevrildi. Geçmiş yıllarda yaşanan benzer olayların tekrar etmemesi için bu konuda istihdam edilecek personelin çok iyi seçilmesi ve eğitilmesi gerekiyor. Lokal uyarıların 3-4 saat önceden yapılabilmesi için bu radarların bir an önce aktif hale geçmesi gerekiyor. Altı meteoroloji radarı bulunan İran"dan bile geri kalmamız durumun vahametini ortaya koymaya yetiyor.
       <br/>
       <br/>
       <br/>
       SALI VE PERŞEMBEYE  DİKKAT!
       <br/>
       <br/>
       Kandilli Rasathanesi"nin yaptığı (1974-1994) gözlemlere göre, İstanbul"da yılda en çok 30, en az 3 ve ortalama 15 gün yoğun kar yağışı gözlenmiş. En fazla kar yağışı şubat, en az mart ayında gerçekleşmiş. İstanbul"a hafta içinde hafta sonlarına göre daha fazla yağış düşüyor. En yağışlı gün salı, yağışın en fazla miktarda düştüğü gün perşembe olarak belirlenmiş. Paris"te ise, en yağışlı gün cuma.
       <br/>
       <br/>
       İngiliz Ulaştırma ve Yol Araştırma Laboratuvarına göre, 10 metre yükseklikte ölçülen 15 m/s"lik rüzgar hızı yollarda kazaya neden olabiliyor. İstanbul"da 1943 yılında rüzgar hızı 20 m/saate ulaşmış, 1980 ve 1991 yıllarında 15 m/saati geçmiş. Rüzgar hızı 17.5 m/s"ye ulaştığında trafik akışı her yönde tek şerit olmak üzere düzenlenir. Rüzgar hızı 20 m/s"ye ulaştığı zaman köprü yüksek araç trafiğine kapatılır. Severn köprüsünün kriterleri göz önüne alınırsa, böyle zamanlarda, çift katlı otobüslerin köprüyü kullanmamaları gerekir. Rüzgar hızının 35 m/saate ulaştığı gözlendiğinde köprü anında ve tümüyle trafiğe kapatılmalı. ABD"de 13 Şubat 1979 sabahı kuvvetli rüzgarlar nedeniyle çöken Hood Kanal köprüsünde rüzgar, sürekli ölçülüp kontrol odasında takip edilmekteydi. Anemometrelerden alınan bu ölçümler sayesinde köprü, zamanında trafiğe kapatılarak büyük bir facia önlendi. İstanbul"daki Boğaziçi ve Fatih asma köprülerinde de gerekli erken uyarı tedbirlerinin alınıp rüzgarın sürekli takip edilmesi gerekir. Ama böyle bir çalışma yapılmıyor.
       <br/>
       <br/>
       <br/>
       İSMAİL KÜÇÜK (METEOROLOJİ MÜHENDİSLERİ ODASI GENEL BAŞKANI)
       <br/>
       <br/>
       UÇAK KAZALARI SIR GİBİ SAKLANIYOR
       <br/>
       <br/>
       1937 yılından bu yana Devlet Meteoroloji İşleri"nin başına hiç meteoroloji mühendisi genel müdür gelmedi. Kurumda yönetici kadrolarına gelen kişiler, meteoroloji biliminden anlamadıkları gibi meteoroloji mühendislerini de bu kurumdan dışlamışlardır. Bugüne kadar genel müdür yardımcılığı kadrosuna kadar ancak iki meteoroloji mühendisi gelebilmiştir. Şu anda da genel müdür yardımcılarından bir tanesi meteoroloji mühendisidir. Ancak teknik daire başkanlıklarında hiç bir meteoroloji mühendisi bulunmamaktadır. Bugün Türkiye"deki uçak kazalarında meteorolojik olayların etkisi büyüktür. Uçuşlarda meteorolojik bilgiler sürekli izlenmektedir. Ancak Türkiye"deki kazaların gerçek nedenlerinin tespiti için yapılan çalışmaların yeterli olmadığını biliyoruz. Çünkü bu kazalarda birçok bilgi sır olarak saklanmaktadır. Belki birileri bunun gerçek nedenini araştırıp buluyor fakat kamuoyuna da kendi istedikleri şekilde açıklama yapıyorlar. Örneğin geçen yıllarda Van"daki uçak kazası tamamen meteorolojik bir olaya bağlı gerçekleşmiştir.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11126&yorum=1154), [web.archive.org (arşiv bağlantısı)](http://web.archive.org/web/20050129111947/http://www.aksiyon.com.tr:80/detay.php?id=11126&yorum=1154)
