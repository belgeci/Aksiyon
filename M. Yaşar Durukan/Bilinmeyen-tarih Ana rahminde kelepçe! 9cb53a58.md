# Ana rahminde kelepçe!

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050227160849im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160849im_/http://www.aksiyon.com.tr/resim/355/12.jpg" vspace="5"/>
  </p>
 </font>
 <font class="content">
  “Adalet ve Sağlık bakanlıklarına bağlı genetik birimlerin ortaklaşa gerçekleştirdiği operasyon sonucu 37 anne adayı gözlem altına alındı.
 </font>
 <br/>
 <p>
  <font class="content">
   Yapılan incelemede, anne adaylarının karnında taşıdığı bebeklerde ‘terörizm’, ‘düşünce suçu’, ‘tecavüz’ ve ‘banka hortumlama’ genleri tesbit edildi. Anne adayları, sakıncalı genlerin alınmasından sonra serbest bırakılacak. Polis, yasadışı genlerin kimden ya da kimlerden geçtiğini belirlemek için doğacak bebeklerin yedi sülalesinin gen haritasını inceliyor!”
   <br>
    <br>
     Bundan belki de on yıl sonra gazete ve televizyonlarda böyle rutin bir habere rastlamak mümkün olabilir. “Bırakın haberi sinemada bile görsem inanmam” demeyin. Çünkü birkaç yıl önce sinemalarda da vardı bir benzeri. Hollywood yapımı film 2050’lerde geçiyor. Filmin senaryosu birkaç yüzyılda bir gelen liderlik genini taşıyan bir bebeğin doğduktan sonra ele geçirilmesi üzerine kurulmuş. Aslında toplum mühendisliğinden kesitler sunulan filmde suç ve suçlularla mücadelede genetiğin nasıl kullanıldığı anlatılıyor. Adamlar polis-bilimadamı işbirliği sayesinde suçluları ana rahminde enseliyorlardı.
     <br>
      <br>
       Nasıl mı? Tabii ki gen mühendisliği sayesinde. Uzay çağındaki ülkede herşey kontrol altında. Çocuk yapılmasına bile bilgisayarlar karar veriyor. Çocuk yapmak isteyen çift, öncelikle çalıştığı şirkete, şirket ise bu bilgiyi yerel komiteye bildiriyor. Bilgisayarlar yardımıyla bir çocuğun doğumu için dünya kadar araştırma yapılıyor. Hem sosyo-ekonomik açıdan hem de genetik açıdan. Hesaplamalar sonucunda herhangi bir problem çıkmazsa çiftlerin çocuk yapma talepleri onaylanıyor.
       <br/>
       <br/>
       Daha bitmedi... Kadın hamile kaldıktan sonra tekrar kontrol merkezlerine gitmek zorunda. Bu sefer cenin üzerinde yeni bir araştırma başlıyor. Ceninden alınan örnekler sayesinde bebeğin genetik yapısı inceleniyor. Yaşamı boyunca ortaya çıkacak birtakım genetik hastalıklar önceden tesbit edilerek tedavi ediliyor. Hepsinden önemlisi ise suçla ilgili genler. Örneğin çocuğun genetik haritasında terörizm, hırsızlık genleri varsa bunlar alınıyor. Çocuğun ve ailenin bilgi dosyasına işleniyor. Her ne sebeple olursa olsun sabıkalı genlerin değiştirilmesi mümkün olmazsa o çocuğun doğmasına kesinlikle izin verilmiyor. Anne, doğuma kadar bu merkezlere gelerek kontrollerini sürdürmek zorunda. Böylece geleceğin bebekleri suçsuz ve hastalıksız olarak dünyaya geliyor.
       <br/>
       <br/>
       Bilindiği gibi DNA molekülü ilk defa 1953 yılında tesbit edildi. O günden itibaren DNA’nın içinde genler olduğu, dolayısıyla genler üzerinde yapılabilecek birtakım işlemlerle insan bünyesine, organizmasına hakim olunacağı ümidi devam edip durdu. Nihayet genler hakkında dünyayı heyecanlandıran ilk pozitif bilgi 26 Haziran 2000 tarihinde ilan edildi. Oysa bu film daha önce çekilmişti. Adamların hayal gücü bayağı iyiymiş.
       <br/>
       <br/>
       Filmdeki gibi olabilir ama...
       <br/>
       <br/>
       Peki bugün tüm bunlar mümkün mü? Bu soruyu Prof. Dr. Cevat Babuna’ya sorduk. Eğer yanlış anlamadıysak teorik olarak ‘evet’ denilebiliyor ama bu evet aynı zamanda ‘hayır’ anlamına da geliyor. İsterseniz işin bu kısmını Prof. Babuna’dan dinleyelim:
       <br/>
       <br/>
       “Bir insan organizması 100 trilyon hücreden ibaret. DNA molekülleri ise çok uzun. Yani her kromozomda bir tane var. Bu moleküller milyonlarca harf içeriyor. Harfler de 4 tane. Yani insanın Allah tarafından yaratılış kitabının alfabesi 4 harften ibaret ve o 4 harfle cümleler, bilgiler yazılmış. 47 yıllık mesai neticesinde sadece ve sadece bir insanın DNA moleküllerinin toplamı yani insan genomu ya da kitabın adı, kaç harfi olduğu tesbit edildi şu ana kadar. İnsan genomu, insanın yaratılış kitabı 3.5 milyar harften oluşuyor. 35 bin de gen var. O 35 binin hangisinin ne mana ifade ettiği aranacak, bulunacak, böylece kitabın cümleleri tesbit edilecek. Bunu tesbit etmek yıllar alacak.”
       <br/>
       <br/>
       Babuna’ya göre bu tesbit yapılsa bile asıl çetrefilli alana yeni girilmiş olacak. Boy geni, suç işleme geni, diyabet geni hepsi biliniyor diyelim. Fakat öyle cümleler var ki... Mesela vücutta şekeri halleden insülin molekülü. İnsülin molekülünde 10 bin civarında harf var. Şimdi 10 bin harfi siz baştan sona kadar tesbit ettiniz ve bunu değiştireceksiniz. Neyi değiştireceksiniz? O insülin molekülünün içindeki bozuk kısmı. Kaç tane kötü harf varsa bunları çıkarıp yerine koyacaksınız.
       <br/>
       <br/>
       Prof. Dr. Babuna tam bu noktada çekincesini koyuyor. “İşte bu manipülasyonu yapmak fevkalade güç bir olay” diyor ve ekliyor: “Düşünün o genin ne kadar küçük olduğunu, mikroskopla ancak görülebildiğini. O hücrenin de bir kısmı çekirdek. O da ancak mikroskopla görülebiliyor. Çekirdeğin içinde de 3.5 milyar harf var. Siz o harflerin içerisindeki manipülasyonu bir düşünün. O cümleden 5 tane harfi değiştirmek isterken 6 yaptığınız takdirde o hayat bitti! Ya ölüm ya ağır bir hastalık. Çünkü genler o kadar dakik ki, içerisinde en ufak bir değişiklik, nesiller boyu dahi olmuyor. Olduğu takdirde mesela insülin yapacağına bir zehirli madde çıkıyor ortaya. Yani hata kabul etmeyen bir sistem. İyi niyetle bu işe giriştiğiniz takdirde bile birçok hatalar yapılacaktır.”
       <br/>
       <br/>
       Frankeştayn’lar çıkabilir
       <br/>
       <br/>
       Bu inanılmaz güç operasyonda hata yapmamak marifet. Ancak Prof. Babuna, birilerinin özellikle hata yapmak isteyebileceğini ve özel olarak Frenkeştayn üretmek isteyen insanlar çıkabileceğini söylüyor. Bir düşünsenize o zaman yasadışı örgütler örgüte eleman kazandırmak ve yetiştirmek için harcadıkları parayı genetik çalışmalara ayırırlar herhalde!
       <br/>
       <br/>
       Bu inanılmaz güç işlemin daha az riskle yapılabilmesi için, sayıları yüzbini aşan genlerin nerelerde yerleştiğinin belirlenmesi, daha sonra bunların ürettiği proteinlerin yapısı ve işlevlerinin aydınlatılması işleri daha da kolaylaştıracak. Ancak bundan sonra genlerin sırrı tam olarak çözülmüş olacak.
       <br/>
       <br/>
       Tüp bebekte mümkün
       <br/>
       <br/>
       Aslında herşey filmdeki kadar basit değil. Suç işlemeye neden olan genleri ayrıştırmak bir kasa dolusu domatesin çürüklerini ayıklamaya hiç mi hiç benzemiyor. Bir trilyonu bir muhasebeci -günde sekiz saat sayı saymak suretiyle dakikada 60 sayı saysa- 80 bin yılda sayabiliyor. Yani gen mühendisleri her saniye bir gen değiştirseler bile 1 trilyonunu sadece 80 bin yılda değiştirebilir. Halbuki 100 trilyon hücre var organizmada.
       <br/>
       <br/>
       Her zaman sorun genlerden kaynaklanmıyor. Birçok suç insanın yetiştiği ortamla, aldığı eğitimle ilgili. Prof. Dr. Cevat Babuna, bunu şöyle açıklıyor: “İnsanların karakterlerinin, kabiliyetlerinin ilk üç yaşına kadar yüzde 90’ı oluşuyor. Yüzde 10’u 10 yaşına kadar oluşuyor. Yüzde 10’undan sonra tek bir kabiliyet, tek bir hücre eklenmiyor. Yani bir insanın kumaşı ilk üç yaşında oluşuyor. Üstün genlere sahip bir çocuk doğduğu zaman iyi bir ailenin, iyi bir ortamın içinde yetişirse iyi bir bilim adamı, kötü bir ortamın içine düşerse iyi bir mafya lideri ya da gangster olur.”
       <br/>
       <br/>
       Prof. Babuna, bu konuyu CD örneğiyle açıklıyor. İnsanın belirli hastalıklara ya da suç işlemesine yol açacak genlerinin bir CD içinde olduğunu düşünelim. Bu CD player'a konmadan tek başına içindekiler açığa çıkamıyor, hiçbir anlam ifade etmiyor. Onu harekete geçirebilmek için bir etki gerekiyor. Mesela akciğer kanserine yol açacak geni taşıyan bir kimsenin o geni harekete geçirebilmek için sigara dumanına ihtiyacı olması gibi. Duman olmazsa o akciğer kanserine de yakalanmazsınız. Taşıdığı genden dolayı hırsız olma potansiyeline sahip bir insanın iyi bir eğitim alması ve iyi bir ortamda yetişmesi halinde bu özelliğinin ortaya çıkmayacak olması gibi. Eroin kullanmaya eğilimli bir gen taşıyan insanın eroinle tanışmaması da örnek olarak verilebilir.
       <br/>
       <br/>
       Bu noktada şöyle bir soru akla geliyor: “İnsan karakterinin oluşumunda soyaçekim mi yoksa yetişme tarzı mı etkili?” Uzman Klinik Psikolog Alanur Özalp, daha önce ağırlıklı olan bilim görüşünün yetiştirilişin daha önemli olduğunu; fakat zamanla soyaçekim önemli diyen bilim adamlarının yüzde 50’den yüzde 60-70’e kadar çıktığını söylüyor.
       <br/>
       <br/>
       Sabıkalı genleri aldırıp vatana millete hayırlı bir evlat yetiştirmeyi hayal eden aileler, bu temennilerini öyle hemen gerçekleştiremeyecekler. Çünkü yukarıda bahsettiğimiz riskli ve zor olay ancak tüp bebeklerde gerçekleşebiliyor. Tüp bebekte mikroskop altında istenilen müdahale yapılıyor. Ancak anne karnında bu mümkün olmuyormuş maalesef. Toplumun tamamını tüp bebek olarak doğurtmak da mümkün olmadığı için bir on yıl sonrasını beklemek gerekiyor. Çünkü Prof. Babuna, “Bir insanın genlerinin tam olarak anlaşılması 10 yıl daha sürecek” diyor.
       <br/>
       <br/>
       Karşılaşılan engellerden biri de DNA’nın içinde insanın kişisel özelliklerinin göründüğü bölümün net olmaması. Sözkonusu bilgilerin hangisinin hangi kromozomda olduğu bugün için yüzde 3-5 civarında biliniyor. Prof. Babuna, bu işin zorluğunu şöyle bir örnekle açıklıyor: “21. kromozonun 105’inci geni bağımlılık geni olsun. Hücrenin zarından gireceksin, kromozomları çıkaracaksın; ama bilsen ki o bağımlılık tek gene bağlı... Ya başka genlere de bağlıysa? O hücre bozulabilir. Protein yerine zehir üretebilir.”
       <br/>
       <br/>
       Hakim bey ben masumum
       <br/>
       <br/>
       Eski Yunan’dan kalma fizyonomiden gen mühendisliğine kadar geçen aşamalara baktığımızda bir çok hayal gerçek olmuş. Hatta hayal edilemeyenler bile. Bundan sonrası için de gelişmeler umut verici.
       <br/>
       <br/>
       Aslında bu haber biraz ütopik mi oldu diye içimden geçirmeden edemiyorum. Fakat bilim adamlarına kulak verdiğimde onların daha çılgınca düşündüklerini ve bu çılgın fikirlerin gerçeğe daha yakın olduğunu fark edince rahatlıyorum. Örneğin kişinin genetik yapısına göre özel imal edilen ilaçlar olacak. Bir insanın hangi hastalıklara yakalanabileceği anlaşılacak ve doğumdan önce müdahaleyle önlenecek. Bu müdahale kanser ve kalp hastalıkları için de geçerli. Çünkü kanser büyük ölçüde genlerin eseri.
       <br/>
       <br/>
       Dr. Peter McGuffin’in Science dergisinde yer alan yazısına göre, insanın akıl sağlığını tedavi eden öyle ilaçlar üretilecek ki, cezaevlerine bile gerek kalmayacak. Genetik şifrenin çözülmesiyle birlikte psikoloji ve psikiyatri alanında da devrim yaşanacağını, davranış bozukluklarının tedavisi sonucu toplumların karşısındaki büyük tehlikelerin de ortadan kalkacağını belirten McGuffin, anti-sosyal kişilikten şizofreni ve suç bağımlılığına kadar bir dizi ruhsal bozukluğa yol açan genetik risk faktörlerinin belirlenebileceğini söylüyor. Bizim Adalet Bakanlığı’nın tonlarca bu haplardan ithal etmesi gerekiyor. Baksanıza cezaevlerinde yer kalmadı. ‘Haplarız’ milleti kurtuluruz. Suç toplumu olduk gittik. Bu işin bir de hukuki boyutu var. Suçluların, yasalar karşısında ne ölçüde kendi davranışlarından sorumlu tutulabileceği kadim tartışması da gen meselesi ile yeniden gündeme geliyor. Belki de ceza yasalarını yeniden yazmak gerekecek.
       <br/>
       <br/>
       e-mail: mydurukan@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12842), [web.archive.org (arşiv bağlantısı)](http://web.archive.org/web/20050227160849/http://www.aksiyon.com.tr:80/detay.php?id=12842)
