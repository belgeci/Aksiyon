# Umudun mazotu bıttı

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050302224714im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224714im_/http://www.aksiyon.com.tr/resim/298/9.jpg" vspace="5"/>
  </p>
 </font>
 <font class="content">
  “Umut Otobüsü” bundan altı yıl önce yola çıktı içinde gözü yaşlı insanlarla. Önce İstanbul sokaklarında umudu aradı. Sonra Anadolu’da. Tekerlekler umutla döndü ülkemin kayıp yüzünde.
 </font>
 <br/>
 <p>
  <font class="content">
   Türkiye’yi tam üç kez dolaştı Umut Otobüsü. İzmir’e sekiz, Kars’a iki defa gitti. Tam 750 kayıp insan bulundu. Kiminin çocuğu, kiminin babası, kiminin kızıydı bulunanlar. Anlamsızlaşan yaşamlar yeniden anlam buldu sanki. Bastı gaza Umut Otobüsü’nün şoförü. Durmak yok! Durmak olur muydu umudu ararken! En son deprem bölgesinde görülmüş. Evleriyle birlikte yerle bir olan insanlara umut olmuş. Sonra bir daha gören olmamış. Yine bir umut seferine çıkmıştır, bekleyelim dedik. Aradan tam bir yıl geçti hâlâ yok. Kayıp Otobüsü kayıpları ararken kaybolmuştu!
   <br>
    <br>
     Başladık aramaya umudun otobüsünü. Binlerce insanın umudu nasıl kaybolurdu? Görenlere sorduk, günlerce izini sürdük. Sonunda bulduk onu. Fatih’te dar bir sokakta, perişan haldeydi. Üzerindeki kayıp yüzlerin çoğu kaybolmuştu. Neler olduğunu anlamak için YAKAD’a (Yakınları Kaybolmuş Aileler Derneği) koştuk. Köhne binanın basamaklarını hızla çıktığımızda bizi  derneğin genç başkanı Zafer Özbilici karşıladı. Üzgün ve bitkin haldeydi. Hemen konuya girdik: Umuda yolculuk bitti mi? Neden? Peşpeşe sıraladığımız sorulara o tek bir kelimeyle cevap verdi: Mazot! Başını öne eğip yutkunduktan sonra anlatmaya başlıyor.
     <br>
      <br>
       Umudun litresi 436 bin 400 TL
       <br/>
       <br/>
       Otobüsün kirasını veremeyince sahibi el koymuş. Çalmadık kapı bırakmamışlar ama ihtiyaçları olan parayı da bulamamışlar. Bütün umutların tükendiği bir anda Almanya’dan Muzaffer Çelik isimli gurbetçi imdada yetişmiş. Bastırıp parayı satın almış otobüsü. Kullanım hakkını da derneğe bırakıp aynı gün dönmüş Almanya’ya. Sonra yeniden başlamış umuda yolculuk. Mazotu bitmiş, yollarda kalmışlar. Bazen bir hayırsever vatandaş, bazen bir belediye başkanı doldurmuş depolarını. Sokaklarda da yatmışlar. 6 yılda 750 kayıp hayatı bulmuşlar.
       <br/>
       <br/>
       Sonra umutları ve mazotları yine tükenmeye yüz tuttuğunda Jetpa Holding Yönetim Kurulu Başkanı Fadıl Akgündüz elini uzatmış. “Onun yardımlarıyla bu derneğin binasını aldık. Yardımlarıyla birçok ile gittik. Burası Umut Köyü oldu” diyor Özbilici. Jetpa’nın mali durumuyla ilgili son gelişmelerin ardından yardımlar kesilmiş. Özbilici, istemeyerek de olsa Fadıl Akgündüz’ün elini çekmesiyle herşeyin kötüye gittiğini söylüyor. Önce Umut Otobüsü’nün mazotu bitmiş. Bir daha da alamamışlar. Sonra da şoförünün işine son verilmiş. Derneğin elektrik, su, telefon faturalarını da ödeyememişler. Özbilici, en çok da mazotun bitmesine üzülüyor. Aynı zamanda da hayret ediyor. Muzaffer Çelik tek başına koca otobüsü almış ama 65 milyon insan bir kişinin yaptığını yapamıyor. Özbilici çaresizliğini ve isyanını bir cümleye sığdırıyor: “Öyle bir ağlıyor ki analar, eğer anaların gözyaşlarıyla yürüseydi bu otobüs Türkiye’yi 3 değil 100 kez gezerdi.”
       <br/>
       <br/>
       Ne yazık ki otobüs mazotla çalışıyor. Yakınlarını kaybetmiş insanlar için umudun diğer adı mazot. Umudun litresi bugün itibariyle sadece 436 bin 400 lira. Otobüsün yurdu gezmesi için gerekli olan para ise 600 milyon lira. Ama yok işte. Analar dernek binasının merdivenlerini öpüyor ama nafile. Mazot yoksa umut da yok!
       <br/>
       <br/>
       Kayıp yakınlarının tamamının fakir fukara insanlar olduğunu anlatan Özbilici, zengin insanların ve devletin yardım etmemesine sitem ediyor. Bu acıyı bir yakınını kaybetmemiş insanın anlayamayacağını söylüyor. “Anlasalar yardım ederlerdi” diyor. O dayanılmaz acıyı rahmetli babasının cümleleriyle anlatıyor: “Bu acıyı denizlere versem balıklar ölür, ağaca versem yapraklarını döker, rüzgara versem esmezdi.”
       <br/>
       <br/>
       Nerde devlet, nerde bu insanlar?
       <br/>
       <br/>
       Gerçekten de bir duyarsızlık sözkonusuydu. Bir ülkede 10 binden fazla insan kayıp ve kimsenin nerede olabileceklerine dair hiçbir fikri yok. İstatistikler biraz olsun Türkiye’nin kayıp yüzü hakkında fikir veriyor. Marmara Bölgesi yüzde 44’le ilk sırada geliyor. İç Anadolu yüzde 17, Ege 11, Doğu ve Güneydoğu 10, Karardeniz ve Akdeniz Bölgesi de yüzde 7 ile yer alıyor kayıp dağılımında. Kayıpların şehirlere göre dağılımında İstanbul yüzde 35 ile listebaşı. İstanbul’u Ankara, İzmir, Adana, Mersin, Bursa takip ediyor. Yaşlara göre dağılım ise hayli ilginç. Hemen hemen her yaş grubundan kayıp var. En fazla kayıp yüzde 35 ile 15—25 yaş grubundan. Üstelik kayıpların yüzde 80’i okuma yazma bilmiyor.
       <br/>
       <br/>
       YAKAD’ın rahmetli başkanı İsmet Özbilici, 1997 yılında Çankaya’ya çıkıp kaybolan çocukları anlattığında, şu cevabı almış: “Türkiye büyük bir ülke. Kaybolanlar olacaktır ve Türkiye bunların üstesinden gelir.” Oysa bugün aynı Türkiye’de kaybolan her 10 kişiden 3’ünün izine bile rastlanmıyor. Peki nerede bu insanlar? Çocukların satılmak ve evlatlık verilmek, genç kızların fuhuş sektöründe çalıştırılmak için, diğer gruptakilerin ise organ ve uyuşturucu ticareti, cinayet, evlenme vaadi gibi nedenlerle kaçırıldıkları öteden beri biliniyor. Organ mafyası için bir çocuğun değerinin 300 milyar olduğu düşünülürse bazı gerçekler daha iyi anlaşılır. Üstelik kayıpların yüzde 20’si zihinsel özürlü ya da şuurunu kaybetmiş insanlar. Bırakın sivil toplum kuruluşlarını devletin kayıpların bulunması için yaptığı çalışmaların çok yetersiz olması seks ve organ tacirlerinin işlerini kolaylaştırıyor. Poliste kayıpların fotoğraflarının yer aldığı  bir on—line bilgi bankası bile yok.
       <br/>
       <br/>
       Avrupa’da daha etkinler
       <br/>
       <br/>
       Oysa Avrupa’daki örneklere baktığımızda Türkiye’deki tepkisizliğin boyutu daha da iyi anlaşılıyor. Belçika’nın ünlü “Sübyancılar Çetesi” olayı ise bunun en çarpıcı örneği olsa gerek. Kaybolan çocukların toprağa gömülmüş cesetlerinin bulunması Belçika’yı şok etmişti. Bir Avrupa ülkesinde yeraltında hâlâ bu kadar ilkel bir köle ticaretinin yaşanıyor olması yetti. Soruşturma ilerledikçe çetenin bazı polislerle de işbirliği içinde olduğu anlaşılmıştı. İşte o zaman olanlar oldu. Öfke sokaklara taştı. Çocukları kayıp ailelerin oluşturduğu Kayıp Yakınları Derneği bir yürüyüş düzenledi. On milyonluk ülkedeki bu yürüyüşe tam 325 bin kişi katıldı. “Beyaz yürüyüş” adı verilen bu dev gösteride bakanlık kapısına “satılık” levhası asıldı. Bu, hükümet için “ordu ültimatomu”ndan daha etkili bir uyarı olmuştu. Çünkü arkalarında 325 bin kişilik duyarlı insan kitlesi vardı. Bizde ise YAKAD’ın 2 bin 500 üyesi var, onlar da yakınını kaybetmiş gariban aileler.
       <br/>
       <br/>
       YAKAD Başkanı Zafer Özbilici yine de ümidini kaybetmiyor, kayıpları aramaya devam ediyor. İstanbul’da sokak sokak dolaşıp bulduğu kayıpları, dernek binasında ağırlıyor. Bakımsızlıktan dökülen bina adeta Umut Köyü olmuş. Arka taraftaki ranzalarda yatanlardan biri Basın—Yayından mezun yaşlı bir kadın. Yıllardır sokaklardaymış. Ali Amca’nın ise kimsesi yok. Başka bir teyze var o da 25 yıldır sokaklarda. İki çocuğunu bulmuşlar; onlar da ilgilenmemiş.
       <br/>
       <br/>
       Çok yakında mazot olmadığı için çalışmayan otobüsleri de çalışacak ama sadece sanal dünyada. Omnis İnternet Hizmetleri Tarafından YAKAD’a yardım amacı ile hazırlanan www.kaybolanlar.com adresindeki sitede kayıpların fotoğrafları yer alacak. Kayıplarla ilgili her türlü bilgi ve mesajlar yayınlanacak. Umuda yolculuk sanal dünyada da sürecek. Derneğe isteyenler internet aracılığıyla üye de olabilecekler.
       <br/>
       <br/>
       Ancak bu yeterli değil. Gözü yaşlı analar, babalar umut seferine çıkmak istiyor. Altı yılda üç kez dolaşmış Türkiye’yi, 750 kayıp hayatı bulmuşlar. Adeta yeniden doğmuş analar, babalar. Üç değil bir kez daha dolaşsalar 750 değil yedi kişi bulsalar değmez mi 600 milyon liraya? Düşünün, bir sevdiğiniz hayattan ayrıldığında ne kadar üzülürsünüz, yaşam nasıl anlamsızlaşır. Ya sevdiğiniz insan, bilmediğiniz bir yerde ise ve bir daha hiç haber alamamışsanız, o zaman ne yaparsınız? Litresi 436 bin 400 lira olan umuttan kaç litre alırdınız birtanenizi bulmak için?
       <br/>
       <br/>
       mydurukan@hotmail.com
       <br/>
       <br/>
       Yardımlarınız için: Yakınlarını Kaybetmiş Aileler Derneği Ziraat Bankası—Fatih Şubesi Hsp: 125742
       <br/>
       <br/>
       İrtibat için: Tel: 0212 635 28 64, Fax: 532 73 12 Cep: 0 532 412 88 41
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14084), [web.archive.org (arşiv bağlantısı)](http://web.archive.org/web/20050302224714/http://www.aksiyon.com.tr:80/detay.php?id=14084)
