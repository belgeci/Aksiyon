# ABD füzeleri koyunlarımızı vurdu!

*M. Yaşar Durukan 1999.02.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Körfez Savaşı ve ardından Amerika’nın Irak’a yönelik saldırıları Türkiye’nin Ortadoğu’ya yönelik canlı hayvan ihracatının büyük yara almasına sebep oluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503144610im_/http://www.aksiyon.com.tr/resim/218/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sekiz yıldır süren kan kaybı durdurulamadı. On binlerce insanın ekmek kapısı tamamen kapanmak üzere.
   <br>
    <br>
     Türkiye’nin önemli gelir kaynaklarından birini oluşturan canlı hayvan ihracatının trajik hikayesi ABD’nin liderliğindeki müttefiklerin 1990 Ağustos’unda başlayan krizin ardından Irak’a müdahalesiyle başlıyor. Tüm dünyanın canlı yayında izlediği saldırının ardından Irak’a uygulanan BM ambargosuyla birlikte Irak’a ve dolayısıyla Ortadoğu’ya açılan Habur Sınır Kapısı kapanmış oldu.
     <br>
      <br/>
      Suriye’nin oyunu
      <br/>
      <br/>
      Kriz sebebiyle Irak yolundan umudunu kesen Türk ihracatçılar, İslam ülkelerine yönelik canlı hayvan ihracatını güney komşumuz Suriye üzerinden yapmaya başladılar. Aslında bu alanda rakibimiz olan Suriye, bu durumu fırsat bilerek daha ambargonun başladığı yıl şap ve sığır vebası hastalıklarını bahane ederek kapılarını 11.11.1991 tarihinden itibaren Türk canlı hayvan ihracatçılarına kapattığını açıkladı.
      <br/>
      <br/>
      1992 Ocak ayı sonunda hastalığın tamamen söndürülerek FAO’ya bildirilmesine rağmen Suriye hududunu açmamakta ısrar etti. Son olarak 20.12.1992 tarihinde, bu ülkeye giden uzman veteriner heyeti, hastalığın Türkiye’den çok Suriye’de görüldüğünü belgeledi. Buna rağmen Suriye makamlarından hâlâ olumlu cevap alınamadı. Böylece Suriye kapısı da Türk canlı hayvan ihracatçılarının yüzüne kapatılmış oldu.
      <br/>
      <br/>
      Güneydoğu Anadolu Canlı Hayvan İhracatçı Birliği Başkanı Rüşdü Yıldız, Suriye’nin kapılarını kapatma sebebinin şap değil rekabet olduğunu söylüyor. “Suriye kendi malı satılsın diye bize ambargo koydu” diyen Yıldız, Hafız Esad yönetiminin Ortadoğu pazarını Türk ihracatçıların elinden almak isteyen ihracatçılarının isteği üzerine böyle bir karar aldığını savunuyor. Türkiye gibi canlı hayvan ihracatçısı olan Suriye, bu alanda Türkiye’nin ezeli rakiplerinden.
      <br/>
      <br/>
      Bitmeyen oyun...
      <br/>
      <br/>
      Suriye yolundan ümidini kesen ihracatçılar, bu defa da karayoluna göre koyun başına 20 dolar daha pahalı olan denizyoluna yöneldi. Bu sefer de Suudi Arabistan Türk koyunlarının hastalıklı olduğunu öne sürerek her yedi gemiden birini Cidde limanına bile sokmadan geri çevirmeye başladı. Bu uygulamalar uzun yolculuğa dayanması mümkün olmayan binlerce koyunun geri dönüş yolunda telef olmasına neden oldu. İhraçlık ölü koyunlar bir çok kez gemilerden Hint Okyanusu’na atılarak köpek balıklarına yem yapıldı. Bu uygulamalar ilk zamanlar çok sayıda küçük firmanın iflasına yolaçtı.
      <br/>
      <br/>
      Görüştüğümüz ihracatçı firma yetkilileri, S. Arabistan hükümetinin bu tutumunu pazarı elinde bulunduran Arap ve Avustralya firmalarının oyunu olarak nitelendiriyor. GAİB Başkanı Rüşdü Yıldız’a göre ise, Türk koyunlarında hastalık yok. Hayvanları kontrol eden veterinerler Mısır, Sudan ve Suriye kökenli. Gemilerin geri çevrilmesi ise bu veterinerlerin kendi ülkelerinin malının satılması için yaptıkları oyundan başka birşey değil. Çünkü hastalıklı diye geri gönderilen koyunlar üzerinde yapılan incelemelerde hiçbir hastalık tesbit edilemiyor.
      <br/>
      <br/>
      Koyunların sağlıklı olduğunu Araplar’a bir türlü anlatamayan Türk ihracatçılar, birkaç yıl önce S. Arabistan’dan hastalıklı diye geri gönderilen koyunları yine bu ülkeden getirdikleri alıcı firmanın Mısırlı veterinerlerine bizzat kontrol ettirdiler. İskenderun Tahaffuzhanesi’ndeki muayeneden sonra Mısırlı veterinerler aynı koyunların sağlıklı olduğuna dair rapor vermişlerdi. Arap veterinerler, hastalıklı diye geri gönderilen Türk koyunlarının ihraç edilmeden önce Mersin ve İskenderun Tahaffuzhaneleri’nde ne kadar sıkı bir kontrolden geçtiklerine de şahit olmuşlardı. Ancak Türk yetkililerin sorunların kökten çözümü için ciddi girişimlerde bulunmaması nedeniyle Suudi Arabistan’ın uygulamaları sürdü. Bir zamanlar Türk koyunundan başka hiçbir ülkenin hayvanının giremediği S. Arabistan piyasası rakibimiz olan Avustralya ve Avrupa ülkelerine kaldı.
      <br/>
      <br/>
      Kaddafi de resti çekti
      <br/>
      <br/>
      Tüm bunlar yetmiyormuş gibi Refahyol döneminde iyice gerilen siyasi ilişkilerimiz nedeniyle Libya’ya yapılan canlı koyun ihracatı da tehlikeye girdi. Kurbanlıklarını S. Arabistan gibi her yıl Türkiye’den alan Libya önceki yıl kurbanlık için açılan ihaleyi Fransızlar’a verdi. Geçen yıl yine Kurban Bayramı için açılan 30 milyon dolarlık ihaleyi almak için Türk ihracatçıların girişimleri sonuçsuz kaldı. İhracatçı firmalardan Yıldız Gıda’nın sahibi Rüşdü Yıldız, Libya’ya her yıl 250 bin baş koyun gönderdiklerini belirterek, “Kaddafi ile aramız açıldıktan sonra bize ihale vermedi” diyor. Bu tür işlerde  siyasi ve ekonomik ilişkilerin ağır bastığının altını çizen ihracatçılar, Kaddafi’nin kurbanlıklarını büyük ihtimalle bu yıl da Avrupa’dan alacağını tahmin ediyor.
      <br/>
      <br/>
      Bütün bu uluslararası baskılar yetmiyormuş gibi, canlı hayvan ihracatçıları bir darbe de devletten yedi. Devlet zaten karayoluna göre daha pahalı olan denizyolu için ihracatçılara koyun başına ödediği 5 dolar navlun parasını kesti. Ardından terör nedeniyle meralar kapatılıp köylerin boşaltılması sonun başlangıcı oldu. Meralardan yararlanamayan besiciler mecburen ahır sistemine geçti. Bu da maliyetleri katladı. GAİB Başkanlar Kurulu Başkanı Abdülkadir Çıkmaz’ın verdiği bilgiye göre, maliyetlerin bu kadar ağırlaşması diğer ülkelerle rekabet etme şansımızı ortadan kaldırdı. Canlı hayvan teşvikleri verilirken Ankara’nın yollarını aşındıran Çıkmaz, 55. Hükümet’ten hiç olmazsa Toprak Mahsuleri Ofisi’den besicilere ucuz arpa verilmesini istedi. 1983 yılından beri bu ülkede ciddi hayvancılık politikası olmadığına dikkati çeken Çıkmaz, ümitsizliklerini “Kör topal gidiyoruz. Şu anda yapılacak başka bir şey de yok” şeklinde dile getiriyor.
      <br/>
      <br/>
      Sorunun Meclis’e getirilip getirilmediğini sorduğumuz bir başka ihracatçı birliği yetkilisi ise, defalarca iletmelerine rağmen bölge milletvekillerinin kendileriyle ilgilenmediğini söyledi. Adının açıklanmasını istemeyen bir yetkili, içinde bulundukları durumu bürokrasiyi aşarak bakana bildirdiği için hakkında soruşturma bile başlatıldığını söylüyor. Sektörün yanlış politikaların kurbanı olduğunu anlatan bu yetkili, içinde bulundukları durumu şöyle özetliyor: “Ette teşviki kaldırdılar; İran pazarı elimizden gitti. Savaş ise Ortadoğu’yu kaybettirdi. İşte canlı hayvanı böyle yedik bitirdik.” Yeni getirilen yasal yükümlülükler ve ticari vizelerin alımındaki zorluklar ise cabası.
      <br/>
      <br/>
      Tüm bu olanlardan sonra kendilerini vatan haini gibi hisseden canlı hayvan ihracatçıları Amerikan füzelerinin sektörde açtığı yarayla ancak 8 yıl yaşayabildi. 450 ihracatçı firmadan 225’i iflas etti. 220’si de sektörden çekildi. Bugün geriye sadece 5 firma kaldı. Ortadoğu ülkelerine 1990 yılında yapılan canlı hayvan ihracatı  2 milyon baştan 100 binin altına düştü. Bu da birkaç gemi demek. Döviz girdisi ise 200 milyon dolardan 13 milyon 400 bin dolara geriledi. Buna göre Türkiye, koyun ihracatında son sekiz yılda 1 milyar 600 milyon dolar zarar etti. İhracattaki tablo ithalata da yansıdı. Devlet İstatistik Enstitüsü’nün (DİE) Dış Ticaret  İstatistiklerine göre, 1998’in Ocak—Kasım döneminde,  ithalatta en büyük artış 75.1 ile canlı hayvanda gerçekleşti. Aynı dönemde ihracatta en büyük düşüş yüzde 55.4 ile  değirmencilik ürünlerinde gerçekleşirken, bunu yüzde 45.8 ile canlı  hayvan ürünleri izlemiş. Rakamlar herşeyi anlatıyor.
      <br/>
      <br/>
      Ama ihracatçılar bu sefer kararlı: “Eğer hükümet maddi destek vermezse bizde bu sene son vereceğiz” diyorlar. Rüşdü Yıldız da başkanı olduğu ihracatçı birliği için “Seçim bile yapmadan kapatacağız” diyor.
      <br/>
      <br/>
      Mersin Limanı’ndaki gemiler önümüzdeki günlerde son seferlerini yapmak üzere demir aldıklarında Doğu ve Güneydoğu Anadolu’dan yapılan canlı hayvan ihracatı belki de resmen bitmiş olacak. Bir pazarı kaybedişimizin trajik hikayesi işte böyle. Irak’a uygulanan ambargo sebebiyle bugüne kadar 30 milyar dolardan fazla fatura ödeyen Türkiye’de, bundan böyle kuzuların sesizliği yaşanacak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16101), [web.archive.org (arşiv bağlantısı)](http://web.archive.org/web/20060503144610/http://www.aksiyon.com.tr:80/detay.php?id=16101)
