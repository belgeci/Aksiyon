# İngilizler kirli çamaşırlarımızı topluyor

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050119040622im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119040622im_/http://www.aksiyon.com.tr/resim/494/26.jpg" vspace="5"/>
  </p>
 </font>
 <font class="content">
  Soğuk savaş sonrası demir perde ülkelerine yönelen İngiliz OSG Dokümantasyon Arşivleme şirketi, Türkiye"de ofis açtı. Kurumların, şahısların "çok gizli" veya kanunen muhafazası gereken belgelerini "konaklama bedeli" karşılığında saklayan OSG, müşteri portföyüne devlet kuruluşlarını katmayı planlıyor.
 </font>
 <br/>
 <p>
  <font class="content">
   Çin"de bile ofisi bulunan şirket, dünyanın sırrını taşıyor.
   <br>
    <br>
     11 Eylül saldırılarının ardından, dünya piyasalarının büyük bir finansal krizle karşı karşıya kalacağı sanılıyordu. Beklenen olmadı. Yerle bir olan 110 katlı ikiz kulelerdeki firmaların yüzde 70"i 48 saat içinde dünya ticaret sistemine geri döndü. Çünkü Amerika kıtasında 80, Avrupa"da ise 40 yıldan bu yana kurumlara "doküman lojistiği" denilen bir hizmet veriliyor. Bu nedenle bir şirket, terör saldırısı ya da doğal afet nedeniyle tüm verilerini kaybetse bile, farklı bir coğrafyada saklanan yedek dataları sayesinde yeniden faaliyetlerine devam edebiliyor.
     <br>
      <br>
       İstanbul"daki bombalı saldırıların hemen ardından, HSBC Bank"ın Türkiye"den çekileceği haberleri yayıldı. İngiliz sermayeli banka ertesi gün tüm şubelerinde yeniden hizmet vermeye başladı. Türkiye"de "doküman lojistiği" hizmeti olmadığı için banka, datalarını kendi imkanlarıyla İstanbul"un başka bir bölgesinde muhafaza ediyordu. Meçhul kişiler, bankanın genel müdürlük binasıyla birlikte tüm datalarının da yok olduğunu düşünerek böyle bir iddiayı ortaya atmıştı. Amerikan Ulusal Arşivler ve Kayıtlar İdaresi verilerine göre, data merkezlerini 10 gün veya daha uzun süreli kaybeden işletmelerin yüzde 93"ü, yaşadıkları felaketten itibaren 1 yıl içinde iflas ediyor. İngiltere Sanayi ve Ticaret Bakanlığı"nın tespitlerine göre, ciddi boyutlarda veri kaybına uğrayan işletmelerin yüzde 70"i 18 ay içinde kapanıyor. İngiliz bankası, Türkiye"deki şirketler gibi arşivlerini genel müdürlük binasında muhafaza ediyor olsaydı, bugün HSBC diye bir banka olmayacaktı.
       <br/>
       <br/>
       Terör saldırılarından sonra dünya genelinde bu alanda toplam 8-9 milyar dolarlık yeni yatırım yapılırken, kamu kurumları ve Türk şirketleri bu konuda hâlâ duyarsız. Bugün borsaya açık şirketlerin tamamında veri depolama ve iş sürekliliği sistemleri bulunmuyor. İstanbul"da birçok bilişim firmasının yöneticileri, deprem riskine karşı, back-up (yedekleme) cd"lerini sokağa çıkarken yanlarına alıyor, otomobillerinde gizliyor. Ülkemizde kamu kurumlarının arşivlerinin yok olma riski ise ticari kuruluşlara göre daha yüksek. Ankara"da Sayıştay arşivinin yakılması sonucu dava dosyaları, deliller kül oldu. Bazen ülkeler bile arşivlerini kaybedebiliyor. Amerika Irak"ı işgal ettiği sırada, Bağdat"ta ateşe verilen bakanlık binalarında, sağlık ve tarım istatistiklerine varana kadar her türlü veri imha edildi. Bir devletin hafızası silindi.
       <br/>
       <br/>
       Forbes 500"ün arşivini yönetiyor
       <br/>
       <br/>
       Soğuk savaşın sona ermesinin ardından Doğu Bloku ülkelerine de doküman lojistiği hizmeti vermeye başlayan ünlü İngiliz OSG Dokümantasyon Arşivleme Şirketi, şimdi Türkiye ve Ortadoğu ülkelerinin arşivlerine talip oldu. 2001 yılında sessiz sedasız Türkiye"ye gelen şirket, iki yıl süren çalışmalarının ardından Gebze"de 5 milyon dolara kale gibi bir üs kurdu. 24 saat korunan, kimyasal patlamalara ve depreme dayanıklı üsse matrixvari şifrelerle girilebiliyor. Rusya"daki merkez ofise bağlı olarak faaliyetlerine başlayan OSG Türkiye"nin operasyonlarını iş dünyasının fuarcılık sektöründen tanıdığı Elif Tuğba Avşar yürütüyor. Aralarında Microsoft, IBM, Citibank, Nestle, Coca-Cola gibi dünya devlerinin yer aldığı Forbes 500 firmalarının yüzde 97"sine doküman lojistiği hizmeti veren şirketin Türkiye Genel Müdürü Elif Tuğba Avşar, 70 kuruluşla sözleşme imzalayarak belgelerini saklamaya başladı bile. Avrupa ve Arap coğrafyasıyla sıkı bağlantıları bulunan Avşar"ın müşteri portföyünde global markaların yanı sıra teknoloji şirketleri, konsolosluklar, büyükelçilikler, ticaret odaları ve bankalar da yer alıyor. Para karşılığı sır saklayan şirketin depolarında sıradan muhasebe belgelerinin yanı sıra "çok gizli" bilgiler içeren dosyalar da yer alıyor. Batan büyük bir şirketin dosyaları, hastanelerin hastalara ait röntgen filmleri ve MR"ları da OSG kasalarında saklanıyor.
       <br/>
       <br/>
       Kasalar, kişisel arşivlere de hizmet veriyor. Mesela BDDK eski Başkanı Engin Akçakoca, görev süresince imzaladığı yaklaşık 7 bin kararın fotokopilerini, "yarın öbür gün hakkımda bir dava açılırsa mahkemeye kanıt olarak sunacağım" diye arkadaşının deposunda saklamak yerine böyle bir lojistik hizmetten yararlanmayı tercih edebilirdi. Mahkeme kararı olmadan, belge sahibi gelmeden muhafaza edilen dokümanların kime ait oldukları ya da içeriği hakkında istihbarat ve güvenlik birimlerine kesinlikle bilgi verilmiyor.
       <br/>
       <br/>
       60 cente sır saklıyorlar
       <br/>
       <br/>
       Elbette sır saklamanın da bir bedeli var. Konaklama ücreti koli başına aylık 30 ila 60 cent arasında değişiyor. Türkiye dışındaki ülkelerde ise 1-2 dolar civarında. Sistem işletmelere yüzde 30-70 oranında tasarruf sağlıyor. Oysa bizdeki şirketler faaliyet gösterdikleri plazalarda bir de arşivleri için ayrıca kat kiralıyor. Plazalarda kiraların metrekaresi 6 ila 20 dolar arasında değişiyor. Türkiye"nin en büyük bankalarından biri on binlerce belgeden oluşan arşivini muhafaza için tam 2,5 milyon dolarlık yatırım yaptı. Üstelik bu yatırımlar yapılırken lojistikçilerin "Plaza Riski" dediği artı riskler hiç dikkate alınmıyor. OSG Türkiye Genel Müdürü Avşar, "Bunları konuşmak hoşumuza gitmiyor" dediği riskleri şöyle sıralıyor: "Bulunduğunuz katta tüm gerekli önlemleri almış olabilirsiniz. Fakat alt veya üst komşunuz "x" sebepten dolayı bir olay yaşayabilir ve bu sizi de etkileyebilir. Yanınızda bir benzin istasyonu, restoran ya da kimyasal depo bulunabilir. Terör saldırısına maruz kalabibilirsiniz. Bu tür riskler şehir içinde her zaman vardır. Bunlara ek olarak su basabilir, yangın çıkabilir, deprem olabilir veya kötü niyetli bir personel önemli bir evrakı başka bir şirkete verirse kaybedilen verinin geri dönüşü çok zor olur." Bu arada Avşar"dan Türkiye"de 1 milyon koli arşivi bulunan firmaların olduğunu öğreniyoruz.
       <br/>
       <br/>
       Firma, kağıt dokümanların yanı sıra temmuz ayından itibaren manyetik alan bilgi depolama hizmeti de verecek. Türkiye"de olmayan antimagnetik kasalar getirten Elif Tuğba Avşar, bu kasalarda bankaların imza sirküleri, dünya çapında faaliyet gösteren finans kuruluşları, telekom operatörleri, teknoloji şirketleri gibi stratejik kuruluşların back-up diskleri ve "acil durum laptop"larını koruyacak. Böylece hayati öneme sahip datalar bombadan, yüksek ısıdan ve manyetik alanlardan korunacak. Avrupa ve Amerika"da çok yaygın olan antimagnetik kasaların yerine Türkiye"de hâlâ kuyumcu kasaları kullanılıyor!
       <br/>
       <br/>
       OSG Dokümantasyon Arşivleme, dokümanı doğduğu günden ölümüne kadar saklıyor, vakti geldiğinde sistemden gelen uyarıyla imha ediyor. Müşteri her belgenin imha tarihini kendisi belirleyebiliyor. İsterse imha işlemleri müşteriye de izlettiriliyor.
       <br/>
       <br/>
       Çocuğunun karnelerini saklıyor
       <br/>
       <br/>
       OSG"ye saklanması için her zaman çok özel belgeler teslim edilmiyor. Kimileri hiç kullanmadığı belgelerinin saklanmasını isteyebiliyor. Üst düzey bir yönetici, çocuğuna ait eski karneleri saklamaları için vermiş ve sözleşmeye bir de talimat eklemiş. Çocuğu 18 yaşına bastığı gün bu karneler özel bir kurye ile çocuğuna gönderilecek! Şirket, belgelerinin koli içinde ya da klasör halinde saklanmasını isteyebiliyor. İhtiyaç duyduğunda ise ilgili belgeyi internet üzerinden talep edebiliyor. OSG"nin özel kuryeleri, istenen belgeyi kısa sürede belirtilen adrese ulaştırıyor. Firma yetkilisi, gizliliği olan bir dokümanı kimlerin kaç defa talep ettiğini, kaç gün masalarında kaldığını internet üzerinden görebiliyor. Tüm belgeler barkotlandığı için bu bilgiler o barkoda kaydediliyor ve istenen belgenin hikayesi izlenebiliyor.
       <br/>
       <br/>
       OSG Türkiye Genel Müdürü Elif Tuğba Avşar, kurumların birçok insana itici gelen soğuk belgelerinin saklandığı arşivleri bir çamaşırhaneye, buradaki belgeleri de o şirketin "kirli çamaşırları"na benzetiyor. "Aslında yaptığımız iş kurumların kirli çamaşırlarını toplamaktan ibaret. Biz bunları alıp temizliyor, yeniden düzene koyuyor ve onlara pırlanta gibi bakıyoruz" diyor. Avşar, Türk şirketlerinin yanı sıra devletin kirli çamaşırlarına da gözünü dikmiş. Görüşmelere başlamış bile. Tabii "yasak" zihniyetinin hakim olduğu devletin kurumlarının arşivlerine girmek pek de kolay olmayacağa benziyor. Ancak Avşar kararlı. "Çok zorlu bir yol bu. Biraz zaman alacak" diyor. BDDK"nın arşivleri de şirketin ilgisini çekiyor.
       <br/>
       <br/>
       Gizlilik kültürü açısından bakıldığında şirketlerin devlet kurumlarından pek de bir farkı yok. Hatta bir çok firma mali belgelerini, başımıza bir iş açar mantığıyla devletle bile paylaşmıyor. Türkiye"yi tercih etme sebebini kıtalararası lojistik önemine bağlayan Avşar, bu tutuculuğa rağmen Türkiye"yi bakir alan olarak gördüklerini belirtiyor. Kısa bir süre önce 183 firmayla görüştüklerini ve yoğun ilgiyle karşı karşıya olduklarını anlatan Avşar, OSG"nin demirperde ülkelerindeki faaliyetlerini örnek gösteriyor. OSG"nin ilgisini çeken bu ülkeler soğuk savaş kültüründen hayli uzaklaşmış görünüyor. Şirket, Polonya ve Ukrayna"da bakanlıklara hizmet veriyor. Rusya İçişleri, Turizm ve Ulaştırma bakanlıkları ile 430 firma arşivlerini İngiliz şirketine emanet etti. 1 milyonu aşkın kolinin saklandığı Rusya pazarının yüzde 97"si OSG"nin elinde bulunuyor. Birkaç gün önce açılan Kazakistan ofisi ise şirketlerden önce bakanlıklarla görüşmeye başladı. Rusya"da özellikle antimagnetik kasalar içerisinde bir afet programına yönelik özel programlanmış laptoplar saklanıyor. "O gün" geldiğinde en geç yarım iş günü içinde laptoplar sahiplerine teslim edilecek. Bu laptoplarda 48 saat içerisinde şirketin yeniden faaliyete geçmesini ve günlük yaşantısını sürdürmesini sağlayacak tüm içerik  mevcut.
       <br/>
       <br/>
       OSG Dokümantasyon Arşivleme şirketinin Türkiye"den sonraki hedefi Ortadoğu ülkeleri. İlk önce Beyrut ve Dubai"de ofisler açılacak. Ardından Ortadoğu ofisleri Gebze"den yönetilecek. Türkiye, Rusya"dan ayrılarak bağımsız ofis haline dönüştürülecek. Atalarımız "Sırrını söyleme dostuna, dostunun da dostu vardır o da söyler dostuna" demiş ancak, 30 yıldan bu yana faaliyet gösterdiği ülkelerin hiçbirinde bir bilgi sızıntısı meydana gelmemiş olması firmaya duyulan güveni daha da güçlendirmiş. Üstelik reklam yapmıyor, göz önünde bulunmamaya çalışıyor. Firma yetkilileri "Sakıncalı olduğu için değil ama "sektörün gerekliliği" nedeniyle bu tip açılımlara girmeyi tercih etmiyoruz" diyor. Sır küpü gibi şirket, talep gelirse diğer illerde de ofis açacak.
       <br/>
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### aliahmet, 31-Mayıs-2004
> Neden dışa bağımlı olalım ?: 
> Ülkemizin 5 ünversitesinde Bilgi ve Belge Yönetimi Bölümleri var. Bu bölümlerde okuyan kişiler hertürlü bilgiyle donatılıyorlar. Fakat arşive önem verilmediği için çogu işsiz..Çünkü bizim iş adamlarımız arşivleri depo olarak görüyorlar.Bu zihniyet devam ettikçe dışarıya bağımlı olmaktan başka çaremiz yok..

### Zeynep Çamlı, 27-Mayıs-2004
> sırlar: 
> Böyle bir şirketin açolması mükemmel bir olay. Ama bu şirketin Rusya ya bağımlı olması doğrusu ürkütücü. İstikbarat adı üstünde bence isterse herşeye ulaşır özellikle dış kaynaklı olanlar

Kaynak: [www.aksiyon.com.tr](http://www.aksiyon.com.tr:80/detay.php?id=11520&yorum_id=1), [web.archive.org (arşiv bağlantısı)](http://web.archive.org/web/20050119040622/http://www.aksiyon.com.tr:80/detay.php?id=11520&yorum_id=1)
