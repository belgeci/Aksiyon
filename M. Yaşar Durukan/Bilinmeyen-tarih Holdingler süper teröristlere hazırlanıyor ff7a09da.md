# Holdingler süper teröristlere hazırlanıyor

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050227160841im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160841im_/http://www.aksiyon.com.tr/resim/355/21.jpg" vspace="5"/>
  </p>
 </font>
 <font class="content">
  Terörün iki temel sebebi var; ekonomik ve siyasal. Terörün şiddeti bu iki kavramın yeryüzündeki dengesizliklerinin dereceleriyle doğru orantılı bir şekilde artıyor. Amerika’da yaşanan son saldırılar da bu oranın oldukça büyüdüğünün bir göstergesiydi.
 </font>
 <br/>
 <p>
  <font class="content">
   Beklenilenin aksine tek bir ateşli silah bile kullanılmadan gerçekleştirilen saldırı ‘süper teröristler’ döneminin başladığının bir işaretiydi. Bu iki dengesizliğin eseri olarak ortaya çıkıp gelişen süper terörist grupların farkı, acımasız olmaları ve eylemleriyle dehşet saçmaları. Eğer bu dengesizlik giderilmez veya en azından belli bir seviyeye çekilemezse dünyayı cehenneme çevirecek bu saldırılar sürecek demek. Hedefleri ise kapitalizm ve onun sembolleri. Tüm dünyadaki sermaye grupları korkunç saldırıdan sonra aynı korkuyu paylaşıyor.
   <br>
    <br>
     Türkiye gibi oldukça stratejik bir coğrafi noktada yer alan gruplar da endişe içinde. Teröristler her zaman Türkiye’yi pas geçip Amerika’ya gitmeyeceklerine göre, bu endişelerinde de yersiz değiller. Türkiye’deki gerek yerli ve gerekse yabancı sermayenin uzantısı şeklindeki sermaye grupları, son olaydan sonra bu gerçeği daha da iyi gördüler. Görmekle kalmayıp güvenlik önlemlerini uluslararası terörizme göre yeniden revize etmeye başladılar.
     <br>
      <br>
       Aslında geç bile kaldılar. Özdemir Sabancı’nın Sabancı Center’ın 28. katında katledilmesi acı bir tecrübe oldu. Koç Grubu’nda yer alan Migros’un Kapitol Alışveriş Merkezi’ndeki şubesine 1994 yılında düzenlenen bombalı saldırı sermaye gruplarına yönelik hareketin en belirgin örneklerinden. Temizlik şirketleriyle güvenliğin sağlanamayacağını iyice idrak eden sermaye grupları çok sıkı ve özel önlemler alıyor.
       <br/>
       <br/>
       İstihbarata yöneldiler
       <br/>
       <br/>
       Edindiğimiz bilgilere göre, büyük sermaye gruplarının önlemlerinin başında ‘istihbarat’ geliyor. Mümkün olduğu kadar istihbarat toplayarak tehlikenin nereden, ne zaman ve nasıl geleceği konusunda hazırlık yapıyorlar. İstihbarat çalışması, grubun kendi birimlerince gerçekleştiriliyor. Elde edilen bilgiler sık sık güvenlik güçleriyle paylaşılıyor. Emniyet teşkilatında yer alan Hassas Bölge müdürlükleri de bu gruplarla sürekli irtibat halinde bulunuyor. İhbarlar, tehditler en ince ayrıntısına kadar değerlendiriliyor. Koç Grubu Acil Durum Yönetim ekibinden Emre Görgün, “Teröre karşı ilk önce uyanık olmalısınız. İstihbaratınız olmalı. Çünkü karşınızdaki sizi çok iyi takip ediyor. En ulaşılmaz dediğimiz şirketlerin bile yerleşim planı bulunabilir. Eğer sizin istihbaratınız veya hazırlığınız yoksa sonuçlarını ortadan kaldırmanız mümkün değil” diyor.
       <br/>
       <br/>
       Güvenlik örgütleri de eskisinden daha profesyonel ve daha caydırıcı. Bomba ve ilkyardım konularında eğitilen güvenlikçiler, sık sık çeşitli senaryolara göre tatbikata tabi tutuluyorlar.
       <br/>
       <br/>
       Grup içinde yeralan her sektör için ayrı ayrı risk analizi yapılıyor. Bu analizler doğrultusunda güvenlik paketleri hazırlanıyor. Herşeyden önce beklenen saldırı türleri saptanmaya çalışılıyor. Özellikle sanayi kuruluşlarının stratejik noktalarında önlemler alınıyor. Böyle bir önlem, teröristlerin sanayi kuruluşunun üretim açısından stratejik öneme sahip birimine düzenleyecekleri saldırıyla üretimi bir hafta ya da bir ay durdurmayı hedefleyebilecekleri düşünülerek alınmış. Acil durum yönetim planında bu noktaların hepsi belirlenmiş durumda. Gerçekten de yerinde bir önlem. Mesela bir demir–çelik fabrikasında yüksek fırınların durdurulması ya da havaya uçurulması sonucu ortaya çıkacak zarar trilyonlarla ifade edilir. Veya bir holdingin yönetim katının havaya uçurulması bile hele aile şirketi ise, telafi edilemez bir sonucu doğurur.
       <br/>
       <br/>
       Koç Grubu örnek oldu
       <br/>
       <br/>
       Terör konusunda en Profesyonel önlemleri alan sermaye gruplarının başında Koç Grubu yer alıyor. “Acil Durum Yönetim Sistemi’’ olarak adlandırılan sistemi, 1 Ocak 2000’den itibaren tüm şirketlerde yürürlüğe koydu. Deprem, sel, yangın, kimyasal tehlike ve uluslararası terör saldırısı gibi acil durumlardaki eylem planını belirleyen sistem, ABD’de meydana gelen son saldırının ardından yeniden gözden geçiriliyor. Özellikle terör konusundaki önlemler uluslararası terör tehdidine göre yeniden ayarlanıyor.
       <br/>
       <br/>
       Koç Grubu’nda, deprem, sel, yangın gibi doğal afetlerin yanısıra Türkiye’de alışık olmadığımız türden terör eylemlerine; bina havaya uçurmalara ve kimyasal saldırılara karşı hazırlık yapılıyor. Holding bünyesinde depremden sonra 50 bin çalışana tek tek dağıtılan Acil Durum El Kitabı’nda ‘’Terörist Saldırıdan Önce’’ başlığı altındaki ilk bölümde uluslararası terörizm ve eylemleri hakkında bilgi verilerek, ‘’Herhangi bir terörizm olayında diğer kriz anlarında kullandığınız teknikleri adapte ederek kullanmayı öğrenin’’ deniliyor. ‘’Bina Patlamalarına Hazırlanma’’ kısmında Türkiye’de bugüne kadar rastlanmayan bu eylem türü hakkında detaylı bilgi veriliyor. Bu bölümde, geçtiğimiz günlerde iki uçağın korkunç bir şekilde çarparak yerle bir ettiği New York’taki ikiz kulelerin resmine yer verilmiş. Kuleler bir hedefin tam ortasında yer alıyor. Oysa bu kitap iki yıl önce basılmıştı. CIA’nın bile önceden haber alamadığı saldırı iki yıl önce öngörülmüş.
       <br/>
       <br/>
       Teröristlerin kullanacağı patlayıcıların, binaların yıkılmasına ve yangınların çıkmasına neden olabileceği belirtilerek çok katlı binada yaşayan veya çalışanlar için yedi maddelik talimat yer alıyor. “Bina Patlamaları Sırasında” ve “Bina Patlamasından Sonra” bölümlerinde kaçış planı, patlamanın şiddetiyle çöken binada kalanlar için de enkaz altında yapılması gerekenler anlatılıyor.
       <br/>
       <br/>
       Bina havaya uçurmalarını yine Türkiye’de bugüne kadar rastlanmayan bir terörist saldırı türü olan ‘Kimyasal Madde Saldırıları’ izliyor. Bu bölümde de kimyasallara karşı korunmasızlığın ölümcül olduğu vurgulanıyor ve önlemler sıralanıyor. Kurbanlara yardım konusu da ihmal edilmemiş. Acil Durum Yönetim Ekibi’nden Migros Proje Yönetim Müdürü, Endüstri Mühendisi Nursel Ölmez Ateş, bu çalışmayı Amerika başta olmak üzere dünyanın önde gelen güvenlik ve ilkyardım kuruluşlarından sağlanan verilerin Türkiye şartlarına uyarlanarak hazırlandığını söylüyor. Örneğin bugün bütün Migros şubelerindeki güvenlik birimleri ve çalışanlar her türlü bina infilak etmesi, yangın, kimyasal saldırı gibi tüm olasılıklara karşı eğitildiler.
       <br/>
       <br/>
       Kim uçurabilir
       <br/>
       <br/>
       Tüm bunları hayretler içinde okuyunca insanın aklına “Bu çaptaki saldırıyı kim gerçekleştirebilir ki?” sorusu geliyor. Onbeş gün öncesine kadar bu soruya cevap yoktu. Hatta bu önlemler abartılı bulunuyordu. Yarın belki de ABD’de yapılan saldırının ardından bir terör örgütleri koalisyonu çıkabilir. Artık terörün de sermaye gibi global sistemin bir parçası olduğu unutulmazsa bu sorunun cevabı daha çabuk bulunur.
       <br/>
       <br/>
       Böyle bir eylem için bu çaptaki patlayıcıları bir yerden diğer yere nakletmek, hele patlatacak kişileri bulmak oldukça zor. Fakat Türkiye’deki terör gruplarının böyle bir saldırı düzenleyecek duruma gelmelerinin beklenemeyeceğinin altının çizilmesi gerekiyor. Sakarya Üniversitesi’nden terör uzmanı Doç. Dr. Emin Gürses, kimyasal saldırının diğerine göre daha kolay gerçekleştirilebileceğine dikkati çekerek, bu tür saldırıdan tedirgin olunmasını doğal buluyor.         Adının açıklanmasını istemeyen bir terör uzmanı da, bundan bir yıl önce Aksiyon’a yaptığı açıklamada Türkiye’de bu tip saldırı riskinin bulunmadığını, bu konuların kamuoyu oluşturmak amacıyla ABD tarafından –yine kendi korkusundan– her ülkede gündeme getirtildiğini söylemişti. Eski MİT’çi Mahir Kaynak ise, “Şu anda öyle bir ortam yok. Ama öyle birşey hiçbir zaman için olmayacak anlamına da gelmez” diyor. Korkunun ecele faydası yok. Öyleyse 2000 yılında dünyanın başına bela olacak ‘süper-teröristler’ gelip vurmadan gereken tüm önlemler alınmalı. Son olarak 1995 yılında ABD Savunma Bakanlığı (Pentagon) tarafından hazırlanan “Terör 2000” başlıklı raporda yer alan bir bölümü yeniden hatırlatmakta yarar görüyoruz: “2000 yılında atom bombasından biyolojik ve kimyasal silahlara değin son teknolojinin ürünü olan ölüm makinalarıyla donanan “süper-terörist” gruplar, bunları acımasızca kullanmaktan çekinmeyerek dehşet salacak.”
       <br/>
       <br/>
       e-mail: mydurukan@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12840), [web.archive.org (arşiv bağlantısı)](http://web.archive.org/web/20050227160841/http://www.aksiyon.com.tr:80/detay.php?id=12840)
