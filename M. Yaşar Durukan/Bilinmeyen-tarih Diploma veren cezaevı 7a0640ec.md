# Diploma veren cezaevı

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050227093704im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093704im_/http://www.aksiyon.com.tr/resim/356/22.jpg" vspace="5"/>
  </p>
 </font>
 <font class="content">
  Geçenlerde haber merkezine ilginç bir faks geldi. Bir güvenlik firmasından yollanan faksta önümüzdeki günlerde yapılacak bir panel haber veriliyordu. İlginç olan ise, tanıtım bölümünde ‘kendi sermayesi ile cezaevi inşa edip yöneten ilk güvenlik şirketi’ şeklindeki bilgiydi.
 </font>
 <br/>
 <p>
  <font class="content">
   İlginçlikten de öte ‘komik’ geldi bize. Çünkü hemen Brezilya dizileri gibi sonu gelmeyen ‘cezaevleri klasiği’ geldi aklımıza. Aslında yerli dizilere de benziyor, sonunu hemen tahmin edebiliyorsunuz.
   <br>
    <br>
     Genellikle içerideki “kötü adamlar”, “ceza”evini ele geçirir. Şerif ve adamları 10 yıl içeri giremez. Onlar içeride istedikleri gibi at koşturur. Silah ve uyuşturucu trafiği aksamadan yürür. Arada bir birbirleriyle çatışır kötü adamlar. Cep telefonlarıyla ‘dışarı’da ‘iş’ hallettirirler. Şerif ve adamlarının koruyamadığı mahkumları ‘baba’ diye tabir edilen nüfuzlu mahkumlar korur, yedirir, içirir, giydirirler. Adaletin yerinde adaleti sağlarlar. Onlar da adalet yerine babalarına itaat eder. Hatta birgün bizi de davet ettiler. Onların sayesinde güvenlik önlemlerini aşıp misafir olmuştuk. Televizyon kanallarına ulaşan kasetler sayesinde onların tüm bu ‘sosyal faaliyetleri’ hakkında haberdar oluruz.
     <br>
      <br>
       İçerdekiler yaptıklarının yanlarına kâr kalacağını düşünmeye başladıkları zaman şerif ve adamları taarruza geçer. Cezaevinin duvarında kocaman bir delik açılır. Silahlar, bombalar patlar... Sonunda vuruşa vuruşa ele geçirilir. Geride onlarca ölü, yüzlerce yaralı bırakarak.
       <br/>
       <br/>
       Tüm bu olanları hatırladığımızda, biz askeriyle, gardiyanıyla bir tek Bayrampaşa’ya bile hakim olamazken bir güvenlik firmasının kendi sermayesi ile cezaevi inşa etmesi, hele yönetmesi pek inandırıcı gelmedi doğrusu. Merakımızı da yenemeyip firmayı arayarak “Bu işi nasıl becerdiniz?” diye sorduk. Merkezi Almanya’da bulunan Kötter isimli güvenlik firmasının Türkiye ofisindeki yetkilileri önce firma hakkında kısa bir brifing verdi: 1934 yılında kurulmuş. 10 bin çalışanı var. Avrupa çapında 57 ofiste hizmet veriyor. 18 tane de akademileri var. Uluslararası güvenlik otoriteleri tarafından tanınan organizasyonun beyninde dünyaca ünlü Antiterör Uzmanı emekli General Ulrich K. Wegener bulunuyor. Wegener, cezaevi projesi üzerinde bizzat çalışmış.
       <br/>
       <br/>
       Alan memnun, kalan memnun
       <br/>
       <br/>
       Ancak Alman yetkililer de bizim gibi düşünmüş. Bir güvenlik firmasının cezaevi inşa edip işletmesine pek sıcak bakmamışlar. Kötter, aksini ispat etmek için tam 8 yıl altyapı çalışması yapmış. Adalet Bakanlığı uygulama için yeni bir cezaevi yapılacak parayı tahsis etmeyince Kötter, kendi kasasından 35 milyon mark harcayarak bir cezaevi inşa etmiş. Devletin yaptırdığı cezaevlerinin üçte birine malolması yetkililerin dikkatini çekmiş. Kötter, ikinci cezaevini de inşa etmiş. Şu anda üçüncüsünün yapımı devam ediyor. Sonra mevzuatta sorun çıkmış. Gerekli değişiklikler yapıldıktan sonra Kötter, cezaevlerindeki yönetimi devralmış.
       <br/>
       <br/>
       500 mahkum kapasiteli ilk cezaevindeki uygulamalar, yetkililerin umduğundan da iyi sonuç vermiş. Mahkumların her türlü ihtiyacı düşünülmüş. Koğuş sistemi yok. En fazla birkaç kişilik hücrelerde kalıyorlar. Oldukça hijyenik hücrelerde yatak, sandalye ve bazılarında televizyon var. Oysa bizde en temel ihtiyaçlar bile mafya tekelinde. Bazen de devletin yapması gereken hizmetleri içerideki nüfuzlu bir mahkum karşılayabiliyor. Mesela Bayrampaşa’da kalan ‘baba’lardan biri, koğuşları boyatmış, kırık camları taktırmıştı. Kötter’in işlettiği cezaevlerinde telefon hizmeti de var. Tabii ki, belli bölümlerde. Bizde ise, yetkililer müsaade etmese de “Bayrampaşa Telekom” sürekli çalışıyor. Mahkumlar yakınlarıyla, teröristler hücre evleriyle, mafya üyeleri ‘baba’larıyla istediği gibi görüşebiliyor. Hatta bugünlerde Aria modası var. Kötter yetkilileri, tüm bu hizmetleri verirken cezaevi ile tatil köyü arasındaki sınırları çok iyi bildiklerini özellikle vurguluyor.
       <br/>
       <br/>
       Türkiye’de cezaevi denilince akla ‘isyan’ ya da ‘açlık grevi’ geldiği için hemen bu konuları soruyoruz. İsyan yokmuş. Şaşırıyoruz! Ya oradaki mahkumlar çok akıllı ya da bizimkiler çok cesur diye düşünürken, adi suçluların yanı sıra oldukça psikopat ve terör suçlularının da bulunduğunu öğreniyoruz. Gerçi isyan için gerekli araç gereçleri de yok. Buna asla izin verilmiyor. Uyuşturucu ve silah sokma olasılığı yüzde sıfır. Oysa bizimkiler cephanelik. Kalaşnikoflar, tabancalar, lav silahları...
       <br/>
       <br/>
       Açlık grevine gelince; bir defa olmuş. Çinli mahkumlar yapmış. Hemen bir tercüman bulup nedenini sormuşlar. Alman yemekleri çok yağlı olduğu için asla yiyemediklerini, bu nedenle grev yaptıklarını söylemişler. Cezaevi yönetimi bunun üzerine hemen bir Çinli aşçı alarak Çin yemekleri yaptırmış. Böylece bu sorun anında çözülmüş.
       <br/>
       <br/>
       Diplomalı mahkumlar
       <br/>
       <br/>
       Kötter, sadece asayişi sağlamakla yetinmemiş. Cezaevi işletmeciliğini ‘Suç işlediysen cezasını çekeceksin’ mantığından çok ‘Suçluyu sosyal hayata nasıl kazandıralım?” felsefesine dayandırmışlar. Bu temel prensipten hareketle gerekli altyapıyı da sağlamışlar. Her cezaevinde mutlaka bir kütüphane var. Spor tesisleri ve mesleki eğitim alanları mevcut. Ancak bu birimlerin hiçbiri göstermelik değil. Mahkumlar her türlü sporu, uzman hocaların gözetiminde yapıyor. Mesleki eğitim alanları ise tam bir meslek okulu gibi. Hatta gibisi fazla çünkü meslek okulu. Mesleği olmayan içeride kaldığı süre içinde seçtiği alanda bir profesyonel olarak dışarıya çıkıyor. Çünkü eğitim yine uzman hocalar tarafından veriliyor. Üstelik buralar ‘kabul edilmiş meslek okulu’ statüsünde. Belli kriterlere ulaşanlara bir de diploma veriliyor. Yani işsiz güçsüz bir insan cezasını çektikten sonra dışarıya cezaevinden aldığı diploma ile çıkıyor. Sosyal hayata entegrasyon diye buna denir işte.
       <br/>
       <br/>
       Bizdekiler ise kalifiye mafya üyesi, sempatizan ise tam bir terörist olup çıkıyor. Hatta içerideki rant o kadar tatlı geliyor ki, dışarıda iş bulamayanlar acil olarak suç işleyip tekrar içeri giriyor. İşleyecek suç bulamayanlar ise hemen bir araba çalıp ilk polis otosuna çarparak kendisini içeri attırabiliyor. Hiçbir yasadışı gruba bulaşmadan dışarı çıkmayı başaranlar ise, iş ve işçi bulma kuyruklarında umutsuzca bekliyor. Türkiye’de bir insanın hangi sebepten olursa olsun cezaevine girmiş olması onun iş bulamaması, aç kalması demek. Aç kalmak istemiyorsa bir suç örgütüne katılıp ekmek parasını çıkarması gerekiyor!
       <br/>
       <br/>
       İşkence de yok
       <br/>
       <br/>
       Peki ya işkence? Türkiye’deki cezaevlerindeki insan hakları ihlalleri “iddiaları” nedeniyle dışarıdaki itibarımız beş paralık olurken bir güvenlik firmasının işlettiği cezaevlerinde işkence yok. Cezaevleri konusunda yaptığı ciddi çalışmalarla dikkati çeken “Türk Jandarma Heyeti” sözkonusu cezaevlerinde incelemelerde bulunmuş. Oldukça beğenmişler. Avrupa’da işkenceler karşıtı ve insanlığa aykırı davranışlara karşı çalışmalarıyla tanınan CTP isimli örgüt bu cezaevlerini birinci seçmiş. Türkiye’nin de üye olduğu örgüt not vermenin dışında bir de teşekkür mektubu yazmış. Kötter Türkiye Genel Müdürü Mevlüt Türksoy, “Sekiz yılda yaptıklarımızın daha iyi bir ödülü olamazdı” diyor. Alman Adalet Bakanlığı, yakın gelecekte bazı eyaletlerdeki cezaevlerinin tamamını Kötter’e devredecek.
       <br/>
       <br/>
       Bu durumda hemen akla bizim cezaevlerinin durumu geliyor. Fakat Kötter, şimdilik Adalet Bakanlığı ile görüşerek, ilk olarak gardiyan eğitimiyle ilgili bir teklifte bulunacak. Acaba Kötter bizim cezaevlerine talip olur mu ya da Adalet Bakanlığı bu konuda ne düşünüyor bilemiyoruz. Bildiğimiz bir gerçek var o da sosyal bir yara haline gelen infaz sisteminin ne şekilde olursa olsun bir an önce çağdaş ülkelerdeki gibi halledilmesi gerektiği. Kötter’in işlettiği cezaevlerinin mimarı olan dünyaca ünlü anti—terör uzmanı General Ulrich K. Wegener, gelecek ay Türkiye’ye geliyor. Bu fırsatı iyi değerlendirip “Ne olacak şu bizim cezaevlerinin hali?” diye sormakta yarar var. Belki bir çözüm yolu gösterir.
       <br/>
       <br/>
       “Türkiye’de terörist saldırılar bekliyoruz”
       <br/>
       <br/>
       Cezaevi işletmeciliğinin yanı sıra VIP koruma alanında da isim yapan Kötter, Bill Clinton, Alman Başbakanı Gerhard Schröder, Michael Jackson, Boris Becker, Michael Douglas gibi dünyaca tanınmış kişileri koruyor. Almanya’da gerçekleşen G—7 Zirvesi’nin güvenlik organizasyonu içinde de görev alan Kötter, özellikle Türkiye’de bu sıralar “Global Terörizm ve İş Hayatı” konularında çalışmalarını yoğunlaştırıyor. Kötter Güvenlik Müdürü Şahin Acar, bu çalışmalara paralel olarak ilginç açıklamalarda bulunuyor. Acar, “Önümüzdeki günlerde Türkiye’de biz terörist hareketler bekliyoruz” diyor. Bu şok iddianın dayanağını sorduğumuzda ise, “Türkiye’de yaptığımız analiz sonrası böyle bir tesbitimiz var. Şu anda veriler bunu gösteriyor” demekle yetiniyor. Bu sözleri söylerken oldukça kendinden emin görünen Acar, iddialı konuşmasını sürdürüyor: “Türkiye’nin geçmişini inceleyin, hangi dönemlerde terörist hareketlerin yoğunlaştığını görün. Şu andaki ekonomik duruma bakın; göreceksiniz. Saldırı şeklinde olabilir, başka türlü yaklaşımlar olabilir... Ekonomik sebepler destekleyici unsurlar. Terörizmin amaçları içinde pekçok şey sayılabilir. Bunlardan bir tanesi gelir sağlamak, gelirin yanına da silahı ekleyebilirsiniz. Terörizmin birinci amacı; düşmanını öldürmektir.”
       <br/>
       <br/>
       Her örgütün ‘hizmet dalı’na göre her kesimin hedef olabileceği uyarısında bulunan Acar, saldırının zamanıyla ilgili olarak da “Çok yakında. Yarın sabah da olabilir! İlk beş yıl içinde olabilir ama yarın sabahtan itibaren hazır olun. Herkese yönelik olabilir” diyor. 1980’den beri öldürülecek adamların hazır listeleri bulunduğunu hatırlatıyor. Kötter uzmanları sosyal patlamayı da önemli bir risk olarak görüyor.
       <br/>
       <br/>
       Koruma talebi yüzde 300 arttı
       <br/>
       <br/>
       Satış ve Pazarlama Müdürü Sevda Ekmen’in verdiği bilgiler ise hayli dikkat çekici. Özellikle işadamı Üzeyir Garih cinayeti ve Amerika’daki korkunç eylemden sonra güvenlik taleplerinin yüzde 300 arttığını söylüyor. Korunma isteğinin önemli bir kısmı büyük sermaye gruplarından geliyor. Ancak Ekmen, Almanya’da cezaevi işletmelerine rağmen Türkiye’de iki katlı binayı bile koruyamadıklarını söylüyor. Ekmen, bu ilginç bir o kadar da düşündürücü durumu şöyle açıklıyor:
       <br/>
       <br/>
       Bir işyeri düşünün. 100 çalışanı var. Güvenlik istiyor. Bunun için biz bir sürü proje hazırlıyoruz. Ekibimiz iki katlı bina da olsa 50 katlı da olsa günlerce aynı hasasiyetle kör noktaları araştırıyor, 3—4 gün fizibilite çalışması yapılıyor. Bütün o mimarinin bölgenin lokasyon çalışmasıyla birlikte proje hazırlanıyor. Ondan sonra işin ticari kısmı geliyor.
       <br/>
       <br/>
       Ancak masaya oturduğum zaman hiç adını bile duymadığım firmanın bir sayfalık teklifini görünce tedirgin oluyorum. Firma 10 tane adama kıyafetlerini giydiriyor ve yerleştiriyor. İçerideki 100 kişinin canı, malı o güvenliğe teslim ediliyor. Bu firmanın teklifini kabul edenlerin de dikkat ettiği tek şey fiyat. Biz kendi kriterlerimizi ortaya koyduğumuzda iki katlı binayı bile koruyamıyoruz. Ayrıca güvenlik firması olmak için bir mevzuat yok. Bir şirket içinde güvenlik şirketi kurabiliyor. 2000—2500 güvenlik firması olduğu telaffuz ediliyor. İnsanlar ekonomik krizi bahane edip kaydı bile olmayan firmalara güvenliklerini teslim ediyor. Eğer binanız komple çökerse ortada hiçbirşey kalmaz o zaman!”
       <br/>
       <br/>
       e—mail: mydurukan@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12815), [web.archive.org (arşiv bağlantısı)](http://web.archive.org/web/20050227093704/http://www.aksiyon.com.tr:80/detay.php?id=12815)
