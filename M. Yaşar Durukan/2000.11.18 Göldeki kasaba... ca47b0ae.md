# Göldeki kasaba...

*M. Yaşar Durukan 2000.11.18*

<div>
 <p class="spot">
  Küçükçekmece taraflarında oturanlar arasında yaygın bir söylenti vardır. Kalburun saman içinde durduğu evvel zaman mıdır bilmeyiz ama eski zamanlardan birinde, bir gün, bir garip dede, bir kasabanın bütün evlerini kapı kapı dolaşıp bir dilim kuru ekmek ister.
 </p>
 <p class="metin">
 </p>
 <img border="0" src="/web/20020529055053im_/http://www.aksiyon.com.tr/2000/311/resimler/Göldeki.jpg"/>
 <p class="metin">
  İsteyenin bir yüzü kara, vermeyenin iki yüzü; iki yüzü karalar birer birer kapılarını kapatırlar, kaşlarını çatarak. Yalnız bir kadıncağız gönlünün sevgisi, yüzünün tebessümüyle karşılar dedeyi. Karnını doyurur, hatırını hoş eder. Bu sefer iyilik sırası gönlü kırık dedededir; 'Kızım', der, 'Hemen çocuklarını al, arkana bakmadan tepeye doğru uzaklaş.' Çocuklarını alan kadın acele ile tepeye tırmanırken ansızın bir gümbürtü kopar.
 </p>
 <p class="metin">
  Altındaki zemin zangır zangır titremekte, sanki kıyamet kopmaktadır. Ardına baktığında görür ki yer yarılmış, kasaba içine girmiş, koskocaman çukura denizden sular dolmuştur.
 </p>
 <p class="metin">
  Alârivâyetin kasabanın gömüldüğü çukur Küçükçekmece Gölü, tepe Tepeüstü, dede de Küçükçekmece'de E5 kenarında türbesi olan Garip Dede'dir. Ve semt sakinlerinden bazı günler gölde bir minarenin ucunun belirdiğini görenler vardır.
 </p>
 <p class="metin">
  Geçtiğimiz hafta İstanbul sislere boğulduğunda Küçükçekmece'den değil ama Büyükçekmece'den geçerken objektifimize bu manzara takıldı. Hemen hatırımıza yukarıdaki hikâye geldi. Yorum sizin.
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2000/311/haberler/1.htm), [web.archive.org (arşiv bağlantısı)](http://web.archive.org/web/20020529055053/http://www.aksiyon.com.tr:80/2000/311/haberler/1.htm)
