# Ya valı ölürse...

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050302174134im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174134im_/http://www.aksiyon.com.tr/resim/308/14.jpg" vspace="5"/>
  </p>
 </font>
 <font class="content">
  İstanbul Valisi Erol Çakır, Büyükşehir Belediye Başkanı Ali Müfit Gürtuna, 3. Kor. Kom. Gar. Kom. Kor. Hüseyin Göksu,
 </font>
 <br/>
 <p>
  <font class="content">
   Jandarma Komutanı Halil İbrahim Tüysüz, Emniyet Müdürü Kazım Abanoz, Sivil Savunma Müdürü Vedat Devecioğlu, Milli Eğitim Müdürü Ömer Balıbey, Bayındırlık ve İskan Müdürü Firdevs Yüksel, Sağlık Müdürü Mecit Çalışkan, Köy Hizmetleri Müdürü Nejat Öz ve Kızılay İl Müdürü Ayla Atav.
   <br>
    <br>
     İşte bu 11 kişiden oluşan tim, İstanbul İli Kurtarma Komitesi. Adından da anlaşılacağı gibi bu tim, muhtemel bir depremde İstanbul’u kurtarmakla görevli. Zamana karşı yarışılan öyle bir anda binlerce insanın yaşamla ölüm arasındaki çizginin hangi tarafında kalacağını onların talimatları belirleyecek. Depremin ilk şoku atlatıldıktan sonra, hiçbir emir ve çağrı beklemeden yıldırım hızıyla valiliğin bahçesinde toplanacaklar. Komitenin tüm üyeleri eksiksiz ve aynı anda orada olmalı. Önlerine çıkan hiçbir engel onları durdurmamalı. Hatta başkan dahil komitenin hiçbir üyesinin ölmemesi gerekiyor(!). Aksi halde bu tam bir facia olur. Çünkü bir komite üyesinin geç kalması ya da ölmesi, emrindeki birimlerin geç harekete geçmesi, arama—kurtarma—acil yardım zincirinin kopması demek. Bu da ölü sayısının artması anlamına gelir. Bu nedenle Kurtarma Komitesi’nin tüm üyelerinin, hele valinin depremde mutlaka hayatta kalması gerekiyor.
     <br>
      <br>
       Bundan dolayı kritik görevlerde bulunan görevlilerin resmi ve özel konutlarının depreme dayanıklı inşa edilmiş olmaları gerekiyor. Peki her birinin son derece kritik görevi bulunan Kurtarma Komitesi üyelerinin evleri depreme dayanıklı mıydı acaba? Araştırdık... Elde ettiğimiz sonuçlar tek kelimeyle felaket! 11 kişilik komitenin neredeyse tamamı uzmanların ‘risk hattı’ diye niteledikleri Tuzla—Yeşilköy kıyı şeridinde oturuyor. Çoğu hasarlı binada oturan komite üyelerinin bırakın evlerinin, semtlerinin bile zemin etüdü yapılmamış!
       <br/>
       <br/>
       Hepsi risk hattında!
       <br/>
       <br/>
       Mesela Vali Erol Çakır. Aynı zamanda kurtarma komitesinin başkanı. Florya’daki Valilik Konutu’nda oturuyor. Konutun depreme dayanıklı yapılıp yapılmadığı konusunda istediğimiz bilgiler verilmedi. Ancak tarihsel veriler, depremlerin bölgede ağır hasar ve yıkımlara neden olduğunu gösteriyor. 1894’teki gibi dokuz şiddetinde hissedilecek bir depremde bölgenin durumunun hiç de içaçıcı olmayacağını şimdiden tahmin etmek zor değil. Bölgedeki yolların muhtemelen kırılacağı düşünülürse valinin ancak helikopterle kriz merkezine ulaşması mümkün olacak.
       <br/>
       <br/>
       Depremde hayati öneme sahip birimlerden biri olan Kızılay’ın İstanbul İl Müdürü Ayla Atav’ın evi Bakırköy’de. Altı katlı bir apartmanın dördüncü katında oturan Atav, 17 Ağustos ve sonrasında hasar oluşmadığını, binalarının kayalık bir zeminin üzerine inşa edildiğini söylüyor.
       <br/>
       <br/>
       Milli Eğitim İl Müdürü Ömer Balıbey, muhtemel bir Marmara depreminde önemli bir sınavdan geçecek olan Ataköy’de (7—8. Kısım) oturuyor.
       <br/>
       <br/>
       En önemli birimlerden biri olan Sivil Savunma’nın İstanbul İl Müdürü Vedat Devecioğlu Fatih’teki lojmanda ikamet ediyor. Fatih, 1894 depreminin dokuz şiddetinde hissedildiği ve ağır hasarların oluştuğu bölgeler rasında yer alıyor.
       <br/>
       <br/>
       Köy Hizmletleri İl Müdürü Nejat Öz, Kartal’da beş katlı bir lojmanda yaşıyor. Son depremlerde hasar gören lojman 15—20 yıllık.
       <br/>
       <br/>
       Sağlık İl Müdürü Dr. Mecit Çalışkan’ın evi Maltepe’de. Oturduğu semtin yerleşime açılırken zemin etüdünün yapılıp yapılmadığını bilmeyen Çalışkan, bir apartmanın yedinci katında yaşıyor.
       <br/>
       <br/>
       Bayındırlık İskan İl Müdürü Firdevs Yüksel, Üsküdar’da beş katlı bir apartmanın beşinci katında oturuyor.
       <br/>
       <br/>
       Askeri ve emniyet yetkililerinin evleriyle ilgili bilgiler güvenlik nedeniyle verilmezken, Büyükşehir Belediye Başkanı A. Müfit Gürtuna’nın Maltepe’de oturduğunu ancak depremde binaları hasar görünce Bebek’teki konuta taşındıklarını öğreniyoruz. Görünüşe bakılırsa komite üyelerinin hemen hepsi riskli bölgelerde oturuyor. Oysa hem kendi güvenlikleri hem de bir an önce göreve gelmeleri açısından binaların sağlamlığı son derece önemli. Peki ne yapılmalı? İstanbul Üniversitesi Jeofizik Mühendisliği Bölümünden Yrd. Doç. Dr. Oğuz Gündoğdu, en azından sözkonusu binaların ayakta kalıp kalamayacağının belirlenmesi için teknik anlamda muayene edilmesi gerektiğini söylüyor. Hemen ardından hasarlar gözden geçirilmeli; hasar görmüşse derhal güçlendirilmeli. Yeni binaya taşınmışlarsa zemin etüdleri yapılmalı ve depreme dayanıklılığı belirlenmeli. Binanın kolon kirişlerinin demir bağlantılarının durumları, dayanma güçleri tesbit edilmeli. Ancak, edindiğimiz bilgilerden hasarlı lojmanların dışında bu tür çalışmaların yapılmadığı anlaşılıyor.
       <br/>
       <br/>
       Eğer deprem gece meydana gelirse Anadolu yakasında oturan Köy Hizmetleri İl Müdürü Nejat Öz, Sağlık İl Müdürü Dr. Mecit Çalışkan ve Bayındırlık İskan İl Müdürü Firdevs Yüksel’in Cağaloğlu’ndaki valilik binasına kısa zamanda ulaşmaları mümkün görünmüyor.
       <br/>
       <br/>
       Aynı zamanda Jeofizik Mühendisleri Odası İstanbul Şube Başkanı olan Gündoğdu, İstanbul çok büyük bir şehir olduğu için tek bir kurtarma komitesi yerine Anadolu ve Avrupa yakası için ayrı kurtarma komitesi öneriyor. Gündoğdu bunun gerekliliğini şöyle açıklıyor: “İstanbul büyük bir şehir. İletişimde problem çıkmayacak belki ama koordinasyonda, en azından ulaşımda bir kopukluk olacaktır. Ayrıca bugüne kadar sağlam kaya üzerinde kurulmuş denilerek Anadolu yakası hiç düşünülmedi. Oysa yedinin üzerindeki depremin yayılım yönünün Kadıköy tarafları olacağını, haritalar üç aşağı beş yukarı gösteriyordu. Bu nedenle afet sırasında Anadolu yakası bir senaryo çerçevesinde hemen kendi kendine harekete geçmeli. Avrupa yakası ise eski İstanbul ve Silivri’ye kadar olan kısım diye ikiye ayrılmalı.”
       <br/>
       <br/>
       Mobil Afet Kurulu
       <br/>
       <br/>
       Afet yönetimi konusunda uzman olan Yrd. Doç. Dr. Oğuz Gündoğdu’nun diğer bir önerisi ise Mobil Afet Kurulu. Yani normal afet kurulunun mobil hale getirilmesi. Bu da içerisinde her türlü donanıma sahip, özellikle çok güçlü bir haberleşme sistemi olan araçlar sayesinde sağlanacak. Afet kurulunun 24 saati bu özel araç içerisinde geçecek. Sürekli seyir halinde olacak Mobil Afet Kurulu, afetin boyutuna göre ilgili noktalara giderek yerinde müdahalede bulunabilecek.
       <br/>
       <br/>
       Tabii ki, doğru ve zamanında müdahale için valinin yanında deprem uzmanları bulunması gerekiyor. Oğuz Gündoğdu, “Yanıma bir inşaat mühendisi alırım olur biter” mantığıyla bu işlerin yapılamayacağını söylüyor. Depremlerde çalışmış, İstanbul’un yapısal özelliklerini dolayısıyla depremde nerelerin yakılabileceğini bilen, oraya yönlendirebilecek bir insan olması gerekiyor. Başta bir jeofizikçi gerek. Çünkü jeofizikçi depremi biliyor. Depremi bildiği için onun artçılarını, fayın konumunu, yerini, yayılım özelliklerini hemen anlayabilir. Sıradan jeofizikçi de olmamalı. Arazide çalışmış insanları toparlamaları lazım.
       <br/>
       <br/>
       Gündoğdu “Ancak böyle olursa işe yarar” diyor
       <br/>
       <br/>
       Mobil Afet Kurulu sayesinde ayrıca, Adapazarı örneğinde olduğu gibi valilik kriz merkezi ilan edilerek trafiğin kilitlenmesi önlenecek, komite üyeleri seyir halinde olduğu için afet bölgesine gelen devlet erkanını karşılama—uğurlama gibi bir lüksü olmayacak.
       <br/>
       <br/>
       Tüm bu çalışmalar can kurtarma açısından çok önemli olan ilk 48 saat için. İlk bir hafta da çok önemli. Bu sürelerde yapılacak çalışmalar ölü ve yaralı sayısını belirleyecek. Çünkü senaryolara göre, İstanbul depreminde ölümlerin çoğu bina yıkımlarından değil, afetin büyüklüğü nedeniyle geç müdahalelerden kaynaklanacak. Örneğin Kobe depreminde ölü sayısını ancak iki günde söndürülebilen yangınlar artırdı. Bu ve benzeri feci manzaraların İstanbul’da da yaşanmaması için aslında işin uzmanları en ince ayrıntısına kadar herşeyi planladı. Hem de bundan yedi yıl önce Deprem ve Doğal Afetler Komisyon Raporu olarak İstanbul İl Meclisi’ne sunuldu. Depreme yedi yıl öncekinden daha da yakın olduğumuz bir dönemde alınan önlemler, en azından bu raporda yazılanlardan daha fazla olmalıydı.
       <br/>
       <br/>
       e—mail: mydurukan@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13798), [web.archive.org (arşiv bağlantısı)](http://web.archive.org/web/20050302174134/http://www.aksiyon.com.tr:80/detay.php?id=13798)
