# Liseli hayatı sorguluyor

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050120113908im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113908im_/http://www.aksiyon.com.tr/resim/468/18.jpg" vspace="5"/>
  </p>
 </font>
 <font class="content">
  Televizyon dizileri aksini iddia etse de Hababam felsefesi bitti. Liseli kendini yeniden tanımlıyor. Yeni kuşak liseli düşünüyor, hayatı sorguluyor. Komünizm döneminde Bulgar liselerinde sadece Marksist felsefe okutuluyordu. Demir Perde"nin çökmesiyle birlikte Marksist felsefe bitti. Ancak felsefeden vazgeçilmedi.
 </font>
 <br/>
 <p>
  <font class="content">
   Felsefe, demokratikleşme sürecinin vazgeçilmez bir unsuru kabul edildi. Demir Perde"nin gençleri kendilerini yeniden tanımladı. Eski blokta bunlar olurken bizim liseliler, hâlâ 1970"li yıllarda biçilen Hababam imajıyla tanınıyor. Otuz yıl sonra birbiri ardına çekilen lise dizileri Hababam felsefesinin izlerini taşıyor. Tuvalette sigara içiliyor, kız meselesinden çıkan kavgalar eksik olmuyor. Çalışkan öğrencilerin gözü üniversite sınavlarından başka bir şey görmüyor. "Peki liseli hayatı hiç sorgulamaz mı?" diye sormaya kalktığımızda "Ohoo, bizde öyle kafası çalışan çocuk nerede, bunlar iki lafı bir araya getiremiyor" diyorlar. Eğitimcilere, film yapımcılarına göre, liselerde değişen bir şey yok. Hababam geleneği hâlâ sürüyor.
   <br>
    <br>
     Oysa liseliler, yaygın olan bu imajın aksine sekiz yıldan beri sessiz sedasız bir değişim süreci yaşıyor. Klasik liseli profili yerine adeta yeni bir kuşak doğuyor. Bu kuşağa "felsefe kuşağı" demek doğru olacaktır. Çünkü liselilerin kendini yeniden tanımladığı bu değişim hareketinin kaynağı lise felsefe kulüpleri. Daha düne kadar pek kimsenin haberdar olmadığı felsefe kulüplerinin tarihi 1995"te Saint Benoît Lisesi"nde kurulan felsefe koluna dayanıyor. Lise felsefe kulüplerinin mimarı Nuran Direk, öğretmenler kurulu kararıyla yetinmeyip Milli Eğitim"den izin almayı ihmal etmemiş. Çünkü Türkiye"deki liselerde lise felsefe kulübü "Eğitsel Kol Yönetmeliği"nde olmadığından MEB"den izin almak gerekiyor. Bundan beş-altı yıl öncesine kadar, lise felsefe kulübü denildiğinde üç-beş yabancı lisede kapalı devre gerçekleştirilen entelektüel etkinlikler akla gelirdi. İstanbul"un yabancı liselerinde başlayan bu gençlik hareketi, yabancı dille eğitim veren liselere, oradan da klasik devlet liselerine sıçradı. İstanbul ve İzmir kutuplu düşünce hareketi, kısa sürede büyüdü. İstanbul"da yabancı liseler, İzmir"de devlet liseleri ön plana çıktı.
     <br>
      <b>
       <br>
        Aşiret felsefeye karşı
        <br/>
       </br>
      </b>
      <br/>
      İstanbul"da başlayan düşünce hareketi, sonunda Türkiye"nin en doğusuna, Van"a, Hakkari"ye kadar uzandı. Felsefenin Doğuya girişi pek de kolay olmamış. İlk önce Van"da, şu anda Şanlıurfa"da ÇEAŞ Anadolu Lisesi"nde felsefe öğretmenliği yapan Leyla Göktaş, insanların yaşadıkları hayatı sorgulamaya kapalı olduklarını söylüyor. Aşiret yapısının hakim olduğu bölgede felsefe garip karşılanmış. Felsefenin onları değerlerinden uzaklaştıracağını düşünüp tepki göstermişler. Felsefe olimpiyatlarında elde edilen başarılar, rüzgarı tersine çevirmiş. Zamanla büyük şehirlerde ve dünyada başka fikirlerin de olduğu gerçeği öğrencilere çok cazip gelmeye başlamış, felsefeye olan ilgi artmış. Göktaş, "Felsefe Doğu için çok gerekli" diyor. Felsefenin Hakkari"ye girişi de kolay olmamış. Dine karşı olduğu düşünülmüş. Öğrenciler, bütün filozofların ateist olduğunu söyleyip karşı çıkmışlar. Felsefe öğretmeni Dilek Cömertpay, "55 kişilik sınıftan felsefeyle ilgilenen bir kişi bile çıksa gözlerimiz parlıyor" diyor. Sonunda çıkmış. Hakkari il sınırları dışına ilk kez çıkan Selim Kaya, felsefe olimpiyatlarında Alman Lisesi ve Sakıp Sabancı Lisesi"ni bile geride bırakmış. Hele bu yıl Bingöl Anadolu Lisesi"nin sekizinci olması ise, dikkatleri Doğuya ve devlet liselerine çevirdi. Bingöllü Serkan Güney, Sainte Pulcherie, Saint Joseph gibi yabancı okulların önüne geçti. Bingöllü, Vanlı, Şanlıurfalı, Hakkarili gençler İstanbul"da başlayan felsefe hareketine damgasını vurdu.
      <br/>
      <br/>
      Tüm liseli gençlerin ortak başarıları Türkiye"yi olimpiyatlarda Almanya, İtalya, Polonya, Romanya gibi favori olan ülkeler arasına taşıdı. Dünya Felsefe Olimpiyatlarında derecelerimiz ve iki Jüri Özel ödülümüz var. Her sene hemen hemen ilk 10 içinde yer alıyoruz. Liselerdeki felsefe hareketi çok geniş bir yelpazede etkili oluyor. Polis kolejlerinden imam-hatip liselerine kadar bütün liseler bireysel olarak ya da kulüpleri aracılığıyla ulusal ve uluslararası platformlarda felsefe yapıyor. İmam-hatiplerden en fazla katılım Konya ve İstanbul"dan gerçekleşiyor. Askeri liseler, felsefe dersi olmasına rağmen, kol veya kulüp kurmuyor ve bu hareketin dışında kalmayı tercih ediyor. Bugüne kadar hiçbir askeri lise, sivil liselerin felsefe toplantılarına ve olimpiyatlara katılmamış.
      <br/>
      <b>
       <br/>
       Felsefe kulüplerine AKP vizesi
       <br/>
      </b>
      <br/>
      Bu yılki olimpiyatlara İstanbul"dan 87, Ankara"dan 72, Samsun"dan 15, İzmir"den 67, Urfa"dan 13, Antalya"dan 26 ve Van bölgesinden 9 okul katıldı. Ege Felsefe Platformu"ndan Murat Bilican"ın verdiği bilgiye göre, Türkiye genelinde 500 lisede 2 bin dolayında genç, aktif felsefe yapıyor. Gelecek yıl yapılacak olan sekizinci ulusal olimpiyat duyuruları bizzat Milli Eğitim Bakanlığı tarafından bütün Türkiye liselerine duyurulmaya başlanınca bu hem katılımın hem de liselerde felsefe hareketliliğinin artmasına katkıda bulunmuş. Aslında bu durum biraz da şaşırtıcı. Çünkü lise yönetmeliğinde felsefeyle ilgili etkinlikler, geçmişten kalan çekinceler nedeniyle izne bağlıydı. Birçok okul müdürü de "Neme lazım, ne olur ne olmaz" düşüncesiyle örtülü bir gözaltına tabi olan felsefe etkinliklerinden uzak durmayı tercih ediyordu. Lise programlarında felsefe dersinin ilk kez yer aldığı 1911 yılından bu yana ilginç dönemler yaşandı. 1970"lere gelindiğinde felsefe dersi gereksiz hatta zararlı bulundu. Felsefenin lise fen şubelerinde zorunlu ders olması kaldırıldı. Aradan yıllar geçti, felsefe 1998 yılında yeniden zorunlu hale getirildi.
      <br/>
      <br/>
      AKP hükümeti ise, felsefe kulüpleri konusunda tarihi bir adım atmaya hazırlanıyor. Bize ulaşan bilgiye göre, Milli Eğitim Bakanlığı önümüzdeki günlerde lise yönetmeliğini yeniden düzenliyor. Hazırlanan taslak, liselerde felsefe kolu ve felsefe kulüplerinin müdürlerin bilgisi dahilinde kurulabilmesine imkan tanıyor. Taslak, konuyla ilgili çevrelere gönderilerek yapılacak değişiklikler için görüş soruldu. Alınacak yanıtlara göre yönetmeliğin çıkması bekleniyor. Böylece AKP, bugüne kadar birçok hükümetin yapmadığını yaparak, felsefe kulüplerinin önünü açacak.
      <br/>
      <b>
       <br/>
       "Adabü"l-bahs ve"l-münazara"
       <br/>
      </b>
      <br/>
      Felsefe kimine göre insanın varoluş serüvenini açıklayan bir egzersiz metodu, kimine göre ise aklın daha fazla karışmasına sebep olan bir bilgi yığınından ibaret. Problem daha ziyade felsefenin sorduğu sorulardan çok cevapların çelişkisinde yatıyor. Geçmişte felsefe çeşitli kesimlerin ideolojik amaçlarına alet edildiği için olsa gerek, çekinceli bir konu olarak kalmış. 20. yüzyılın başında özel okullarla başlayan akım bugün yeniden aktif hale geçi(rili)yor. Peki felsefe, bizim çocukları bozar mı acaba? Goethe, bu sorunun cevabını bundan 176 yıl önce vermiş. Goethe, 1827 yılında Eckermann ile yaptığı konuşmalarında Türklerin klasik eğitim yöntemini şöyle özetliyor: "Müslümanlar çocuklarına dinde esas olarak önce şunu öğretiyorlar: İnsanın başına gelecek olan her şey Tanrı"nın takdiri ile olur. Bu inanç sayesinde onlar bütün hayatları boyunca emin bir şekilde ve güven içerisinde yaşarlar.... Bundan sonra felsefe dersinde şunu öğretirler: Aksi iddia edilemeyecek hiçbir şey yoktur. Her kabulün aksi iddia edilebilir. Bu ilkeye bağlı olarak bütün bir gençlik, her hangi bir fikrin tam aksini iddia etme konusunda kabiliyetlerini geliştirmeleri için eğitilirler. Bu sayede hem düşünme hem de konuşma becerileri gelişir. Ancak söylenen her sözün aksinin de savunulabileceğini fark eden gençlerde, hakikatin ne olduğu konusunda şüphe ortaya çıkar. Şüphe ile yaşamak mümkün olmadığı için, böylece ulaşılan şüphenin ilgili olduğu iddialar bir tahkike, bir tenkide tabi tutularak yakine ulaşılmaya çalışılır. Tahkik gereği gibi yapıldığında yakine ulaşır ki, eğitimde amaç da insanı yakine ulaştırmaktan başka bir şey değildir."
      <br/>
      <br/>
      Felsefeci Tahsin Görgün, Goethe"nin burada anlattığı yöntemin izlerinin kısmen "münazara" adı verilen tartışmalarla devam ettiğini söylüyor. Fikirlerin açık ve özgür bir şekilde müzakere ve münakaşasının bizim eğitim tarihimizde ciddi bir yerinin olduğunu; müzakere ve münazaranın, yani fikir tartışmalarının nasıl yapılacağının özellikle Osmanlı döneminde bir ilim haline getirildiğini ve adının da "adabü"l-bahs ve"l-münazara" olduğunu belirtiyor. Görgün, "Bu yönden felsefe kulüplerinin oluşturulmasını ve bunların münazara, münakaşa, seminer gibi faaliyetlerde bulunmalarını, Türk eğitim geleneğinin önemli bir unsurunun canlandırılması olarak görmek gerekir" diyor.
      <br/>
      <b>
       <br/>
       Batı düşüncesinin yanında Türk düşüncesi
       <br/>
      </b>
      <br/>
      Görgün, burada dikkat edilmesi gereken noktaların altını da şöyle çiziyor: "Mesele sadece Batı düşüncesi veya belirli bir ideoloji ile sınırlı veya belirli bir felsefe tanımının dikte edildiği bir kulüpleşme değil. Batı düşüncesi yanında Türk düşüncesinin de söz konusu edildiği, bu anlamıyla düşüncelerin özgürce müzakere edildiği vasatlar olarak düşünülmeli. Bu kulüplerde gençler, şiir ve nesir olarak dile gelen klasik Türk düşüncesini daha yakından tanıma ve Batılı düşünürler ile mukayese etme imkanına ulaşmalıdır. Bu sebeple özellikle Türk dili ve edebiyatı eğitiminin yeniden gözden geçirilerek, Türkçe dersini dilbilgisi dersi olmaktan, edebiyatı sadece bazı formların incelendiği dersler olmaktan çıkarmalı, aynı zamanda bir tür Türk düşüncesi dersleri olarak düşünmeliyiz. Üniversitelerdeki Türk dili ve edebiyatı bölümlerini de bu gözle yeniden gözden geçirmeliyiz. Meselâ Yunus Emre"yi, Ahmedî"yi, Fuzulî"yi, Baki"yi, Şeyh Galib"i sadece bazı formlara uygun sanatlı söz söylemiş insanlar olarak değil, oldukları şekilde, yani yüksek seviyeden bir düşünceyi yine yüksek seviyeden bir form içinde dile getirmiş, büyük sanatkar düşünürler olarak ele almak ve onları ne ise o olarak tanımak gerekmektedir. Avrupa Birliğine girme durumunda bulunan Türkiye"nin artık kendi dili, kültürü ve düşüncesine sahip çıkmak gibi bir zorunluluğu vardır. Eğer Türkiye varlığını devam ettirecekse bu, bu milletin varlığını devam ettirmesine, özellikle kendi özgün dili, kültürü ve düşüncesine yeniden kavuşmasına, daha doğrusu hatırlamasına bağlıdır. Liselerdeki düşünce kulüpleri bu hususta oldukça önemli katkılarda bulunabilirler."
      <br/>
      <br/>
      Felsefeci Görgün, Türkiye"de milli eğitimin artık sadece teknisyen ve devlet memuru yetiştiren kurumların yerine, kendi ayakları üzerinde duran, "hesap soran ve hesap veren" bir nesli yetiştirecek bir eğitim sistemini oluşturmak için gerekli adımları atması gerektiğini söylüyor. Milli Eğitimin son çalışmaları bu adımların atılmasına yönelik olsa gerek.
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3209&yorum_id=1), [web.archive.org (arşiv bağlantısı)](http://web.archive.org/web/20050120113908/http://www.aksiyon.com.tr:80/detay.php?id=3209&yorum_id=1)
