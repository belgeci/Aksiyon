# "Macera arayan PKK'lı eve dönmez"

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050130073725im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050130073725im_/http://www.aksiyon.com.tr/resim/454/42.jpg" vspace="5"/>
  </p>
 </font>
 <font class="content">
  "PKK"lıların hepsi eve dönmeyecek. Dağdan inenler ve iyi niyet eylemi olarak yeni görev almış olanlardır. Dağdakiler, bütün şiddet gruplarında adet olduğu üzere çok kısa bir süre sonra birkaç parçaya bölünüp, adlarını sadece kendilerinin bildikleri birimlere ayrılacak. Bir kısmı da mafyalaşacak veya mevcut mafya örgütlerine katılacak."
 </font>
 <br/>
 <p>
  <font class="content">
   Başlangıçta "basit eşkışya olayları" olarak nitelenen "15 Ağustos 1984" tarihli Eruh ve Şemdinli saldırılarını birbiri ardına yenileri izledi. Sonrası herkesin malumu. Ayşe Önal, 1986 yılından bu yana Türkiye"nin en acılı bölgesinin sessiz tanığı oldu. Türkiye"nin iç kanama geçirdiği bölgede, bir çeşit gözlemci olarak bulundu yıllarca. İnanılmaz olaylara tanıklık etti. O kadar çok dağa çıkıyordu ki, her geriye dönüşünde küçük oğlu, "Anne beni pekekeye götür, uslu olcam" diyordu. Ölümün kol gezdiği Hani Dağları"na çıkıpı örgütün kampına giren ilk gazeteci oldu. PKK"nın elinden 3 Türk askerini kurtardı. Üstelik tüm bunları "patatesli börek" uğruna yaptı! Acılı analar, oğulları sağ gelirse, gazeteci kıza evde yapılmış patatesli börek yedirecekti. Yoksul ailelerin, kurtarılacak canlara karşılık verebilecekleri hiçbir şeyleri yoktu çünkü. 18 yıl sonra yine bir ağustos sıcağında, dağdakiler geri dönmeye başladı. Uluslararası "En Cesur Gazeteci" ödülü sahibi Ayşe Önal ile iç kanamanın başladığı yıllardan Eve Dönüş sürecine kadar olan dönemi konuştuk. İşte Güneydoğu meselesinin on sekiz yıllık gözlemi...
   <br>
    <br>
     -İdeolojik eğilim olarak 1973"lerde ortaya çıkan terör örgütü PKK, 12 Eylül sonrasından itibaren silahlı mücadeleye geçilmesi ve nihayetinde "ulusal kurtuluş savaşı"nın halk savaşı saflarından geçmesini hedefliyordu. Bu hedefe ulaştıklarına inanıyor musunuz?
     <br>
      <br>
       Yeryüzünün koşullarından bağımsız  etnik isyanların bir anlam oluşturabileceğine inanmıyorum. Bir kere dünyanın patronlarına da, kamuoyuna da dertlerini iyi anlattılar. Bir general "dünyada gerilla savaşı kazanan ordu sadece biziz" demiş. Bence yanlış. Tam aksine Kıbrıs gibi askeri maliyet inanılmaz yüksek. Bence Türkiye kazandığı her başarıyı herkesin dudak büktüğü Dışişleri bürokratlarının olağanüstü çabasına borçludur.
       <br/>
       <br/>
       Batının yüksek refah seviyesindeki insanları Ocak 1991"de televizyonlarını açtıklarında dağlara tırmanarak Saddam"ın bombalarından kaçmaya çalışan perişan binlerce kadın ve çocuğu görünce dehşete düştüler. 1991 Körfez Savaşı Güneydoğu insanının dünya kamuoyundaki mağduriyetlerinin algılanmasında en büyük şansı oldu. Bir mücadele sırasında küresel kamuoyunu yanınıza aldığınızda karşınızdaki kesinlikle kaybetmiştir. Bir mesele küresel düzlemde anlamını bulduğunda artık düze çıkmış demektir.
       <br/>
       <br/>
       PKK acımasızdı
       <br/>
       <br/>
       -PKK, Güneydoğu"da 1992 baharında planladığı ayaklanma düşünü bir türlü gerçekleştiremedi?
       <br/>
       <br/>
       Aslında bu sorunun cevabını Usame Bin Ladin, İkiz Kulelerle bize verdi diye düşünüyorum.  Dünya imparatorunun görünmeyen düşman karşısında rotası şaştı. El Kaide"nin gücü Amerikan topraklarındaki Amerikan vatandaşı taraftarlarından geliyor. Teknoloji, saldırdığı ile aynı giysileri giymiş, aynı dili konuşan eylemcilere bir çare bulamıyor. Hukuksuz şiddetin tek çaresi küresel adaletsizlikle savaşmaktır. Kalkınmanın  zenginliğini diğerleri ile bölüşmeyi kabul etmektir. Aksi halde önümüzdeki yüzyıl hukuksuz şiddetin altın çağı olabilir; çünkü dünya  paylaşmak için daha zengin olduğu halde bölüşmek için daha bencil.
       <br/>
       <br/>
       Bir halkın topluca isyanının başarı şansı çok zayıf ama etnik ya da dini motivasyonlarla sivilleri terörize etmek sonuçları daha kolay alınabilecek bir yöntem. PKK da bunu yaptı ve kuşkusuz acımasızdı.
       <br/>
       <br/>
       -Abdullah Öcalan bu hareketin askeri kanadını mı idare ediyordu, yoksa sadece siyasal simgesi miydi?
       <br/>
       <br/>
       Apo"nun  bu savaşın neresinde olduğu hakkında bir fikrim yok. Bu daha çok istihbaratçılıkla yakın ilgisi olanların kestirebileceği bir şey. Asıl mesele Kürtlerin yurttaşı oldukları dört devletle de yirmi birinci yüzyıla devredilmiş sorunların nerdeyse çözümüne yaklaşmış olmalarıdır. Güneydoğu meselesini PKK"dan ibaret görmek bu konuda hiç fikri olmamak demektir. Ortadoğu dünyanın önemli çatışma alanlarından biri, Kürtler de bu çatışmaların varlıkları inkar edilemeyecek taraflarından biri. Sorunu PKK"dan ibaret görmek çözümlerde de aynı sığlığa yol açacaktır. Kanaatime göre asıl aktörler Suriye ve Türkiye idi.
       <br/>
       <br/>
       Körfez"de dengelerin  yeniden değiştirmesinin altındaki en önemli başlıklardan birinin Kürtlerin bundan böyle Batı değerlerini temsil eden bir yapılanma sürecine hazırlanıyor olmalarıdır. Başarırlar başaramazlar, önlerinde neler engeldir,  bu ayrıca tartışılabilir. Ama açık olan Kürtler 11 Eylüle rağmen insan hakları sürecinde geri adım atmamaya çabalayan hem Avrupa Birliği devletlerinin hem de  terör korkusundan pusulası şaşmış ABD yönetiminin  müttefikidirler.
       <br/>
       <br/>
       -PKK"da silahlı mücadele mi, yoksa siyasi mücadele mi ağırlıktaydı?
       <br/>
       <br/>
       Tercihi siyasal şiddet olmasına rağmen  yapılanmasında milliyetçi sol öğeler hakim. Bence farklı oranlarda farklı atmosferlerden oluşan bir mozaik güç genel gücü sağladı. Siyasal şiddete karşı çıkan Fransız Kürt Enstitüsü ekolü  ile en yüksek örgütlenmesini  Almanya ve İngiltere"de sağlayan PKK karşı karşıya olmalarına rağmen genel bir Güneydoğu sorununun  başka uçlardaki  etkili güçleridir. ABD"de çok güçlü olduklarını bildiğimiz Irak Kürtleri diplomasisinin  PKK"nın isyancı etnik kimliğine sağladığı katkılar azımsanamaz.
       <br/>
       <br/>
       PKK"nın da bölgedeki aşiret yapısının çözülmez bin yıllık kördüğümlerini birkaç ilmek gevşetebilmeyi başardığını düşünüyorum. Iraklı Kürt Aşiret  yönetimi ile PKK arasında garip bir çelişki oluştuğunu düşünüyorum.  Kuzey Irak topraklarında yerleşik olan  Barzani, Talabani ve diğer aşiret Kürtlerinde  siyasal bilincin çok zayıf olduğuna, Türkiye"ye rahmet okutacak bir yolsuzluk ve adaletsizliğin hüküm sürdüğüne tanığım.  Buna rağmen siyasal şiddet olarak onların silahı tercih ettiklerini söylemek zor.
       <br/>
       <br/>
       -Askeri yetkililer, dağdan inenlerin istenen rakama ulaşmadığını, Topluma Kazandırma Yasası"ndan yararlanmak için daha çok hapisteki tutuklulardan talep geldiğini açıkladı. Bu ne anlama geliyor?
       <br/>
       <br/>
       Bence dağdan inenler ve iyi niyet eylemi olarak yeni görev almış olanlardır. Onlar da yorulur, pişman olabilir, ailesini özleyebilir, yaşarken biraz huzur isteyebilir.  Ben pişmanlıktan daha farklı ve daha faydalı mücadele yollarını hatırlayıp, şiddete pişman olmaktan söz ediyorum.
       <br/>
       <br/>
       -Bundan sonraki muhtemel süreci nasıl öngörüyorsunuz?
       <br/>
       <br/>
       Türkiye, beğenilse de beğenilmese de önemli bir adım kabul ettiğim, büyük emek vererek çıkarılan Eve Dönüş yasasını bence AB"ye yaranmak için çıkarmadı. Bölgenin dinamikleri değişti ve Türkiye geç kalmış bile olsa bu dinamiklere uyum  sağlamak zorunda olduğunu hatırladı. Önce Kuzey Irak"ta sonra da Irak ana parçası üstünde etkili olmayı planlayan Ankara, yeni projelerle kalplerini epeyce kırdığı bölge insanının gönlünü kazanmayı deniyor. Böylelikle Kuzey Irak"ta Kürt federal yapısının oluşumu sonucunda Türkiye sınırları içinde bu sorun sona erecektir. Türkiye, Irak Kürtleri ile geliştireceği iyi ilişkilerle PKK"nın silahlı eylemlerini tümüyle unutmasını sağlamayı ümit ediyor.
       <br/>
       <br/>
       -Dağdakilerin hepsi eve döner mi?
       <br/>
       <br/>
       Buna rağmen kanaatimce dağdakilerin hepsi eve dönmez. Öncelikle bütün şiddet gruplarında adet olduğu üzere birileri bölünüp marjinal örgütler haline gelirler. Safariye çıkanlar gibi biraz macera ararlar ki önemli değillerdir çünkü kendi kendilerinden menkuldürler. Zaten çok kısa bir süre sonra  dağdaki yürüyüş nizamlarındaki farklılık üstüne birkaç parçaya daha bölünüp adlarını sadece kendilerinin bildikleri birimlere ayrılırlar.
       <br/>
       <br/>
       Başka birileri mafyalaşır veya mevcut mafya örgütlerine katılırlar. Kolombiya"daki mafya örgütleri üstüne yapılmış araştırmalarda üyelerinin büyük oranda eski şiddet örgütlerinden ayrılanlar oldukları tespit edilmiş.  Biz bu örneği yakın tarihte yaşadık. Hayaletleri Susurluktan  adi suça kadar bir dizi belanın içinden çıktı. Allah"tan Türkiye"de devletin gizli kaynakları beslemediği sürece hiçbir mafya gücü barınamaz. Devlet de bu saatten sonra aklını peynir ekmekle yemedi, saygın devlet olma yoluna girmişken rotayı yeniden belaya çevirecek kadar.
       <br/>
       <br/>
       Bundan sonraki süreci devletin duruşu belirleyecektir. Daha açık bir ifade ile sessiz devrim diye adlandırılan reformları jakoben dosyalarda tutmaz ve gelenekleştirerek toplumsal değerlere dönüştürürsek gelecek o kadar sıkıntılı olmayacaktır. Bu da uzun ve herkesin kendi nefsini terbiye etmesini mecbur kılan bir süreç. Bizi kötülüğe, başkasının canını yakmaya taşıyan alışkanlıklarımızı, şüphelerimizi, geleneklerimizi değiştirmek için zorlu bir çaba karşımızda bekliyor.
       <br/>
       <br/>
       -Bugün gelinen noktada taraflar bir özeleştiri yapmalı mı?
       <br/>
       <br/>
       Otuz bin insanın öldüğünü tekrarlamak çok ucuz. Ölülere karşı onları anmaktan başka bir toplumsal sorumluluğumuz yok. Ama tahribatı bedeninde ve hayatında ömür boyu taşıyacak insanlar için çok yüksek toplumsal sorumluluklarımız var. İki taraf da bunu es geçiyor. Çünkü  galibiyet duygusundan uzak, içten bir emek gerektiriyor.
       <br/>
       <br/>
       Askerleri Güneydoğu"ya gönderirken eksik olarak döndüklerinde onları rehabilite edecek, sayısını söylemeye kimsenin cesaret edemediği insanları eksiksiz olanın yaşaması bile şans ve merhamet gibi iki kaba duyguya bırakılmış  bir ülkede geleceğe teslim etmek vicdan mıdır? Öteki tarafa gelince, demokrasi talepleri bana hiçbir zaman ikna edici gelmedi. Çünkü ötekiler için kıllarını kıpırdatmadılar. Dev uluslu şirketlerin dünya hegemanyası nasıl küreselse onların karşısında duran geniş insan hakları savunucularının mücadelesi de küresel ve bu küresel dayanışmadan oldukça örtülü olarak maddi ve manevi anlamda en büyük payı aldılar. Ama bu büyük parayı demokrasi ve sivilleşmek veya insan enkazının yaralarını onarmak için kullanmadılar. Bugün bu kadar canı gönülden ve alevler içinde ölmelerine rağmen Türk halkını neden ikna edemediklerini sormak istiyorlarsa önce mazeretlerinden sıyrılıp, kendi vahşetlerinin bir muhasebesini yapmak zorundadırlar.
       <br/>
       <br/>
       -DEHAP bugün neyi ifade ediyor?
       <br/>
       <br/>
       Dehap benim açımdan iki tarafından kırılmış gururunu onarma kapasitesine sahip Türkiye"nin barış koridoruna uzanan kapısı olabilir. Ama acaba kendisi bu işlevini fark edip kullanmaya hazır mı? Bence Dehap çok hazıra konmuş bir parti. Dehap"ın parti olarak slogandan ve şikayetten başka bir şey yaptığını henüz göremedim. Bunca evladını kaybetmiş, bunca genci cezaevlerinde çürümüş, bunca genci sakat kalmış, bunca insanın göç  dramı ile perişan olduğu bir  tablonun sahibi olarak Dehap çok farklı sivil örgütlenmeler hazırlayabilir. Bunları yapmıyor olması yaşananları algılama biçiminin farklı olduğunu gösteriyor. Sakat kalmış bölge gençlerinin hayatlarını kolaylaştırıcı bilgili gönüllüler ve fiziksel durumlarına göre barınabilecek yapılar hazırlamasını beklerdim. Gerçekten işe yarayacak emeklerini buna muhtaç bölge insanından esirgediklerini düşünüyorum.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### s.serbilind, 25-Ağustos-2003
> afedersiniz: 
> Ilkin  yazinin sadece ilgimi ceken yerlerini okudugum icin, bir röportaj oldugunu farkedemedim.Fikirlerin yazarin kendisine ait oldugunu zannettim.     Fakat yine de hic gercekci bulmadim. Selamlar

### s.serbilind, 24-Ağustos-2003
> Müneccim Efendi: 
> Yahu yaziyi yazan adam ne büyük bir müneccimmis.Bu kabiliyeti babasindan mi edinmis yoksa dini bütün bir allahsiz oldugundan mi?      Allah rizasi icin bir de su T.C. ordusunun gelecegi ile ilgili bir yazi yazsin da insanlari aydinlatsin bari.Cok alim birisi vallahi....!!!

Kaynak: [www.aksiyon.com.tr](http://www.aksiyon.com.tr:80/detay.php?id=2880&yorum_id=242), [web.archive.org (arşiv bağlantısı)](http://web.archive.org/web/20050130073725/http://www.aksiyon.com.tr:80/detay.php?id=2880&yorum_id=242)
