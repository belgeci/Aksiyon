# Mayın değil pamuk çiçeği patlayacak

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050226213601im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226213601im_/http://www.aksiyon.com.tr/resim/347/14.jpg" vspace="5"/>
  </p>
 </font>
 <font class="content">
  Genelkurmay Başkanlığı aldığı bir  kararla 45 yıldır mayınlı olan Suriye sınırındaki toprakların mayınlardan temizlenmesi projesini  yavaş yavaş hayata geçiriyor.
 </font>
 <br/>
 <p>
  <font class="content">
   3,5 milyon dönüm yani iki Kıbrıs Adası büyüklüğündeki bir araziyi kapsayan Yukarı Mezopotamya olarak tabir edilen bu alanda pamuk, üzüm, zeytin,susam başta olmak üzere hemen hemen bütün ürünler yetişiyor. Mayınların temizlenmesi ile birlikte sadece zeytin üretimi Türkiye’deki üretimin yüzde 15’ini kapsayacak. Ancak mayınlar temizlenirken Suriye sınırı yeniden düzenlenecek
   <br>
    1950’li yıllar, sınır kaçakçılığının yaygın olduğu dönemler. Mardin’de sınır kaçakçılığı yapanlarla gümrük mühafaza memurları arasında çıkan silahlı çatışmada iki gümrük mühafaza memurunun ölmesi üzerine dönemin Başbakanı Adnan Menderes, Mardin Kaymakamı Kamuran Çuhruk’u Ankara’ya çağırır. Başbakan Menderes bölgede bu tür olayların bir daha yaşanmaması için Suriye sınırının baştan aşağıya mayınlanmasını ister. Böylece kaçakçılık önlenecek, dolayısıyla ölüm olayları yaşanmayacaktır. Bu direktif doğrultusunda Kaymakam Çuhruk’un önderliğinde Suriye sınırı tamamen mayınlanır. Sınır mayınlanır mayınlanmasına ama beklenen randıman alınmaz; kaçakçılık daha da artar. Kimi kaçakçılar mayınlı tarlaların ortasında can verirken, kimisi ise sınırı geçene kadar bir parçasını mayınlı topraklarda bırakmak zorunda kaldı. Mayının kopardığı hayatlar her geçen gün arttı. Ama asıl kayıplar verimli olan toprakların zorunlu nadasa bırakılmasından geldi. Çünkü mayınlanan topraklar yörenin en verimli, hemen hemen her çeşit ürün ve bitkinin yetiştiği topraklar. Geçen süre zarfında boş bırakılan mayınlı toprakların ekonomiye zararı katkısı rakamlarla tespit edilebilmiş değil.
    <br>
     <br>
      Ve aradan tam 45 yıl geçti. Yıl 2001. Ekonomik anlamda zor zamanlar geçirdiğimiz şu günlerde devlet sanki burada yapmış olduğu hatayı anlamışcasına mayınlı toprakların temizlenmesine acil olarak karar verdi. Genelkurmay Başkanlığı’nın raporları doğrultusunda Başbakan Bülent Ecevit bu bölgede yaşayan köylülere müjdeyi duyurdu: “Topraklarınız mayınlardan temizlenecek.”
      <br>
       <br/>
       Ecevit müjdeli haberi verdi ama köylülerin kafası halâ karışık. Devlet bu topraklar üzerinde nasıl bir politika uygulayacak, hak sahipleri yılllar sonra arazilerine mağduriyet yaşamadan kavuşabilecek mi? Ve Suriyeli köylülerin mayınları temizleyip yıllardır kullanmış olduğu araziler ne olacak? Bu sorular kafalarda cevapsız kalırken, konunun hem Türkiye’deki hem de Suriye’deki ilgilileri sorun yaşanmayacağı ve bu arazilerin en kısa sürede tarıma kazandırılacağı konusunda hemfikir. Ve eğer bu proje çerçevesinde mayınlar temizlenirse 3.5 milyon dönümlük arazi Türkiye’nin gelir hanesine katkı sağlayacak. Köylülerin ekonomik açıdan rahatlaması ise bölgeye bir canlılık getirecek. Mayınların temizlenmesi konusunda tek yetkili makam olan Genelkurmay Başkanlığı’na bağlı özel ekipler bölgede tespit çalışmalarına başladı. Mayınlardan temizlenecek topraklar köylülere kademeli olarak verilecek. Bunun için gerekli olan süre ise 2-3 yıl.
       <br/>
       <br/>
       İki Kıbrıs Adası
       <br/>
       <br/>
       Genelkurmay’ın temizleyeceği mayınlı araziler hiç de azımsanacak derecede değil. Hatay’dan başlayıp Silopi’ye kadar uzanan sınır hattındaki topraklar iki Kıbrıs Adası büyüklüğüne denk geliyor. 300 ila 750 metre genişliğinde, 700 km. uzunluğunda toplam 3.5 milyon dönüm olan mayınlı araziler Mardin, Şanlıurfa, Hatay, Kilis başta olmak üzere tüm sınırdaki yerleşim yerlerinin arazilerini içine almış durumda.
       <br/>
       <br/>
       Etki gücü küçük ve büyük olmak üzere iki tür mayının döşendiği toprakların temizlenmesi özellikle Türkiye ile Suriye arasındaki sıcak gelişmelerden kaynaklanıyor. Hafız Esad’ın ölümü ile birlikte yerine geçen ve başta Türkiye olmak üzere dünya devletleriyle ılımlı bir politika içerisine giren oğul Beşar Esad, Türkiye ile dostluğunu daha da pekiştirmek için bu konuda ülkemize yardım edecek. Hicaz Demiryolu’nun faaliyete geçirilip iki ülke arasındaki dostluk ve ticari ilişkilerin geliştirilmesinin mayınlı arazilerin tarıma dönüştürülmesinde etkili olduğu söyleniyor. Türkiye-Suriye Parlamenterlerarası Dostluk Grubu üyesi Kilis Milletvekili Mehmet Nacar, iki ülke arasındaki dostluk ilişkilerinin, arazilerdeki mayınların temizlenmesi kararını etkilediğinin altını çiziyor. Nacar: “Bu gelişmeler iki ülkenin karşılıklı irtibatından kaynaklanıyor. Çünkü karşılıklı iyi niyet anlaşmaları var. Bu yüzden bu arazilerin tarıma açılmasını iki ülkede istiyor. Zaten artık mayınlara da gerek yok, teknoloji çok gelişti. Bu toprakları boş olarak bekletmek ekonomiye zarar demek.” şeklinde konuşuyor.
       <br/>
       <br/>
       Mevcut sınıra düzenleme
       <br/>
       <br/>
       Mayınlı toprakların temizlenmesinden ayrı olarak hem Suriye hem de Türkiye tarafından 5’erden olmak üzere 10 kilometrelik daimı güvenlik bölgesi de tarım alanı olarak kullanılamıyor.  Suriyeli köylülerin kendi taraflarındaki mayınlı toprakları temzileyip tarıma açtıkları ve yaklaşık 25-30 yıldır kullandıkları tarlalar, anlaşmalar çerçvesinde geri alınacak. Bunun için Genelkurmay Başkanlığı’na bağlı özel ekipler Misak-ı Milli ölçüsü içinde Lozan ve Ankara Anlaşması çerçevesinde sınırı yeniden düzenleyecek. Yani Suriyelilerin temizlemiş olduğu bölgeler geri alınacak, mayınsız topraklar ve daimi güvenlik bölgesi saptamasından sonra yeni sınır tekrar çizilecek. Aslında bu değişim yeni bir sınır belirlemekten çok, mevcut olan ancak yanlış kullanıma bırakılan sınırı düzenlemeyi kapsıyor. Kilis Milletvekili Mehmet Nacar, Genelkurmay’ın düzenleme için tespitler yapmaya çalıştığını, önce mevcut sınırın düzenleneceğini, ondan sonra toprakların halka dağıtılacağını belirtiyor. Konuyla ilgilenen bir başka milletvekili olan, Türkiye Suriye Parlamenterlerarası Dostluk Grubu Başkanı Hatay Milletvekili Mehmet Şandır da Nacar’ın görüşünü destekler anlamda şunları söylüyor: “Bu topraklar kazanımdır. Bunlar zamanla köylülere verilecek. Ancak hassas olan bölgeler var. Gerekli incelemeler ve araştırmalar yapıldıktan sonra bu bölgelerin toprakları dağıtılacak. Yani mayından temizlenen her yer köylüye verilmeyecek.”
       <br/>
       <br/>
       Pamuk, üzüm, zeytin...
       <br/>
       <br/>
       3.5 milyon dönümlük bir alanı kaplayan mayınlı toprakların mayınlardan arınmasından sonra Türkiye’nin tarım ekonomisi önemli ölçüde bir gelir sağlayacak. Özellikle ihracatta kullanılan ürünlerin bölgede yetişmesi buranın önemini ve her karış toprağın değerini daha da artırıyor. Suriye sınırı boyunca uzanan ve önemli su kaynaklarının, kuyularının yakını olan alana yayılan Yukarı Mezopotamya olarak anılan bölgede pamuk, zeytin, üzüm, susam, kavun, karpuz ve tahıl ürünleri başta olmak üzere hemen hemen her çeşit ürünün yetiştiği biliniyor. Bu bölgede yetişen zeytinin Türkiye zeytin üretiminin yüzde 10’unu karşılıyor olması ve mayınlı alanların tarıma açılmasıyla birlikte bu oranın yüzde 15’e çıkması bu tarım alanlarının ne kadar önemli olduğunu göstermesi açısından son derece önemli. Ayrıca Türkiye sadece bu bölgede yetişen Şemladin denilen, hem yağından hem de sanayi ham maddesi olarak faydalanılan zeytin türünün de ekonomideki yeri önemli olsa gerek. Bu zeytinden, diğerlerine oranla daha çok yağ çıkması Şemladin türünü diğer zeytin türlerinden üstün tutuyor. Sadece zeytin değil elbette pamuk, üzüm ve susamın bölgedeki ve Türkiye ekonomisindeki ağırlığı ise tartışılmaz. Türkiye’de  üretilen susamın yarısından fazlası bu bölgeden sağlanıyor. Sadece Kilis yöresinde yılda 100  bin ton taze üzümün üretildiğini de yabana atmamak lazım. 3.5 milyon dönümlük alanın tarıma dönüştürülmesinden sonra bu oranların ve ürünlerin Türkiye’deki grafiğinin yükseleceğine hiç şüphe yok.
       <br/>
       <br/>
       Yıllardır mayınlı topraklar konusunu takip eden ve milletvekilliği döneminde de sürekli soru önergeleri veren Gaziantep eski milletvekili Şinasi Çolakoğlu arazilerin tarıma açılmasının devletin bir borcu olduğunu belirtiyor. Çolakoğlu Türkiye tarım ekonomisinde önemli payı olan bu bölgenin en verimli topraklarının yıllardır zorunlu nadasa bırakılmasının Türkiye’ye büyük zarar verdiğini belirterek, “Bu bölgede hemen hemen her çeşit ürün yetişir. İklim müsait olduğu gibi toprak da çok kullanışlı ve verimli. Türkiye’de başka yerde yetişmeyen ürünler bile bu hat çizgisinde yetişiyor. Şemladin zeytin türü sadece bu çizgi üzerinde yetişir. Zeytinin hem yağ olarak hem de sanayide kullanılması önemli olduğunu gösteriyor. Mayınların temizlenmesiyle birlikte üretilen oranlar iki katına çıkar ve köylü de gelir sağlamış olur.” şeklinde konuşuyor.
       <br/>
       <br/>
       Türkiye’nin zor günler geçirdiği bu dönemde Türkiye ekonomisine  önemli ölçüde yarar getirecek olan mayınlı alanların temizlenerek tarıma açılması neredeyse toprak reformu kadar önem taşıyor. İki Kıbrıs Adası büyüklüğündeki bir alan hiç de yabana atılacak türden değil. İsmi kadar sert ve soğuk olan mayınlar temizlenip, yerine toprak kadar yumuşak olan pamuk tarlaları çiçek açarsa eğer. Ve 2000’li yılların Türkiyesi Çin, Afrika, Vietnam ve üçüncü dünya ülkeleri gibi halâ mayınlarla uğraşmaz.
       <br/>
       <br/>
       e-mail: hsoylemez@hotmail.com                             mydurukan@hotmal.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12594), [web.archive.org (arşiv bağlantısı)](http://web.archive.org/web/20050226213601/http://www.aksiyon.com.tr:80/detay.php?id=12594)
