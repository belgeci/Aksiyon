# "Hocaefendi'yi daha dingin gördüm"

*M. Yaşar Durukan 2004.03.22*

<div bgcolor="#FFFEF6">
 <font>
  <img border="0" height="1" src="/web/20060105183312im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060105183312im_/http://www.aksiyon.com.tr/resim/485/46.jpg" vspace="5"/>
  </p>
 </font>
 <font class="content">
  "Hocaefendi, Risalelerin günümüz Türkçesine çevrilmesine yandaş olduğunu söylüyor. Bu yüzden çok azarlanmış, hırpalanmış. Vaktiyle Necip Fazıl da bu işe talip olmuş ama ona da müsaade edilmemiş." Maske düşüren gazeteci olarak nam salan Nuriye Akman"ın Sabah"ta yayınlanan M. Fethullah Gülen röportajını koparması hiç de kolay olmamıştı. Akman, sekiz yıl aradan sonra, Zaman gazetesi adına Gülen ile yeni bir söyleşi yapmak için harekete geçti. Zaman gazetesinde çalışıyor olması onu, sırada bekleyen diğer gazetecilerden ayrıcalıklı yapmamıştı. Amerika"ya sürekli haber yolluyor ama bir türlü olumlu cevap alamıyordu. Bir süre önce, Zaman Gazetesi Genel Yayın Müdürü Ekrem Dumanlı, Hocaefendi'ye "Nuriye Akman sizi ziyarete gelmek istiyor" deyince bu sefer olumlu yanıt gelmiş. İlk uçakla ABD"ye uçan Akman, ziyaretçi olarak karşılanmış ancak röportaj için geldiğini söyleyince işin rengi değişmiş.
 </font>
 <p>
  <font class="content">
   Hocaefendi, "Ben böyle bir söz vermedim" diyerek direnmiş. İki gün konuşmamış. Sonunda "bekleyen dervişe" muradına ermiş. Hocaefendi, rahatsızlığına rağmen onca yolu kateden Akman"ı kıramamış. Üç gün süren görüşmeden yılın röportajı çıktı.  Sekiz gün sürecek röportajın arka planını Nuriye Akman"la konuştuk...
   <br>
    <br>
     - Fethullah Gülen ile neden ikinci kez röportaj yapmak istediniz?
     <br/>
     <br/>
     O zaman ilk kez tanışacaktım, dolayısıyla kamuoyu onu ilk kez bu röportajla tanıyacaktı. Kimdir bu insan sorusu üzerine yoğunlaşmıştım. Bu sefer hastalığını, yurtdışında yaşamak zorunda kalışını, mahkemenin sonuçlanmasını biliyoruz. Başka bir şey bilmiyoruz. Onunla her dakika telefon açıp konuşulamıyor. Hangi şartlar altında yaşadığını bilmiyordum.
     <br/>
     <br/>
     - Kendisini nasıl buldunuz? Bir değişiklik gözlediniz mi?
     <br/>
     <br/>
     Bu sefer daha dingin gördüm. Beş yılın acısı, memleketinden uzakta kalmışlığın getirdiği bir hasret duygusu var. Haraketlerinde, bakışlarında, yorumlarında daha bir dinginlik, durgunluk gördüm. Olgunlaşmış desem benim yaşıma uymaz, doğru deyimi bulmakta güçlük çekiyorum ama daha dingin, durulmuş diyelim. "Zamanın insan üzerinde etkileri olur ama ben mizacım itibariyle çok fazla değişmedim" diyor. Geçirdiği son beş yılı hayatının en acılı yılları olarak nitelendiriyor. Kendisi şu anda 66 yaşında. 20 yaşından bu yana hayatının hep böyle acılı, takiplerle geçtiğini söyledi. Kendisini histerik derecede duyarlı olarak niteledi.
     <br/>
     <br/>
     - Hocaefendi"nin durulmamış halini nasıl tarif edersiniz?
     <br/>
     <br/>
     Bilmiyorum daha mı heyecanlıydı ya da onun cami kürsüsünden ağlarken, çırpınırken verdiği vaazları vardı kafamda. Belki  onlarla örtüştürdüğüm için daha heyecanlı diyorum. Tabii zamanla hastalıkları çok arttı. Bu sefer ne kadar hassas bir insan olduğunu daha iyi fark ettim. Gözleri kanlıydı. Ya ağlamaktan yahut günde 20 tane ilaç içtiğinden. Uykusuz geceler geçirdiğini öğrendim. Ama acısını çok güzel yönetiyor. İnsanlara belli etmemeye çalışıyor ama ciğerinin dağlandığını hissediyorsunuz. Bunu zaman zaman usturuplu biçimlerde ifade ediyor. O kadar hassas ki, kendi üzüntüsüyle kimseyi üzmek istemiyor.
     <br/>
     <br/>
     - Sağlık durumu nasıldı?
     <br/>
     <br/>
     Beş yıldır beklemişim bu söyleşiyi yapmak için; bir an evvel daha çok soru sormak, onunla daha çok vakit geçirmek istiyorum. Fakat bir süre sonra şekeri de olduğu için yorgun düşüyor. Dili damağına yapışıyor. Tansiyonunda oynamalar oluyor. Doktoru fark ediyor ve tansiyonunu ölçüp "Tamam, yeter bu kadar" diyordu. Doktor uyarmasa öle öle devam edecek. Yani o kadar da kibar. Yoruldum artık, kötüyüm demeyecek kadar da nazik bir insan. Türkiye"den gelecek en ufak bir üzücü haberle, zaten kötü olan sağlık durumu birden bire bozuluyor.
     <br/>
     <br/>
     - Amerika"nın Fethullah Gülen"e bakış açısı nasıl?
     <br/>
     <br/>
     Amerikalılar sizi misafir olarak mı yoksa mülteci olarak mı görüyor, diye sordum. "Resmi kişilerle görüşmedim ama sadece bir kez geldiğim zaman görüştüm. Beni burada din görevlisi olarak görüyorlar. Din görevlisi olarak ikamet ediyorum" diyor.
     <br/>
     <br/>
     -Orada kalmasında bir sıkıntı var mı?
     <br/>
     <br/>
     Hayır. Hiç kimse gelip sormuyor. O da hiçbir yetkiliyle görüşmüyor. Kimseyi tahrik etmemek için -gazetecilerin bile- görüşme isteklerini reddediyor. Bir odanın içinde dışarıya bile çıkmadan, kendi yağıyla kavruluyor.
     <br/>
     <br/>
     - Türkiye"deki davalar için ifadesi alınmak üzere davet edilmiş...
     <br/>
     <br/>
     Resmi olarak çağrıldığı için bir tek o zaman gidiyor. Oradaki yüksek düzeyde bir hakim, Türk hakimin gönderdiği soruları soruyor. Hakim, soruları çok yadırgamış, gülmüş hatta. "Bu ne!" demiş. "Nerede diğer örgüt elemanları, hiç yakalanan biri var mı?" diye sormuş. Bir ara susayınca, hakim gitmiş kendisine bir bardak su getirmiş. Ne kadar iyi muamele yapıldığını, duygulandığını anlatıyor.
     <br/>
     <br/>
     - İstanbul"daki saldırıları nasıl değerlendiriyor?
     <br/>
     <br/>
     Onu direkt sormadım. Fakat olayı duyar duymaz Hahambaşı"nı aradığını, çok üzüldüğünü, başsağlığı dilediğini, başka bir konu vesilesiyle söyledi. İntihar komandolarının İslamla bağdaşmayacağını söyledi. Bazı ham Müslümanların, Müslümanlığı anlamadaki eksikliği yüzünden fedaileri bu eylemlere teşvik ettiğini, bundan üzüntü duyduğunu söyledi. Ben de "Bunu cihat gibi kabul ediyor olabilirler mi?" diye sorduğumda "Cihadı şahıslar ilan edemez, ancak devlet başkanı ya da ordunun başkanı savaş ilan edebilir. Aksi takdirde bir kaos olur. Herkes kendi savaşını ilan eder" dedi. Müslümanlık adına terör yapan insanları Müslümanlığı anlamamakla suçladı. Bu nedenle herkesin, eğitimcilerin suçlu olduğunu anlattı. Bence çok radikal bir tespit. İslami kesimde bu kadar açıklıkla bu konuya karşı çıkılmamıştı.
     <br/>
     <br/>
     - İslam dünyasının jeopolitiği üzerine neler düşünüyor?
     <br/>
     <br/>
     Müslümanlığı temsil eden bir devletin bulunmadığını söyledi. "İslam dünyası diye bir dünya yoktur" dedi. Bence bu siyasal İslam"ın önünü kesen bir yorumdu. Müslümanların şu anda dünyanın dengesine katkıda bulunacaklarına ihtimal vermediğini söyledi. Belli ölçülerde bir aydınlanma olsa bile dünyanın problemlerini çözecek durumda olmadıklarını ifade etti. İslam dünyası tabirinin kullanılmaması gerektiğini söyledi. Kültür Müslümanlığından bahsedilebileceğini belirtti.
     <br/>
     <br/>
     - Türkiye ile ilgili değerlendirmeleri oldu mu?
     <br/>
     <br/>
     Tekke ve zaviyelerin kapatılmasının iyi olduğunu söyledi. Bunun Allah"ın bir cezası olduğunu, çünkü tekke ve zaviyelerin çok dar bir bakış açısıyla İslamı yorumladıklarını, herkese bağırlarını açmadıklarını söyledi.
     <br/>
     <br/>
     - Türkiye"ye dönmeyi düşünüyor mu?
     <br/>
     <br/>
     Yasal bir engel yok ama geldiği zaman neler olacağı da belli değil. Gelişiyle burada bir negatif durum oluşmasın diye çok yönlü düşünüyor. "Türkiye"ye dönersem yeniden fırtınalar kopacak diye endişe ediyorum" diyor. İçinde bulunduğu durumu Âraf"a benzetiyor.
     <br/>
     <br/>
     - Sıla hasretini nasıl gideriyor?
     <br/>
     <br/>
     50 ilden getirilen toprak var. Onlara birer mücevher gibi bakıyor. Onlarla hasret gideriyor. Bunları Kâbe"den gelmiş toprak gibi nitelendiriyor. Bunlara bakarak teselli oluyor.
     <br/>
     <br/>
     - Hocaefendi"nin bir günü nasıl geçiyor?
     <br/>
     <br/>
     Namazların dışında odasından dışarıya pek çıkmıyor. Okuyor, çalışıyor, Sızıntı"ya, oraya buraya yazılar yazıyor. Her tür kitabı okuyor. Türkiye ve dünya haberlerini takip ediyor. Türkiye"de ne oluyorsa biliyor. Kendini o bakımdan diri tutuyor. Derin ve lezzetli sohbetler yapıyor. Odaya girdiğinde ayağa kalkamıyorsunuz. Ayağa kalktım diye öyle kapıda bekliyor. Bana otur yoksa girmez içeriye diye işaret ettiler. Öyle ayağa kalma yok. Kimseye de el öptürmüyor.
     <br/>
     <br/>
     - Hz. İsa"nın son saatlerini anlatan filmi izleme imkanı bulabilmiş mi?
     <br/>
     <br/>
     Ben bir gece önce gittim ona sualler sorabilmek için, filmi izledim. "Bana detaylarını anlattılar, DVD getirecekler" dedi.  Üzerinde düşünülmesi gereken, dünya problemini anlatan filmleri seyrediyor. Hz. İsa filminde Yahudilerin kışkırtılmasının  barışa hizmet etmediğini söyledi.
     <br/>
     <br/>
     - Aksiyon"un Hz. İsa kapağı Türkiye"de çok tartışıldı. Bu konuda herhangi bir şey söyledi mi?
     <br/>
     <br/>
     "Arkadaşlar iyi niyetle yapmışlar ama resmini basmak zorunda değillerdi" dedi.
     <br/>
     <br/>
     - Koruması var mı?
     <br/>
     <br/>
     Yok.
     <br/>
     <br/>
     - Nasıl bir yerde yaşıyor?
     <br/>
     <br/>
     Evi ormanlık bir alanın içinde. Orada küçücük bir göl var, şirin. Nadiren çıkıyormuş dışarıya. Kendisini her şeyden çekme duygusu var.
     <br/>
     <br/>
     - Yemeklerini kim yapıyor? Malzemeler Türkiye"den mi geliyor?
     <br/>
     <br/>
     İki tane şahane aşçı var. Biz tabakları silip süpürüyoruz. Hocaefendi tabağın üçte birini yiyor. Kuş gibi yiyor. Çayın yanında iki tane badem, bir tane hurma getiriyorlar. Pensilvanya yakınlarında bir Türk mahallesi var, oraya her şey Türkiye"den geliyormuş.
     <br/>
     <br/>
     - Size karşı davranışı nasıldı?
     <br/>
     <br/>
     Son derece kibar. İlk gittiğimde de çok kibardı. Bu sefer de öyle. Siz nasıl isterseniz diye bazı şeyleri bana bırakıyordu.
     <br/>
     <br/>
     - Uzun süren röportaj sayesinde yakından tanıma fırsatı buldunuz. Hocaefendi"yi nasıl tanımlarsınız?
     <br/>
     <br/>
     Bence o sınırlarda değerlendirilemeyecek kadar derin bir insan. Bunu bu kez fark ettim.
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### berkan önder, 19-Ekim-2004
> ağlıyorum: 
> Yazıyı soluksuz ve göz yaşlarıyla okudum. Allah Hocaefendi'ye zeval vermesin.

### menderes sevik, 16-Haziran-2004
> cok sagolun: 
> gunumuzde bu kadar sade ve guzel insanlarla yapilan soylesilere hasret kalmistik,sizlere cok tesekur ederim.INSALLAH bu guzel insanda iyi olur ve aramiza guzel yurdumuza doner ....HAYIRLI GUNLER

### ünal kayhan, 12-Nisan-2004
> tesekkürler: 
> hocaefendi'yi. cok özledik, bu özlemi bu yolla da olsa biran dindiren nuriye akman hanimefendiye ve emegi gecen herkese tesekkürü borc biliyorum. ALLAH onlardan razı olsun.

### Sedat Başkaya, 07-Nisan-2004
> ÖZLÜYORUZ...: 
> Bu röportaj  hocaefendiyi çok özleyen bizlere az da olsa hasret giderme imkanı sağladı.Böyle bir kişilik nasıl olurda yurdundan ayrılmak zorunda bırakılır.Acil şifa dileklerimiz ve dualarımız onunla.

### hamza habib ak, 05-Nisan-2004
> teşekkür ederim: 
> röportajda emeği geçen herkese teşekkür ederim.Hocaefendi`ye olan özlemimizi az da olsa dindirdiniz.

### abdurrahman kutluer, 04-Nisan-2004
> bu bir başarı: 
> hiç kimsenin başaramadıgını nuriye akman başardı gerçekten yapmış oldugu rpörtaj geniş yankı uyandırdı. ayrıca bu rpörtajla bizlerde gerçek ufku bir daha yakaladık hoca efendiye acil şifalar diler tüm kalbi duamızla

### Gökhan ÖMÜR, 29-Mart-2004
> Fedakar Gönüller: 
> Dünyamızın bitmek tükenmek bilmeyen kargaşası içinde herkes menfaat peşinde birilerinin eteğine sarılırken kendine dost olarak sadece Allah'ı ve davasını gören bu engin insanın, muhterem Fethullah Gülen hocamızın fedakarlığını, beş sene değil altmış altı sene belki her anı her saniyesiyle sıkıntılı geçen ömrünün meyveleri olan bu abı hayat  sözlerini, hüzünlü bir gönül insanının Amerika'dan gelen hasret dolu namelerini bize ilaç mahiyetinde sunan Nuriye Akman hanımefendiye öncelikle teşekkürlerimi sunuyorum. Kendisi de böyle bir işe vesile olduğu ve Türk halkının da yıllar süren özlemini bir nebze dindirdiği için her halde yaptığı işten büyük bir haz almıştır. Yalnız burada şuna dikkat çekmek istiyorum, bir insanın gerçekten samimi duygularla diyalog deyip, kardeşlik deyip yola çıkması niçin başkalarını rahatsız ediyor, ve acaba bu insanların bu işte Allah rızasından başka bir emel olmadığını anlamaları için daha kaç yıl geçmesi, kaç insanın sürgün görmesi gerekiyor? Anlayışlı olalım.

### gülten ayyıldız, 28-Mart-2004
> teşekkürler: 
> sabırsızlıkla beklediğimiz,okurken adeta birebir hocaefendiyi yanıbaşımızda hissettiğimiz,onun heyecanını paylaştığımız ve hasretimizi bir nebze olsun giderdiğimiz, muhterem fethullah gülen hocaefendi ile röportajı için sayın nuriye akman hanım efendiye ve bu röportajı yayınlayan zaman gazetesine sonsuz teşekkürler...

### murat aydın, 27-Mart-2004
> tebrikler: 
> herşey için teşekkürler

### Arber Mustafa, 27-Mart-2004
> mukkemel: 
> Arnavut okurunuz, Arnavutluktan selaliyor, tebrik ediyor. Yakinda tum dunya Hocaefendiyi dinleyecek.

### HATİCE AK, 27-Mart-2004
> TEŞEKKÜRLER...: 
> GURBETTEKİ KIRIK MÜNADİNİN SESİNİ VE SOLUĞUNU BİZE TEKRARDAN DUYURDUĞU VE HASRETİMİZİ BİR NEBZE DE OLSA DİNDİRDİĞİ İÇİN NURİYE AKMAN'I TEBRİK EDİYORUM....GÖNÜL İSTER Kİ BU YAZI DİZİSİ HİÇ BİTMESİN...AYRICA NURİYE HANIM ÇOK ŞANSLI BİRİSİ....

### mehmet  cetin, 26-Mart-2004
> kafama bir şey takıldı: 
> acıkcası  hocaefendiyi  seven  ve  vesile  olduğu  hizmetler  için gurur  duyan  bir  insanım. fakat  yazınızın  basında  ifade etiğiniz  " hocaefendi risalelerin  gunumuz  turkcesine  cevrilmesine..........  diye devam  eden  paragraf  başının  yazınızı  butunu  ile   karsılaştrıldığında  ne  ifade  etmek istediğinizi  anlıyamadım. O  eserler o  halleriyle  daha guzel  ve  daha  hakka ve  hakikate  ayna  oluyorlar.

### sener dere, 26-Mart-2004
> gonulller beraber...: 
> Sevgili Nuriye Akman`a `gunesin balcikla sivanamayacagi gercegini bir kez daha dile getirdigi icin cok tesekkur ediyorum. Hoca Efendi`nin,hasretiyle yanip tutustugu su guzelim memleketten ve o memleketin o guzel insanlarindan ayri olusu sebebiyle cok incinen o nazik gonlune Rabbim fer versin!Biz ondan ayri olsak da gonullerde kurdu o manevi kopru ile kalplerimiz hep beraber atacak!

### Hakan GÜNER, 26-Mart-2004
> Vuslata erdik hamdolsun.: 
> Beş yıldır memleketinden uzakta kalan muhterem Fethullah Gülen Hocaefendi' ye bu yazı dizisi ile bizleri kavuşturduğu için başta Nuriye Akman hanımefendi olmak üzere emeği geçen herkese çok teşekkür ederim. Sevgi ve hoşgörünün yayılması için gündüzünü gecesine katarak gayret göstermiş olan muhterem Hocaefendiye Yüce Allah' tan (c.c.) sağlık ve afiyet dilerim.

### kazim celik, 26-Mart-2004
> devamını bekleriz: 
> bu yazınızdan dolayı sizlere çok teşekkür eder,lütfen devamını getirmenizi dilerim

### gokhan canakcı, 26-Mart-2004
> çerağ: 
> bıze buyuk bır gunesten ufacıkta olsa bır cerag yansıtsanızda bız bunu bır sule belledık allah her daim yanınızda olsun hayallelerınız muhammedı olması dilegiyle

### Sevda Keskin, 26-Mart-2004
> renk kattı: 
> Nuriye Akmanın kalemine Hocaefendinin ağzına sağlık... Akman sorarken, hocaefendi cevaplarken herşeyi okadar OBJEKTİF okadar nazik konuşmuşlar ki....

### handan tıglı, 25-Mart-2004
> tebrik ve teşekkürker: 
> günümüze ışık tutması açısından yapılan bu ropörtaj  m.fethullah gülen hocaefendi'yi ve fikirlerini, türkiye ve dünya anlatmada kanatimce çok başarılı olmuş.özellikle kendi alanında türkiye'nin başarılı gazetecisi nuriye akman hanımefendinin bu ropörtajı yapması takdire şayan.zaman gazetesi ve nuriye akman'a sonsuz teşekkürler... muhabbetle...

### erdal kablan/zonguldak, 25-Mart-2004
> teşekkürler: 
> Böylesi güzel bi röportajı ancak Nuriye abla yapabilirdi.Keşke görüşme fırsatı olsada kendine bu teşekkürümü iletebilseydim.Gerçekten bi lahzada olsa susuzluğumuzu giderdiğiniz için bu işte emeği geçen tüm mihnetkeşlere teşekkürler...

### sami büyük, 24-Mart-2004
> teşekkür...: 
> Nuriye Akman hanımefendiye böyle  bir zamanda,herşeyin keşmekeşinden bıkmış ve çok küçük politik hesaplamalarla  kendi ruh dünyalarında  sıkışıp kalmış insanımıza dünya gündemine bukadar global ve bir okadar da orjinal bakış açışıyla yaklaşabilen Sayın Fethullah Gülen beyefendiyle  röportaj yaptığı için minnet borçluyuz.dünya gündemine bomba gibi düşen ve insanımızı derinden etkileyen üzücü hadiselere karşı, terör gibi, nasıl bakılması gerektiğini iyi analiz eden Sayın Gülen,bu gibi durumlarda takınılacak tavır konusunda da inanan insaımıza bir ölçü vermektedir.SAYIN GÜLEN'E ACİL ŞİFALAR DİLER,MEMELEKET HASRETİYLE YANA  GÖNLÜNE BİR ANA EVVEL ÜNS ESİNTİLERİNİN ULAŞMASINI TEMENNİ EDERİM.

### sevgi imamoğlu, 23-Mart-2004
> nuriye akman yine bizi şaşırttı: 
> sevgili nuriye akmanın yapmış olduğu tüm röportajlar, kahramanlara sorduğu tüm sualler öyle önemli konular ve bizlerin merak ettiği durumlar üzerinen oluyorki bir çırpıda tüm yazılarını okuyoruz. sayın hocaefendi ile yapmış olduğu röportajı çok merka ediyor ve heyecanla bekliyorum. bir çok arkadaşa, tanıdık, tanımadık insanlara gazete dağıtım bu güzel yazıyı kaçırmayıp okumaları için kendisini tebrik ediyorum hoca effendiyi çok özledik ve hasretle yadediyoruz kendisinden vizlere haberler getirmesi bizleri duygulandırdı ve kamçıladı.Teşekkürler Nuriye akman

### yusuf akdas, 23-Mart-2004
> fedakar: 
> gercektende yazi okudum hic duygulanmadigim kadar duygulandim. hocaefendi kendi var ama kendisi icin yok. etrafindakiler icin yasayan, milleti ugruna herseyi göze alan muhterem bir zaattir diyorum.

### ahmet kara, 23-Mart-2004
> tebrikler: 
> diyecek bir şey yok.aksiyon,zaman gazetesi hepsi bitmiş şehirde.interneti icad eden adamada teşekkürler.harika bir röprtaj olmuş.başarılar

Kaynak: [www.aksiyon.com.tr](http://www.aksiyon.com.tr:80/detay.php?id=11287&yorum_id=1048), [web.archive.org (arşiv bağlantısı)](http://web.archive.org/web/20060105183312/http://www.aksiyon.com.tr:80/detay.php?id=11287&yorum_id=1048)
