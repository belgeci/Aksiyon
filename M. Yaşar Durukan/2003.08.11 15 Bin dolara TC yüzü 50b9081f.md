# 15 Bin dolara TC yüzü

*M. Yaşar Durukan 2003.08.11*

<div>
 <p>
  <font>
   Ünlüleri kusurlarından kurtaran plastik cerrahlar, eve dönen PKK"lılara TC yüzü yapmak için kolları sıvadı. Kaliteli bir TC yüzünün bedeli 15 bin dolardan başlıyor. Örgüte yönelik "estetik operasyon", tüm dünyada insan yüzünün tamamen değiştirilip değiştirilemeyeceği tartışmasını başlatacak.
   <br/>
   <br/>
   Ünlüleri kusurlarından kurtaran plastik cerrahlar, eve dönen PKK"lılara TC yüzü yapmak için kolları sıvadı. Kaliteli bir TC yüzünün bedeli 15 bin dolardan başlıyor. Örgüte yönelik "estetik operasyon", tüm dünyada insan yüzünün tamamen değiştirilip değiştirilemeyeceği tartışmasını başlatacak.Atalarımız her ne kadar "son pişmanlık fayda etmez" demiş olsa da; Topluma Kazandırma Yasası"nın Meclis"ten geçmesiyle, dağdaki PKK militanları, silahını bırakarak eve dönmeye başladı bile. Tarihi yasadan yararlanmak isteyenler, "pişman" olduklarını beyan edip, dün kurşun sıktığı güvenlik güçleriyle bugün "işbirliği" yapacak. Devlet bölücü örgüt mensuplarına, verecekleri bilgi karşılığında "yeni bir hayat" sunarak son pişmanlığın fayda ettiğini gösterecek. Örgüt, üyelerinin TC ile işbirliğini karşılıksız bırakmayacak! İtirafçılar, toplumun çeşitli kesimlerinin de hedefi olacak. Devlet, eve geri dönenlerin yüzlerine tanınmamaları için estetik ameliyat yaptıracak. Bölücü örgüt mensuplarının yüzü, Türk plastik cerrahlarının elinde yeniden şekillenecek. Fakat PKK"ya TC yüzü yapmak sanıldığı kadar kolay değil. Türk plastik cerrahlar, Sushruta"dan bu yana tarihin en büyük estetik operasyonuna imza atmaya hazırlanıyor. Bölücü terörü bitirmeye yönelik siyasi hamle, tıp dünyası için tarihi ve etik açıdan büyük önem taşıyor. Tarihi kayıtlara göre, M.Ö. 600 yılında, Antik Hindistan"da hırsızlık yapanların burunları kesilirdi. Sonradan suçsuz olduğu ortaya çıkanların burunları Sushruta tarafından tamir edilirdi. Plastik cerrahlar, bu olayı plastik cerrahinin başlangıcı olarak kabul ediyor. Yani plastik cerrahinin başlangıcında, sanıldığının aksine, insanların güzelleşme çabaları değil, suç ve suçlular vardı. PKK militanlarına yönelik gerçekleştirilecek "estetik operasyon"un temelinde de suç ve suçlu bulunduğu için 2500 yıl önceki bu olayla büyük benzerlikler gösteriyor. Suçlulara yaptıkları operasyonla bu bilimi başlatan plastik cerahlar, bugün Sushruta misali PKK"lı yüzleri yeniden şekillendirecek. Yasa gereği her isteyen devletin bu hizmetinden yararlanacak. Ameliyat masraflarını İçişleri Bakanlığı ödeyecek.Ailesi bile tanımamalıAvrupa Birliği ve Amerika olayın siyasi, plastik cerrahi dünyası ise,  bilimsel yönüne odaklanmış durumda. Sağlık Bakanlığı, bu ilginç ve zor uygulamanın nasıl gerçekleşeceği konusunda henüz bir sonuca ulaşamadı. Teknik Komite"nin toplantıları hâlâ devam ediyor. Çünkü estetik ameliyatın sınırları devlet ihale kanunundaki gibi kesin hatlarıyla çizilemiyor! Güneydoğu"da ücra bir köşede kalmış SSK hastanesinde kaşı kaldırılıp, burnu değiştirilerek sokağa salınacak itirafçının ömrü pek uzun olmayacak. Bu nedenle itirafçıların, aileleri dahi gördüğünde güçlükle tanıyabilecekleri şekle sokulması gerekiyor. İşin sırrı insan yüzüne anlam veren o ifadenin değiştirilmesinde gizli. Bu da çok hassas operasyonlarla yapılabiliyor. Ameliyat sonrası o adama bakanlar, "Ne var bu adamın yüzünde?" diye şüphelenmemeli bile. Normal anatomik şartlara sahip bir yüz oluşturulabilmeli. Bu işçilik olayını, mankenleri ameliyat eden ünlü doktorlarla konuştuk. Bize bu işi nasıl yapacaklarını tüm detaylarıyla anlattılar. İşe çene ucundan başlanıyor. Çene ilerideyse geri, gerideyse ileri alınıyor. Kısaysa uzatılıyor. Dudaklar kalınsa inceltiliyor. Sıra yanaklara geldiğinde elmacık kemikleri traşlanıyor. Elmacık kemiği olmayanlara yenisi yapılıyor. Göz kapakları, burun ve kulaklar için de aynı işlemler yapılıyor. Düz kaşlı olanlara hilal gibi kaş yapılıyor. Çok belirgin değişiklikler ancak kemik yapısıyla oynanarak gerçekleşiyor. Deri altı yağ tabakasına müdahale edilerek şekil değişiklikleri istenen seviyeye getiriliyor. Tüm bu operasyonlar için donanımlı hastane ve uzman cerrahlar gerekiyor. Plastik cerrahi ülkemizde de oldukça ileri bir düzeyde. Sağlık Bakanlığı ve askeri hastaneler, binlerce teröristi ameliyat etme kapasitesine sahip. SSK"da çok önemli plastik cerrahlar var. Ancak her zaman cerrahla, yeterli ameliyathane, araç-gereç üçlüsü bir arada bulunmuyor. Anestezi açısından problemler çıkabiliyor. 10-12 saat süren tüm yüzü değiştirme ameliyatları çok riskli ameliyatlar olduğu için çıkabilecek problemlere anında müdahale edebilecek ortam gerekiyor. "Devlet ve SSK"lar bu imkana sahip mi?" sorusu tam olarak yanıtlanamıyor. Bazı üniversite hastanelerinde bu imkânlar var. Özel hastanelerin operasyon kalitesi ve imkanları daha fazla. Ünlüleri kusurlarından kurtaran Dr. Onur Erol"un sahibi olduğu ONEP Plastik ve Estetik Cerrahi Kliniği, bu işe talip. Deniz Akkaya, Petek Dinçöz, Ebru Şallı, Aşkın Nuryengi gibi ünlülere estetik operasyon yapan klinik, kapılarını bu sefer son pişmanlıktan yararlanacak teröristlere açıyor. İstanbul Plastik Cerrahi Merkezi de devlet isterse teröre yönelik estetik operasyonda yer almaya hazır. Kamudaki meslektaşlarına göre bu işe ellerinin daha yatkın olduğunu söyleyen özel plastik cerrahlar devletin teklifini bekliyor.Ahmet, Mehmet olur mu?Bu bekleyiş sürerken, estetik ameliyat olacak militanlar, plastik cerrahları üçe böldü. Birinci görüş, bir insan yüzünün tamamen değiştirilemeyeceğini savunuyor. İstanbul Plastik Cerrahi Merkezi"nin sahibi Operatör Dr. Nuri M. Balta, bir yüzü değiştirip tamamen yeni bir yüz yapmanın zor olduğunu söylüyor. Plastik ve Estetik Cerrahi Uzmanı Dr. Battal, "Ahmet, Mehmet olamaz. Onu tanıyan biri yine tanır. Annesi tanır, yakından tanıyanlar anlar. Çok büyük bir değişiklik olması zaten mümkün değil" diyor. Karşıt görüş ise, bir insanın tamamen değiştirilebileceğini söylüyor. Ünlülerin estetikçisi Dr. Onur Erol"un ekibinden Dr. Naci Çelik, bu tür ameliyatların Amerika"da itirafçılara sıkça yapıldığını belirterek, elimizdeki teknik imkan ve tecrübe sayesinde "En yakınlarının bile tanıyamayacağı hale getiririz" diyor. Dr. Çelik, estetik ameliyat olan kişinin sesinden tanınmaması için ses tellerine müdahale edip inceltme ya da kalınlaştırma işlemi de yapılabildiğini ekliyor.Üçüncü tartışma ise etik. Çünkü estetik ameliyatlarda amaç yüzü değiştirmek değil. Özellikle yüz bölgesinde genel anatomik yapıdan  farklı olan yapıların düzeltilmesinden ibaret. Bu cephedeki plastik cerrahlar, bir insanın yüzünde doğuştan var olan ifadenin, komple değiştirilmesinin etik olmadığını söyleyip, karşı çıkıyor. Bu konuda Türkiye"de en otoriter kurum olan Türk Plastik, Rekonstrüktif ve Estetik Cerrahi Derneği (TPCD), şimdilik görüş açıklamıyor. Çünkü dernek içinde bu üç görüş de mevcut. Eğer yönetim, etik açıdan karşı olduğunu açıklarsa, bu ameliyatıları yapmak isteyen cerrahların kazancına mani olmuş olacak.  Dernek Başkanı Prof. Dr. Mesut Özcan, devletin yetkili organlarıyla bu hassas konuyu görüştükten sonra görüş bildirme taraftarı olduklarını söylüyor. TPCD aynı zamanda konuyu, uluslararası bilimsel bir konge düzenleyerek tüm dünyada tartışmaya açmaya hazırlanıyor. Kongrede, insan yüzünü yüzde 100 değiştirmenin mümkün olup olmadığı tartışılacak. Genellikle özel kliniklere sahip cerrahlar ise, devletin organize ettiği bu işin etik olup olmadığını tartrşmanın anlamsız oldu  görüşünde  birleşişor. Teröristlerden bilime kakkı!Büyük bir gizlilik içinde gerçekleştirilmesi gereken estetik ameliyatlardan sonra kişinin gerçekten tanınmaması ve ameliyat izlerinin belli olmaması gerekiyor. Kişiyi güzelleştirmek değil kamufle etmek için yapılan bu hassas operasyonların faturası 10-15 bin dolardan başlılor. ONEP"ten Dr. Naci Çelik, mevcut imkanlarıyla günde 1-2, haftada 5-10 kişiyi 10-12 saat süren operasyonlarla komple değiştirebileceklerini söylüyor. Bir itirafçının yüzünü 2-3 bin dolara da değiştirmek mümkün ama kolayca tanınabilir. İşte bu noktada Sağlık Bakanlığı"nın nasıl bir uygulama yapacağı henüz belli değil. Yasadan yararlanması beklenen 5 bin militandan bini estetik ameliyat hakkından yararlanmak isterse, PKK"ya TC yüzü yapmanın bedeli kişi başına 10 bin dolardan en az 10 milyon dolara mal olacak. Meblağ yüksek gibi görünebilir. Ancak, Öcalan"ın yakalanma sürecinin başlamasına kadar PKK terörüyle, Doğu ve Güneydoğu Anadolu Bölgesi"nde durma noktasına gelen üretim, hayvancılık ve diğer yatırımlarla yapılan askeri harcamaların maliyetinin son 10 yılda 50 milyar dolar olduğunu hatırlarsak, 10 milyon doların hiç de yüksek bir rakam olmadığı görülecektir.Türk estetikçilerin PKK militanlarının yüzlerinde sergileyeceği marifet, bu alanda ulaştıkları noktayı göstermeleri açısından bilimsel bir önem taşıyor. Yasadan yararalanacak PKK"lılar, farkında olmadan bilime katkıda bulunacak!
   <br/>
   <br/>
  </font>
 </p>
 <p>
  <font>
   (Bu yazı 2583 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2857), [web.archive.org (arşiv bağlantısı)](http://web.archive.org/web/20051004022706/http://www.aksiyon.com.tr:80/yazdir.php?id=2857)
