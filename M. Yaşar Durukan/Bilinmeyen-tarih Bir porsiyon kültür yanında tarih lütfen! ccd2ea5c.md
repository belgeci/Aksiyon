# Bir porsiyon kültür, yanında tarih lütfen!

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050118065058im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118065058im_/http://www.aksiyon.com.tr/resim/465/66.jpg" vspace="5"/>
  </p>
 </font>
 <font class="content">
  İskender Efendi Konağı Türk ve Ermeni ustalarının elinde yeniden hayat buldu. 17. yüzyıl atmosferinin hakim olduğu otantik mekanla birlikte, İskender ailesine münhasır Osmanlı damak tadı da bugüne kadar korunmuş. Alaturka lezzet, 136 yıl sonra Bursa"dan yola çıkarak İstanbul"a geliyor. Geçmişe olan özlemin depreştiği şu Ramazan günlerinde, klasik mekanlardan sıkıldıysanız, sizi bu hafta bir konakta ağırlayalım;
 </font>
 <br/>
 <p>
  <font class="content">
   meşhur İskender kebabının mucidi İskender Efendi"nin 1800"lü yıllarda yaşadığı Osmanlı konağında. Bu otantik daveti kabul ederseniz, bildik ama eşsiz bir lezzeti tatma fırsatını da yakalayacaksınız.
   <br>
    <br>
     Siparişiniz gelene kadar, açlığınız yatışsın diye taktik icabı verilen şırayı yudumlarken, küçük bir sarayı andıran konağı gezebilirsiniz. İskender Efendi"nin Bursa Setbaşı"nda oturduğu evi yansıtan konak, torun Yavuz İskenderoğlu tarafından Osmanlı mimarisiyle inşa edilmiş.
     <br>
      <br>
       10-15 yıl önce söndürülmüş ve bekletilmiş kireç eritilip süzüldükten sonra, yüzlerce yumurta akı ile mayalanarak, kıtık denilen bir malzeme ile Horasan harcı elde edilmiş, konağın yapımında bu harç kullanılmış. Meşhur konağın girişinde sizi İskender soyağacı karşılıyor.  bulunan Osmanlı kabartma motifleri, İskender Efendi"nin eski konağından alınarak monte edilmiş. Alt katta yer alan ve taşlık adı verilen bölümün döşemesinde kullanılan karolar, 17. yüzyıl Osmanlı evlerinde bulunan karo motiflerinden örnek alınmış. Bu karolar İstanbul Ortaköy"deki Ermeni ustaları tarafından el emeği ile üretilmiş. Konak mutfağının ön kısmındaki tavanda bulunan motifler ise, Topkapı Sarayı"ndaki göbek motifleriyle aynı.
       <br/>
       <br/>
       Konak"ta ziyafet var
       <br/>
       <br/>
       İki katlı konağın üst katına içeriden ahşap, avludan iki taş merdivenle çıkılıyor. Üst katta, sofa, eyvan, divan ve baş odası yer alıyor. Eskiden günlük yaşamın geçtiği yer olan sofa bugün, şirket toplantıları, tur yemekleri, özel yemekler, düğün ve davetler için hizmet veriyor. Sofa, vitrayları ve avluya bakan manzarası ile güzel bir kış bahçesi. Sofanın arkasında "divan" odası var. Osmanlı bezemelerinin seçkin örnekleriyle kuşanan divandan, zamanında oturma ve yatak odası olarak kullanılan üst kattaki harem odasına çıkılıyor. Sofa ile divan, Bursa kemeri ile ayrılıyor.
       <br/>
       <br/>
       Konağın kök boyalar kullanılarak, bezeme sanatının en ince detaylarının uygulandığı misafir odasına "baş oda" deniyor. Odalarda bulunan ve "müzeyyen" adı verilen alçı pencereler, İstanbul Şehzade Camii"nin camlarındaki süslemelerin aynısı. Duvarlarda bulunan lale şeklindeki aplikler 17. yüzyıl aplik süslemeleriyle aynı çizgileri taşıyor. Tamamen el sanatı ile Türk ustaları tarafından yapılmış. Eyvan, divan ve baş odasındaki Osmanlı bezemeleri tavanlardaki "tuvaller" üzerine işlenmiş. Kenar ve pervaz süslemeleri altın yaldız. Odalardaki sedirler, Osmanlı desenleriyle dokunmuş ve Bursa çatması denilen kumaşla örtülü. Motiflerin hikayesi güzelliğinden daha çok ilgi çekiyor. Motiflerdeki üç hilal Osmanlı İmparatorluğu"nun üç kıtada var olan hakimiyetini, laleler inancı, yıldız insanlığı, karanfiller ise bulutları ve gökyüzünü simgeliyor. Duvar, tavan ve döşemelerindeki motif ve renkleri tamamen Osmanlı döneminin özelliklerini yansıtan konağın her tarafını, halıdan mumluğa kadar antika eserler süslüyor.
       <br/>
       <br/>
       Şıranız bittiğinde servise konan İskender"in tarifsiz lezzeti, Uludağ"ın kokulu bitkileriyle, kekikle beslenen koyun ve kuzulardan sağlanıyor. Kesilecek hayvanları Yavuz İskenderoğlu bizzat kendi eliyle seçiyormuş. Garsonların arada bir dolaştırdıkları tavalardan kokusu yayılan eritilmiş tereyağı da aynı yörede bulunan mandıralardan temin ediliyor. Otantik ortamda yenen harika yemekten sonra Osmanlı döneminde yetiştirilen 100"den fazla bitki çeşidinin bulunduğu botanik bahçesinde gezintiye çıkabilirsiniz.
       <br/>
       <br/>
       Kebap değil, kültür savaşı
       <br/>
       <br/>
       Yavuz İskenderoğlu"na dedesinin konağını yaptırmak tam 4 milyon dolara mal olmuş. Sadece mutfak için 2 milyon dolar harcanmış. Birçok insan "Bir kebapçı dükkanı için bu kadar para harcanır mı?" diye sormadan edemiyor. İskenderoğlu, buraya harcadığı paranın, kebap, köfte satarak kazanılmayacağını çok iyi biliyor. İskenderoğlu"nun asıl hedefi dünya çapında bir kültür savaşı vermek. Bu savaş için hemen her türlü hazırlık tamamlanmış. Et endüstrisi kurulmuş. 136 yıllık gelenek, İskender ailesine münhasır bir ticari marka haline getirilmiş. Avrupa Birliği Markası (Community Trade Mark) da adlarına tescil edilmiş. Her boş bulunan yerde bir dönerci açmak yerine vizyon ve konsept için çalışmışlar. Kebapçı İskender"in vizyonu, Batı gıda markaları gibi yerelden evrensele Türk gıda zinciri kazandırmak üzerine kurulu. "Biz piyasa kebapçısı değiliz" diyen İskenderoğlu, marka hakları korunan, franchise yapabilen, kurumsallaşmış, endüstrisini kurmuş, tecrübesini ve tarihini bugüne taşıyan bir konsept belirlemiş.
       <br/>
       <br/>
       İskender kebabı, 136 yıl aradan sonra Bursa"daki mekanından yola çıkarak dünyaya açılmaya hazırlanıyor. İlk hedef İstanbul. Kebapçı İskender, 2004 yılında çok özel bir mekanda kapılarını İstanbullulara açmaya hazırlanıyor. Bu mekan muhtemelen tarihi bir yer olacak ama adresi şimdilik bir sır olarak saklanıyor. Yavuz İskenderoğlu, bu eşsiz lezzetin yabancı konuklara doğrudan tanıtılması için Ankara şubelerinin de TBMM"de açılmasını arzuluyor. Türk Genelkurmayı tarafından davet edildiği NATO karargahında, Amerikan tatları karşısında sınır ötesi lezzet zaferini de kazanmış. Üç kuşağın özenle koruduğu Osmanlı damak tadı, İstanbul"dan sonra New York, Paris, Londra yolcusu. Afiyet olsun!
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3127&yorum_id=1), [web.archive.org (arşiv bağlantısı)](http://web.archive.org/web/20050118065058/http://www.aksiyon.com.tr:80/detay.php?id=3127&yorum_id=1)
