# Hıristiyan demokratlar meclis yolunda

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050226080324im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226080324im_/http://www.aksiyon.com.tr/resim/408/38.jpg" vspace="5"/>
  </p>
 </font>
 <font class="content">
  “Batı’da Hıristiyan partiler var, bizde de niye Müslüman Demokrat Parti olmasın?” diye hep sorulur. Batı’daki Hıristiyan Demokratlar’ın tüzüklerinde inanç değerlerinin hayata geçirilmesi vardır ama hiçbirisine esasta dini parti denilemez. Çünkü hiçbiri dini, bir partiyle özdeşleştirmiyor. Belki bu nedenle Batı’daki standartlarda bir Müslüman Demokrat parti kuramadık ama sonunda bizim de “Hıristiyan Demokratlar”ımız oldu!
 </font>
 <br/>
 <p>
  <font class="content">
   Adını daha önce ne medyadan ne de siyaset dünyasından duymadığımız iki sade Hıristiyan vatandaşımız; Orlando Kadumenos ve Elizabeth Uğurlu, Liberal Demokrat Parti (LDP)'den milletvekili adayı oldu. Yüzlerce aday arasında en ilginç aday olarak dikkati çeken bu iki ismi, seçim bölgeleri olan Hatay’da aradık ama izlerini İstanbul’da bulduk.
   <br>
    <br>
     Babası Hıristiyan, annesi Müslüman
     <br>
      <br>
       Adayların Hıristiyanlıkları inançlarından, demokratlıkları ise üyesi bulundukları partiden geliyor. Aslında “Liberal Hıristiyan Demokratlar” demek daha doğru olsa gerek. Listede, üçüncü sırada yer alan Elizabeth Uğurlu, İstanbul doğumlu bir Ortodoks. Babası Nikoli, Rum; annesi Fatma Şerif ise Müslüman. Babası azınlıkların sıkıntılı yıllarında Türkiye’yi terk etmeyen Rumlar’dan. Baba tarafı şu anda Yunanistan’da, anne tarafı ise Mersin’de oturuyor. Elizabeth, diğer beş kardeşi gibi bir Türk’le evlenmiş. Ağabeyinin eşi de Türk. Annesinin Müslüman olması nedeniyle iki dini bir arada yaşamışlar. Evinde hem İncil hem de Kur’an bulunan Uğurlu, Müslüman arkadaşlarıyla birlikte elinden geldiğince orucunu tutuyor. Öbür taraftan Paskalyasını, Noelini yapıyor. Belirli dönemlerde kiliseye gidiyor. Özel bir şirkette çalışan Uğurlu, aynı zamanda iyi bir sporcu. Uzun yıllar Fenerbahçe basket ve kürek takımlarında yer almış. 1987’de milli formayı giyerek, Kürek’te Balkan Şampiyonu olmuş.
       <br/>
       <br/>
       Spor ve iş hayatındaki hızlı çıkışı nedeniyle dikkatleri üzerinde toplayan Uğurlu, LDP lideri Besim Tibuk’un da etkisiyle politikaya ısınmış. Gelen ilk teklifi kabul ederek, Meclis’e girmeyi gözüne kestirmiş. Adaylar Hıristiyan olunca, parti seçim bölgesi olarak gayrimüslimlerin sayıca biraz daha fazla olduğu Hatay’ı uygun görmüş. Çünkü bugüne kadar o bölgede yaşayan gayrimüslim vatandaşların oyları çok değişik partiler arasında dağılıyordu. Öğrendiğimiz kadarıyla İskenderun Ortodoks Cemaati, aldığı bir kararla oylarını blok halinde 1995’te SHP’ye, 1999’da ise (SHP ile birleşme olduğu için) CHP’ye vermişti. Seçimin sonucu ne olursa olsun Hıristiyan adaylar, gayrimüslim oyların yönünün belirlenmesi açısından din faktörünün ne kadar etkili olduğunu ortaya çıkaracak. Hıristiyan çevrelerden edindiğimiz bilgilere göre, 95 ve 99 seçimleri dışında bugüne kadar zenginler zengin partisine, fakirler de fakir partisine oyunu vermiş. Elizabeth Uğurlu, dini kimliğini partisiyle özdeşleştirmeyeceğini söylese de, siyasi bir fotoğrafın çekilmesinde önemli rol oynayacak. Gayrimüslim çevrelerin verdiği bilgiye göre, İskenderun’da 3 bin 500’ü Ortodoks, 500’ü Ermeni ve bin dolayında da Katolik ve Protestan olmak üzere 5 bin, Hatay genelinde ise 15 bin dolayında azınlık oyu bulunuyor.
       <br/>
       <br/>
       Elizabeth, bize de gel
       <br/>
       <br/>
       Elizabeth Uğurlu, henüz İstanbul’da olmasına rağmen, seçim bölgesinden samimi davetler alıyor. Ev ve iş telefonlarından sürekli arayan İskenderunlu Hıristiyan aileler, kızları gibi gördükleri Uğurlu’yu evlerinde misafir olmaya çağırıyor. Oldukça heyecanlı görünen Uğurlu, Hatay'a gittiğinde miting yapmayacak fakat kapı kapı dolaşarak oy isteyecek. “Ben Türkiye Cumhuriyeti vatandaşıyım. Buranın şartlarına göre yetişmiş, büyümüş bir insanım” diyen Uğurlu, sadece gayrimüslim değil, Müslüman mahallelerinden de oy isteyeceğini söylüyor. Amacının sadece milletvekili seçilmek olmadığını uzun uzun anlatan Uğurlu, “Ben bölgeye hizmet götürmek istiyorum. Ankara’da mekan tutup oturmaktan yana değilim. Bunun için herkesin oyuna ihtiyacım var. İster Hıristiyan, ister Yahudi, isterse Müslüman olsun herkesten oy isteyeceğim” diyor. Zaten seçilebilmeleri için azınlık oyları yeterli olmuyor.
       <br/>
       <br/>
       Müslümanların Hıristiyan adaylara vereceği oylar da bir başka ilginç tabloyu ortaya koyacak. Bu iki adayın bir miktar Alevi oyu da toplaması bekleniyor. Hatay’ın Altınözü ilçesindeki Hıristiyan cemaati, 1994 yerel seçimlerinde RP’ye oy vermişti. Böylesine esnek tabloya sahip bölgede Uğurlu’nun da Müslüman mahallelerden oy almaması için engel gözükmüyor.  Alacağı oylar onu Meclis’e taşırsa, dinini siyasi mücadele alanında kullanmayacak.
       <br/>
       <br/>
       “Seçilirsem eğer Hıristiyan kimliğimle orada olmayacağım” diyor. Uğurlu’ya, milletvekili seçilirse vaadlerini ve gayrimüslimlerin sorunlarına yaklaşımının nasıl olacağını soruyoruz. İlk önce, azınlık olmanın verdiği bir çekingenlikle, Müslümanların bile sorunları varken, gayrimüslimlerin muhakkak problemleri olacağını söylüyor. “Ama kiliseye giderken kimse beni taşlamıyor” diyor.
       <br/>
       <br/>
       Meclis’e kilise
       <br/>
       <br/>
       Hıristiyan vekil adayı, daha sonra, seçmene ve Ankara’ya mesaj niteliğindeki görüş ve önerilerini sıralıyor: "Spekülasyon konusu olan Patrikhane ve patrik, Avrupa Birliği nezdinde reklamımızı yapmalı."
       <br/>
       <br/>
       Yüzde 99’u Müslüman olduğu söylenen ülkemizin meclisindeki vekiller de haliyle Müslüman. Durum böyle olunca, Meclis kompleksi içinde vekillerin en azından cuma namazlarına gittiği bir de Meclis Camii var. Gayrimüslim vekil olmadığından olsa gerek, Meclis’te kilise ya da havra bulunmuyor. Hıristiyan adayların Meclis’e girmesi halinde bu eksiklik gündeme gelecek. Elizabet Uğurlu, seçilirse Meclis’e küçük de olsa bir kilise yapılması için girişimde bulunacak. Uğurlu, bu konuda bakın neler söylüyor: “Kilisenin tamamı değil de insanların ibadet edebileceği belli bir mekan olmalı. Meclis’te ayrılacak küçük bir odaya İncil’imizi, Tevrat’ımızı koyup, İsa’nın Musa’nın birer ikonasıyla süsleyebiliriz. Zaten ibadet edecek insan çok fazla geniş yer aramaz. Ayrıca, yabancı temsilciler de geliyor, TBMM’de misafir oluyorlar. Bir mum yakmak isteyebilirler.”
       <br/>
       <br/>
       Birçok siyasinin aksine Hıristiyan milletveki adayı Uğurlu’nun başörtüsü olayına bakışı da oldukça net ve yapıcı: “Beni insanların dış görüntüsü ilgilendirmiyor. Önemli olan içlerini, ruhlarını nasıl doldurdukları. Çocuklar gelip kapıda peruk takıyor. Daha mı hoş? Bu çok önemli bir problem değil bence. Üniversiteye de, diğer kamusal alanlara da örtüleriyle özgürce girebilmeliler.” Uğurlu’ya, LDP’den önce Ak Parti’den adaylık teklifi gelseydi, tavrının ne olacağını sorduğumuzda ise, böyle bir teklifi liberal anlayışına ters düştüğü gerekçesiyle kabul etmeyeceğinin altını çiziyor.
       <br/>
       <br/>
       Türk siyasi hayatının farklı yüzleri Elizabeth Uğurlu ve Orlando Kadumenos, önümüzdeki günlerde, İstanbul’dan bin 113 kilometre uzaklıktaki seçim bölgeleri Hatay’a hareket edecek. Ankara yoluna baş koyan “Bizim Hıristiyan Demokratlar”a siyasi konjonktüre uygun olarak “barajınız açık olsun” diyelim.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1917), [web.archive.org (arşiv bağlantısı)](http://web.archive.org/web/20050226080324/http://www.aksiyon.com.tr:80/detay.php?id=1917)
