# Sahibinden satılık müze!

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050225005803im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005803im_/http://www.aksiyon.com.tr/resim/389/56.jpg" vspace="5"/>
  </p>
 </font>
 <font class="content">
  Tarih hırsızlarının hedefi haline gelen Şanlıoğlu ailesi, babaannelerinden kalma koleksiyonu satışa çıkardı. Yetkililerden “Ödenek yok, sizde kalsın” cevabını alan aile, kayıtlı ve kayıtsız bütün eserleri kapılarını ilk çalan kişiye satacak. Müze gibi evde Eski Tunç Devri’nden Osmanlı’ya kadar her döneme ait eser var.
 </font>
 <br/>
 <p>
  <font class="content">
   Bir müzede yaşamak ister miydiniz? Bu teklife cevabınız ne olurdu bilemeyiz ama İstanbul Bakırköy’de bir aile yıllardan beri bir müzede yaşıyor! Daha doğrusu aile büyüklerinin tarih merakı yaşadıkları evi müzeye çevirmiş. Odaları arasında adeta zamanda yolculuğa çıkılan bu evin içinde birçok özel müzeden daha fazla eser bulunuyor. Ören yerini andıran evde dünyaya gelen ailenin minik bireyleri için sokağa açılan kapı geleceği, kapının arkası geçmişi ifade ediyor. Discovery Chanel’daki bir arkeoloji kazısı onlara pek ilginç gelmiyor. Çünkü boyunlarına taktıkları rengarenk paha biçilmez Fenike boncukları bile yüzyıllar öncesine ait.
   <br>
    <br>
     Evde herşey tarih kokuyor. Evin her köşesinde kronolojik bir sergileme sunuluyor, her dönem karakteristik örneklerle temsil ediliyor. Yatak odasında Hellenistik Çağ ve Roma dönemi, çalışma odasında Eski Tunç Devri ve Frig dönemine ait eserler sergileniyor. Mutfakta paha biçilmez antikalar var. Öğle mönüsünde yer alan çoban salatasının konduğu tabaklardan birinin dikkatli bakıldığında ünlü Çin porselenlerinden olduğu dikkati çekiyor. Raflardaki Bronz Devri’ne ait çanak–çömlek örnekleriyle çelik tencerelerin uyumu hayli ilginç gözüküyor.
     <br>
      <br>
       Medeniyetlerin buluştuğu ev
       <br/>
       <br/>
       Duvarlarındaki kumaş dokuma örnekleri ve el işlemeleriyle etnografya müzesini andıran koridordan geçilen salon ise Anadolu medeniyetlerinin buluştuğu bir arenayı andırıyor. Sıradışı salonda Med, Asur, Babil, Emevi, Abbasi, Selçuklu, Azizan, Zengi, Rum, Arap ve Osmanlı dönemine ait eserler bulunuyor. Antik salonun ortasında bulunan vitrinlerde sarayda kullanılmış kahve takımları, vazolar, koku kapları sıralanıyor. Pişmiş topraktan yapılmış kadın başlarının yer aldığı vitrin, Antik Çağ’dan günümüze değin muhafaza edilmiş ilginç parçalardan. Duvar boyunca yine Roma dönemine ait heykeller sıralanıyor.
       <br/>
       <br/>
       Osmanlı padişahları döneminde basılan sikkelerin hemen yanındaki vitrinde, günümüzden bir milyon yıl öncesinden başlayıp 30–35 milyon yıl öncesine kadar değişik dönemlere ait çeşitli hayvanların ait fosil parçaları sergileniyor. İlk şehir yerleşmelerini sembolize eden Prehistorik eserlerden taş baltalar, elle yapılmış çömlek parçaları, taş el değirmeni televizyon sehpasının altında sergileniyor. Mezar hediyeleri, kemiklerden çıkarılmış cam bilezikler, pipolar, kolyeler, Hellenistik krallara ait sikkeler, Roma ve Bizans sikkeleri, mühürler vitrinin kapalı bölmesinde gizlenen antik tabakların içine öbek öbek yığılmış. El kantarları ve mezar taşları koleksiyonu ise ayrı bir önem taşıyor. Pencerelerin kenarlarında İon, Aiol, Korinth, Bizans sütun parçaları; çeşitli mimari parçalar sergileniyor. Televizyon, buzdolabı gibi günümüze dair eşyalar da olmasa bir höyükte olduğumuza inanacağız neredeyse.
       <br/>
       <br/>
       İmparatorun yüzüğü çalındı
       <br/>
       <br/>
       Müze evin sahibi Diyarbakır’ın köklü, tanınmış ailelerinden olan Şanlızade Jandarma Bölge Kumandanı Zülfikar Bey’in torunu  Muallim Nuri Bey’in kızı Şahver Şanlıoğlu. Sanayi Bakanlığı, Tarım ve Köy İşleri Bakanlığı, Milli Eğitim Bakanlığı bünyesinde öğretmen olarak görev yapan Şanlıoğlu, bu vesileyle tüm yurdu gezmiş. Tarihe olan aşırı merakı onu köy köy dolaştırmış. Topladığı tarihi eserlerden bu muhteşem koleksiyon ortaya çıkmış. Şanlıoğlu, görev yeri değiştikçe topladığı eserleri yurdun muhtelif müzelerine devretmiş. Anadolu’da paha biçilemeyen binlerce eser bu tarih meraklısı öğretmen sayesinde tarihi eser kaçakçılarının eline geçmekten kurtulup, müzelerdeki yerini alabilmiş. Topkapı Sarayı’nda gördüğümüz Kanuni Sultan Süleyman toblolarından birçoğu Şahver Şanlıoğlu koleksiyonuna ait. Aynı zamanda şair olan Şanlıoğlu, yaşlandıktan sonra eserleri devretmek üzere yetkililere başvurdu. Alınan cevap şaşırtıcıydı. “Ödenek yok, sizde kalsın, sonra gelip alırız” Aradan yıllar geçti ama ne gelen oldu ne de giden. Şahver Şanlıoğlu, 1997 yılında hayata gözlerini yumdu. Tarih oldu.
       <br/>
       <br/>
       Aradan beş yıl geçti ama devlet tarihine sahip çıkmadı. Tarih dostu aile, ekonomik kriz ve can güvenliği nedeniyle atalarından kalma bu geleneği daha fazla devam ettirmek istemiyor. Çünkü tarihi koruma görevi onlara pahalıya malolmuş. Deprem sonrasında eve iki kez hırsız girmiş. Elektronik hiçbir eşyaya el sürmeyen hırsızlar İmparator Agustus’un portresinin bulunduğu akik üzerine işlenmiş yüzük taşını, Roma İmparatorluğu’nun kurucuları Romüs ve Romülüs’ün imparatorluk paralarını ve dünyanın en küçük kuş heykelinin de aralarında bulunduğu eserleri alarak kaçmışlar. Paha biçilemeyen bu eserlerin şu anda hangi kaçakçılık şebekesinin elinde olduğu bilinmiyor.
       <br/>
       <br/>
       Satılık tarih
       <br/>
       <br/>
       Yetkililerin ilgisizliğine anlam veremeyen aile bireyleri, devletin bu tarihi eserlerin peşine düşmek için kaçırılmasını beklediğini düşünüyor. “Çünkü yetkililer, eserler kaçırıldıktan sonra peşine düşüyor” diyorlar. Rakamlar bunun çok da yanlış bir tez olmadığını gösteriyor. Son üç yılda Türkiye’den yurtdışına 888 tarihi eser kaçırıldı. Bugüne dek 29’u geri getirilebildi. Almanya’daki Bergama–Zeus Tapınağı, Rusya’daki Troia hazineleri, ABD’deki Herakles heykeli, Danimarka’daki İstanbul Nuruosmaniye Yazma Eserler Kütüphanesi’nden çalınan Kur’an yaprakları, İngiltere’de Manş Denizi Batığı’nda ve Heathrow Havaalanı’nda ele geçirilen eserler hâlâ geri getirilmeye çalışılıyor. Aslında Şahver Şanlıoğlu, koleksiyonculuk adı altında tarihi eser kaçakçılığı yapsaydı belki daha çok itibar görürdü. Ekonomik krizin de etkisiyle zor günler geçiren aile devletin almaya gelmediği bu eserleri satışa çıkardı. Yaklaşık dört bin parçalık koleksiyondan geriye kalanlar için devlete de son kez haber saldılar. Aile, kayıtlı ve kayıtsız bütün eserleri kapılarını ilk çalan kişiye satacak.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12040), [web.archive.org (arşiv bağlantısı)](http://web.archive.org/web/20050225005803/http://www.aksiyon.com.tr:80/detay.php?id=12040)
