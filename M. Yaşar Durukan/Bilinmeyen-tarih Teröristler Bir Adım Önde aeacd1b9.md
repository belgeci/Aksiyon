# Teröristler Bir Adım Önde

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050121013312im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050121013312im_/http://www.aksiyon.com.tr/resim/471/36.jpg" vspace="5"/>
  </p>
 </font>
 <font class="content">
  Teröristlerin başarısının ardında yüksek motivasyon var. Teknik açıdan bizden bir adım daha öndeler. Tezgahın bu tarafından karşı tarafa geçenler var.
  <br>
   Para için yapılan işlerde müşteri memnuniyeti esastır. Bombanın iyisi menşeini yok eder. Arkasında yatanı kolay kolay bulamayız. Politik ve ekonomik dengeleri sarsacak boyuttaki bir bombalı eylem için, patlayıcı yüklü bir kamyonun direksiyonuna gönüllü birini oturtup hedefe yönlendirmek yeterli olmuyor.
   <br>
   </br>
  </br>
 </font>
 <br/>
 <p>
  <font class="content">
   Formüle karar verildikten sonra patlatmanın gelişimi, etki alanı ve patlamanın şiddetiyle kopacak parçaların hareketine varıncaya kadar tüm aşamalar önceden hesaplanıyor.
   <br>
    <br>
     Fünye çekildikten sonra ortaya çıkan korkunç manzara, olayın arkasındaki çirkin dehanın imzasını taşıyor. Terör örgütleri o kadar çok bomba çeşidi geliştirdi ki, bu sayede kimya bilimi, yeni bir ana bilim dalı kazandı. Dünyanın hemen her noktasını sarsacak güce erişen örgütler, bomba eğitimi verdikleri kampların girişine "Bomba Enstitüsü" tabelası assa yeridir. İngiltere"de sırf teröristlerin geliştirdiği bombaların incelenmesi amacıyla, polisten bağımsız olarak faaliyet gösteren Forensic Science Services bünyesinde Patlayıcılar Ana Bilim Dalı bulunuyor. Bu merkezde, yıllardır analiz tekniği geliştirmek için uğraşılıyor.
     <br/>
     <br/>
     Buna karşılık terör örgütleri, başarılı eylemlerine her geçen gün bir yenisini daha ekliyor. Bilgi birikimlerini paylaşarak, eylemlerini yaygınlaştırıyor. Arkadaşlarına "Bir şişe kolonya ile bir otobüsü bisiklet kadar ufaltırım" diyen Azad Ekinci, Afganistan"da edindiği bilgiyi İstanbul"da bombaya dönüştürdü. Bugün hangi suçla mücadele ederseniz edin, mutlaka bir işbirliğini gerektiriyor. Buna rağmen, kentlerde masum insanları hedef alan bombacıları durdurmakla görevli güvenlik örgütleri arasında bile işbirliği bulunmuyor. İstanbul"daki 15-20 Kasım saldırılarının ardından bir "zafiyet" tartışması yaşandı. Hem istihbarat hem de bilimsel düzeydeki bu zafiyet Türkiye ile sınırlı değil. Terörle başı belada olan tüm ülkeleri kapsıyor.
     <br/>
     <br/>
     Dünya ülkeleri, bugüne kadar aralarında "Olay Yeri İnceleme Protokolü" bile oluşturamadı. Bombalar patladıktan sonra suç delillerinin nasıl toplanacağıyla ilgili bir standart bulunmuyor. Delil fen dalına dayalı, fiziksel, kimyasal, biyolojik analiz gerektirdiğinden, bu incelemenin de ortak bir bilimsel dilde olması gerekiyor. Bugün her ülkede farklı yöntemler kullanılıyor. Toplama ve analiz yöntemleri standart olmadığından, ulaşılan veriler birbirini tutmuyor. Analiz bilgileri işe yaramıyor. Bu nedenle sinagog saldırılarından sonra hemen İstanbul"a ulaşan ZAKA ekibindeki kriminal uzmanları, delilleri kendi yöntemlerine göre topladılar.
     <br/>
     <br/>
     Teröristlerin işini kolaylaştıran bir başka sorun ise, analiz sonuçlarının paylaşılamaması. Örneğin üç ayrı ülkede meydana gelen patlamalarda aynı madde kullanıldığı saptanırsa, o maddenin aynı parti mala ait olup olmadığı, aynı fabrikadan çıkıp çıkmadığı tespit edilebilecek. Veriler paylaşıl(a)madığından bugün böyle bir bağlantı kurulamıyor. Aynı örgüt, üç farklı ülkede, aynı depodan çıkmış malzemeyle, farklı zamanlarda üç ayrı patlama gerçekleştirebilir. Örgüt üstlenmezse saldırıları kimin yaptığı anlaşılamıyor. El Kaide, Kenya saldırısını üstlenirken, aynı türden patlayıcıların kullanıldığı öteki saldırılar için "Ben yapmadım" diyebiliyor. Aksini de kolay kolay kimse iddia edemez.
     <br/>
     <br/>
     İstanbul"daki saldırılarda patlamaya neden olan maddeler aşağı yukarı tespit edildi. Ancak, sinagog saldırılarında kullanılan potasyum sülfat şu tesiste, Levent ve İngiliz Konsolosluğu"nda kullanılanlar da bu tesiste üretilmiştir denilemiyor. Hammadde yerli ya da yabancı da denilemiyor. Çünkü ne Türkiye"de ne de dünyanın başka bir ülkesinde "bomba bankası" bulunmuyor. Böyle bir veri merkezi olsa bile, İsrail"den Kanada"ya kadar ülkeler farklı teknikler kullanıldığı için, farklı sonuçlar elde ediyor. Farklı yöntemlerle elde edilen veriler de hiçbir işe yaramıyor. Soruşturmalar bir noktada tıkanıyor. Teröristlerin izini kaybettirmesi daha da kolaylaşıyor.
     <br/>
     <br/>
     Terörle en çok başı belada olan ülkelerden ABD, yaklaşık on yıldan bu yana bir sistem üzerinde çalışıyor. FBI"ın Atlanta"daki Georgia Soruşturma Bürosu bu işin üssü. Amerikan Standartlar Enstitüsü"nün patlayıcılarla ilgili bir alt çalışma grubu da, patlayıcıların incelenmesini ve veri toplamayı standart hale getirmek için yıllardır uğraşıyor. Avrupa"dan Fransız Jandarması ile İsviçre Polisi bu çalışmalara katkıda bulunuyor.
     <br/>
     <br/>
     Bombacılar birleşiyor
     <br/>
     <br/>
     İstanbul"da birbiri ardına meydana gelen dört saldırı, Avrupa"yı da sarsınca, tarihi bir işbirliği gündeme geldi. 15 Avrupa ülkesinin patlayıcı madde uzmanları ilk kez iletişime geçti. Uluslararası Patlayıcı Madde Uzmanları Birliği adı altında bir birlik oluşturdu. Avrupa Adli Bilimler Ağı ile ilgisi bulunmayan bu oluşum, dünyanın bütün uzmanlarını aynı çatı altında toplamayı planlıyor. Dünyanın en iyi bombacıları, ilk buluşmalarını, 2004 Nisanında Hollanda"da gerçekleştirecek. Bu önemli buluşmaya Türkiye"den İstanbul Üniversitesi Adli Tıp Enstitüsü Başkanı Prof. Dr. Sevil Atasoy katılıyor. Prof. Sevil Atasoy, 1995-1996 yıllarında, FBI"ın Atlanta"daki laboratuvarlarında bu konuyla ilgili çalışmalara katılmıştı. Prof. Atasoy, bu nedenle konu hakkında hayli deneyimli. Yeni örgütlenmenin Avrupa"yla sınırlı olmadığını belirten Prof. Atasoy, Amerika, İngiltere, İsrail, Japonya gibi ülkelerin katılımı olmadan birleşmenin bir anlam ifade etmeyeceğine dikkati çekiyor. Çünkü, analiz tekniğinin nasıl yapılacağı konusunun lideri İngilizler. İsrail"in laboratuvar teknolojisi çok yüksek. Amerika ve Kanada"nın ise bu alanda eğitim yapan çok sayıda kimyacısı var.
     <br/>
     <br/>
     Bu yeni örgüt bünyesinde her ülke, öncelikle bugüne kadar geliştirdiği teknikleri ortaya koyacak. Olay yeri incelemesinde dünyada geçerli olacak tek bir protokol belirlenecek. Ardından analizlerin nasıl yapılacağı konusunda ortak bir yöntem kararlaştırılacak. Bu iki hassas konuda standart sağlanabilirse, üçüncü aşamada, ilk uluslararası "bomba bankası" kurulacak. Farklı ülkelerdeki uzmanlar, bugüne kadar tezgahta çalışan meslektaşlarıyla ancak dostlukları varsa iletişim kurabiliyorlardı. Banka oluşturulduktan sonra, standartlara uygun yapılan analizlerin sonuçları anında paylaşılabilecek. İstanbul"daki bir patlamanın analizleri belki de Kenya"daki başka bir eylemi aydınlatmaya yarayacak. Bağlantılar kurulacak, terör örgütünün parmak izine ulaşılacak.
     <br/>
     <br/>
     Bu tür pis işlerin göründüğü kadar kolay olmadığını da kabul etmek gerek. Bir saldırıda kullanılan patlayıcının miktarı bile henüz hesaplanamıyor. Sinagog saldırılarından sonra, bizim bomba uzmanları, deneyimlerine dayanarak; yarım ton, bir ton gibi miktarlar telaffuz etmişlerdi. Miktar belirtmek imkansız gibi bir şey. Bunun için İsviçre"nin Lozan Üniversitesi"nde bir yazılım geliştirilmeye çalışılıyor. Şu maddeden ne kadar, bu maddeden ne kadar lazım ki, bu hasarı yapabilmiş olsun diyebilecek modeller hazırlanıyor. Analiz sonuçlarıyla birlikte, binaların mimarisi, mesafe gibi çok detaylı bilgilerin yanı sıra olay yerinin üç boyutlu görüntüsü simule edilerek, patlayıcının miktarı hakkında bir şeyler söylenebilecek.
     <br/>
     <br/>
     Güvenlik ve istihbarat birimleri arasında gerçekleşen iletişimin yanlış olması da teröristlerin işlerini kolaylaştırıyor. FBI kökenli bomba uzmanı Prof. Sevil Atasoy, bu çarpık iletişimi şöyle anlatıyor: "İstihbaratçıların arasındaki ilişki başkadır, laboratuvarcıların arasındaki ilişki başka. Üst düzeyde görüşülüyor. Bende şu çıktı, sende bu çıktı deniliyor. İyi de yetmiyor işte. Bendekiyle sendekinin aynı menşeden geldiğini ifade etmek için mutlaka teknik düzeydeki insanların birbiriyle konuşabilmesi lazım. Çünkü o üst düzeydeki adam laboratuvarcıların dilinden anlamıyor zaten. O adam global bir kavram biliyor. Ben bir analiz sonucunda 40 küsur madde sayarım. O maddeler benim için başka başka şeylerin bütünüdür. Onları karşılıklı mukayese edebilirsek başka menşeden gelip gelmediğini anlayabiliriz. İstihbaratçıların birbiriyle ilişki kurmalarıyla böyle bir sorunun cevaplanamayacağını söylemek istiyorum."
     <br/>
     <br/>
     Teröristlerin tekniği daha ileri
     <br/>
     <br/>
     Çok sıkı önlemlere rağmen, teröristler istedikleri noktaları sarsmaya devam ediyor. Atasoy bu durumu yeraltı dünyasının kullandığı teknik ve teknolojinin yer üstünden bir adım ötede olmasıyla açıklıyor. Bunun çok geçerli bir kural olduğuna dikkati çeken Atasoy, teröristlerin başarısının sırlarını şöyle sıralıyor: "Bir kere çok yoğun bir konsantrasyon var. Olaya odaklanıp yüksek motivasyonlu bir iş yapıyorlar. Bu insanları o alanlara maddi sebeplerin yanında başkasebepler de itiyor. Bu açık. Sadece para değil, paranın yanı sıra başkaca motivasyonlar da insanları sadece o işe odaklanmaya, günün 24 saati o işi yapmaya, orada bir varlık göstermeye iter. Hatta deriz ki; yeraltının insanları, yer üstünden gitmiştir. Mutlaka tezgahın bu tarafında çalışmışlardır. Mutlaka bu alanla bir ilgisi vardır. Siz laboratuvarda bir kimyacı olarak çalışmadıysanız, şununla bunu birbirine katarsam bu patlar, öldürür diye bir eğitimden geçmediyseniz o işi yapamazsınız. Muhakkak buradan o tarafa bir bilgi götürülüyor. Orada elbette bir para vardır. İşçi-işveren arasındaki sorumluluk ve yetkileri düzenleyen yazılı olmayan bir sözleşmesi bile var. Mutlaka bir müşteri memnuniyeti gerekiyor."
     <br/>
     <br/>
     Prof. Sevil Atasoy, sadece patlama analizleri değil, bombacıların davranışları konusunda da uzmanlaşmış bir isim. Birinci sinagog saldırısı gerçekleştiğinde, ikinci patlamanın olacağını tahmin etmiş. Atasoy, bu ilginç tespitinin ardından peşpeşe sorduğumuz soruları yanıtsız bırakarak, bu konuda daha fazla konuşmamakta kararlı olduğunu söylüyor.
     <br/>
     <br/>
     Konumuz standartlar olunca, biz de "iyi" bir bombanın standardının olup olamayacağını soruyoruz. Varmış. İyi bir patlamanın her zaman menşeini yok ettiğini söylüyor. "İyi bir patlama olduysa siz onun arkasında yatanı kolay kolay bulamazsınız. Akşamdan sabaha çözüyorum, çözdüm diyemeyecek kadar komplike bir olaydır" diyor.
     <br/>
     <br/>
     Dünyanın karşı karşıya bulunduğu tehlike ortada. Kimi zaman bir taraf diğer tarafın bir adım sonra ne yapacağını öngörerek, önlem alacak veya alamayıp hep arkasından koşacak. Ya da ülkeler, en az terör örgütleri kadar teknik düzeyde işbirliğine gitmek zorunda. Uluslararası Patlayıcı Madde Uzmanları"nın ilk kez bir araya geleceği Hollanda buluşması, dünyanın terör tehdidi karşısındaki ciddiyetinin bir göstergesi olacak.
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3286&yorum_id=1), [web.archive.org (arşiv bağlantısı)](http://web.archive.org/web/20050121013312/http://www.aksiyon.com.tr:80/detay.php?id=3286&yorum_id=1)
