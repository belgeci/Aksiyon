# ‘RESMEN’ HORTUMLANAN BANKA

*M. Yaşar Durukan 2001.12.22*

<div>
 <p class="spot">
  Osmanlı'yı iliklerine kadar sömüren gayrimüslim tefeci—banker çetesine karşı 88 yıl önce iktisadi cihad amacıyla Adapazarı'nda bir avuç esnafın kurduğu Adapazarı İslam Ticaret Bankası (Türk Ticaret Bankası) devletin eline geçtikten sonra batma noktasına geldi! 3 trilyonluk zarar beş yılda 300 trilyona fırladı
 </p>
 <p class="metin">
 </p>
 <img border="0" src="/web/20020301235149im_/http://www.aksiyon.com.tr/2001/368/resimler/resmen.jpg"/>
 <p class="metin">
  Bu yazı klasik bir banka hortumlama haberi değil. Sıradan bir yolsuzluk haberi hiç değil. Osmanlı'nın gırtlağına kadar borca batırıldığı, ülke topraklarının karış karış ipotek altına alındığı bir dönemde, gayrimüslim tefeci–banker çetesine karşı kurulan, bir bankanın 90 yıl sonra batırılış öyküsüdür. Kutsal bir amaçla kurulan Türkiye'nin ilk ve en büyük özel bankasının başına gelenler gözyaşartıcı nitelikte...
 </p>
 <p class="metin">
  Hikayenin başlangıcı bir buçuk asır öncesine, yani Osmanlı'nın ilk dış borç aldığı 1854 yılına dayanıyor. Aslında maliye tarihimizde önemli yerleri olan Galata bankerlerini de dramatik hikayeye dahil edersek bir 100 küsur sene daha evveline gitmemiz gerekiyor. Osmanlı'nın mali sisteminin içeriden ve dışarıdan nasıl ele geçirildiğini hatırlamak için bu tarihi yolculuğa ihtiyaç var.
 </p>
 <p class="metin">
  Yabancılar Osmanlı'nın mali sistemine öyle bir girmiş ki, örneğin 3. Mustafa döneminden itibaren, Hazine—i Hassa ve Darphane sarraflığı Ermeni Duzoğulları'na verilmiş, 100 yılı aşkın bir süre bu ailenin elinde kalmıştı. 1842 yılında Irganyan, Uzun Artinoğlu, Gelgeloğlu, Bogos, Tıngıroğlu gibi tanınmış sarraflar Anadolu ve Rumeli kumpanyalarını kurmuş, devlet varidatını toplayıp devlet adına ödemede bulunuyorlardı. Gümrük gelirini ise yıllarca Cezairoğlu Mıgırdıç adında bir sarraf iltizam ediyordu.
 </p>
 <p class="metin">
  İlk banka olan Bank—ı Dersaadet (Bank de Constantinople) hükümetin anlaştığı Alleon ve Baltazzi adlı iki Galata bankeri tarafından kuruldu. 1856 Mayısı'nda İngiltere Kralı'nın fermanı ile Londra'da kurulan Osmanlı Bankası, 1863'teki "Bank—ı Osmani—yi Şahane" unvanıyla anılan devlet bankası oldu. Hükümetin dış istikraz kaynakları tükenmiş ve mali buhran o kadar şiddetlenmişti ki, bir "devlet bankası" yabancı sermayeyle kuruluyordu.
 </p>
 <p class="metin">
  Öyle bir noktaya gelindi ki, 19. yüzyılın koşullarında Osmanlı'ya borçlanma ve borç vermek bir yatırım ve kazanç alanı oldu. Çünkü alacakların güvenceleri çok sağlamdı. 1854 yılındaki 5 milyon sterlinlik ilk dış borçlanmanın karşılığı olarak Mısır'ın cizye vergisi geliri gösterildi. 1855'te ikinci bir 5 milyon daha borç alındı. Mısır cizye gelirleri dışında İzmir ve Suriye gümrüklerinin gelirleri de karşılık gösterildi. Borçlanmanın ardı arkası kesilmedi. Borç bulabilmek için tütün, tuz, pul, müskirat, bazı yerlerin ipek öşürü, balık avı resminin gelirleri bile teminat olarak gösterildi. Bu borçlanmalardan en ilginci (aslında en acı olanı) "Ağnam İstikrazı" (Koyun Borçlanması) adıyla meşhur 1865 yılı borçlanmasıdır.
 </p>
 <p class="metin">
  1874 yılına gelindiğinde Osmanlı Devleti 20 yıl gibi bir sürede borçlanma yüzünden mali yönden eksiye geçti. 1874—75 yılı bütçe geliri 25 milyon 104 bin 928 lira olduğu halde borçların o yıllık bölümünün toplamı 30 milyon lira civarında idi. Bu da o yılın bütçesinin borçları bile ödemeye kafi gelmediğini göstermekteydi. Bu resmen iflas demekti. Osmanlı batıdan ilk kez borç istediğinde reddedilmiş, ancak Osmanlı'ya borç vermenin onu diriltmek değil batırmak anlamına geldiği fark edilince keseler sonuna kadar açılmıştı. Henüz Osmanlı'nın son nefesini vereceği yüzyıl bitmemişti ama hükümet sıfırı tüketmiş, gırtlağa kadar borca batmış, devlet resmen tefecinin eline düşmüştü. Duyun—u Umumiye devleti, Anadolu'da ise örgütlü tefeci—banker çetesi esnafı ve tüccarı adeta boğuyordu.
 </p>
 <p class="metin">
  Milli refleks uyanıyor
 </p>
 <p class="metin">
  Artık bıçak kemiğe dayanmıştı dayanmasına ama yapacak hiçbir şey yoktu. Ticaretin ve dolayısıyla finans kaynaklarının gayrimüslim ve yabancıların elinde olduğu bu dönemde Türk ve Müslümanların esamisi bile okunmuyordu. Türk maliyeci, iktisatçı, düşünür, hatta devlet adamlarının Türklerin finas sektörüne girmesini teşvik etmeleri bile tefeci–banker çetelerinin tehditleriyle son buluyordu. Bağımsız girişimlere ise yaşama şansı verilmiyordu. Ülkede faaliyette bulunan yabancı bankaların katı tutumları ve tefecilerin ağır koşulları tüccar ve esnafı inim inim inletiyor, kurulan sandıklar ve Ziraat Bankası kredi ihtiyacını karşılamakta yetersiz kalıyordu. Ancak Adapazarı'nda bir araya gelen Rumeli ve Çerkez Müslümanlarının oluşturduğu bir esnaf grubu, bütün tehdit ve zorluklara rağmen iktisadi bağımsızlık için milli bir bankanın kurulmasının şart olduğunu ilan eder. Nihayet bu fikir etrafında birleşen Adapazarı'nın esnaf ve tüccarları sermaye ve emeklerini birleştirmeye ve şirket şeklinde bir banka kurmaya karar verirler. 13 Ocak 1913 tarihinde 13 kurucu üye; Hacı Adem Beyzade İbrahim Bey, Sipahizade Hamit Bey, Şumnulu Hacı Mehmet Hilmi Efendi, Diyarbekirlizade İbrahim Efendi, Hacı Selim Beyzade Ethem Efendi, Hacı Ali Fevzizade Hacı Rıza Efendi, Seyyid El Hac Ahmet Nazmi Efendi, Numanbeyzade Hacı Numan Bey, Hasanzade Manifaturacı Mustafa Nuri Efendi, Naip Seyyid Ahmet Efendi, Hacı Hafızzade Mehmet Ziyaiddin Efendi, Hafızağazade Bekir Efendi, Ethem Ustazade İsmail Hakkı Efendi ilk ana sözleşmeyi imzalar. Böylece banka bir komandit şirket olarak kurulur. Sipahizade Hamit Bey müfettişliğe, Şumnulu Hacı Mehmet Hilmi Efendi banka müdürlüğüne, Diyarbekirlizade İbrahim Efendi de veznedarlığa seçilir.
 </p>
 <p class="metin">
  İlk özel banka
 </p>
 <p class="metin">
  Milli kuruluş, sermayesi kurucu ortaklarca haftada beşer kuruş ve üç ayda bir 27 kuruş ödenerek biriktirilmiş ve beheri bin 472 kuruş değerinde 1000 hisse çıkarılmak suretiyle banka 1,472,000 kuruş (13.629,63 Osmanlı Lirası) sermaye ile Hacı Adem Beyzade İbrahim, Sipahizade Hamit ve Şürekası Adapazarı İslam Ticaret Bankası adıyla tescil edilir. 90 yıl boyunca çok büyük milli görevler üstlenecek bu kuruluş, dualarla hizmete açılır. Böylece "ilk milli özel teşebbüs bankacılığı" doğmuş olur. Bu nedenle Adapazarı İslam Ticaret Bankası yurdumuzda, küçük sermaye sahipleri tarafından kurulan ilk milli banka olması nedeniyle Türk bankacılık tarihinde önemli bir başlangıcı ifade eder.
 </p>
 <p class="metin">
  Cumhuriyet'in ilanına kadar faaliyetlerini Adapazarı çevresinde yürüten İslam Ticaret Bankası asıl gelişimini Cumhuriyet'in ilanından sonra gösterir. 1937 yılında bugünkü adını (Türk Ticaret Bankası) alan bankanın, Cumhuriyet döneminde ülke ekonomisindeki gelişmelere paralel olarak faaliyetleri de artar. İzmit, İstanbul, Ankara, Eskişehir başta olmak üzere yurdun her köşesinde şubeler açılır ve mahalli bir banka olmaktan çıkarak mali bir kurum haline gelir. Adapazarı'nda bir avuç Müslüman esnafın kurduğu banka o kadar büyür ki, kamuoyunda genelde devlet bankası olarak bilinir. Oysa tamamen özel bir teşebbüs olan bankada Hazine'nin payı sadece yüzde 13.55'tir.
 </p>
 <p class="metin">
  İmparator dönemi
 </p>
 <p class="metin">
  Herşey yolunda giderken bundan yedi yıl önce olanlar oluyor. Bir kurtuluş savaşı, iki dünya savaşı ve korkunç ekonomik buhranlardan kurtulmayı başaran bankanın başına gelmedik kalmıyor. Bugün koca bir dev, tarihin sayfalarına gömülmeye çalışılıyor. 88 yıl önce kutsal amaçlarla kurulan bu milli kurumun kamuoyunda bilinmeyen trajik hikayesi işte burada başlıyor. Banka için sonun başlangıcı kabul edilen tarih 1993 yılı. Devlet bu tarihte henüz özelleştirilmemiş olan Sümer Holding için Türkbank'tan Sümerbank'ın teminatıyla 700 milyon dolarlık kredi istiyor. Bu rakam bankanın toplam kredilerinin yüzde 80'ine denk geliyor. Bankanın sermayesine göre astronomik miktardaki talep, siyasi baskıların etkisiyle veriliyor. Gerçi baskı demek ne kadar doğru olur bilemiyoruz. Çünkü o dönem genel müdür olan İmparator lakaplı Behzat Tuncer, 1980 yılından beri aynı koltukta oturmaktadır ve siyasilerle yakın ilişkileriyle bilinir. İmparator döneminde hortumlama olayı yok ama çalışanlar onu, 15 yıl boyunca bankayı yeniliklere kapamakla ve duraklama dönemine sokmakla suçluyor.
 </p>
 <p class="metin">
  Devlet aldığı krediyi vadesinde ödemeyince olanlar olur. Bir yıl sonra meşhur 5 Nisan Kararları'nın alınmasına yol açan devalüasyon başlar. Banka yönetimi, krediyi geri ödemesi için ısrarcı olamaz. Türkbank'ın bugün küçük ortak durumuna düşen Munzam Sosyal Güvenlik, Emekli ve Yardım Sandığı Vakfı Başkanı Celal Balabanlı'nın verdiği bilgiye göre, aynı dönemde Behzat Tuncer tarafından zor durumdaki TYT Bank ve İmpexbank'a mevduat yapmaları için verilen 30 milyon dolar civarında bir para var. Bu paranın verilmesi usulsüz olmasa bile bankacılık kurallarına göre pek de normal değildir. Verilen para bankalarla birlikte batar. İşte Türkbank yönetimi bunun ayıbıyla devlete Sümerbank kredisi için ısrar edemez. 1994 krizi bütün şiddetiyle piyasaları sarsar ve Türkbank da geri alamadığı krediler nedeniyle hasar görür. Çünkü verdiği para, sermayesinin tam dokuz katıdır. Devlet faizlerin yüzde bine fırladığı o dönemde Türkbank'a iki yıl sonrası için parasını yüzde 75 faiziyle ödemeyi taahhüt eder. Üstelik bu kredi nakit olarak değil, Hazine bonosu olarak ödenecektir. Bu krizde bu kadar büyük çaptaki açık karşısında banka belki de tarihinde ilk kez bu kadar şiddetle sarsılır. 3 trilyonluk bir sermaye ihtiyatı ortaya çıkar ve idare edilemez duruma gelir. Hazine harekete geçerek 1994 Kasım ayında bankayı mali yapısındaki zayıflamayı gerekçe göstererek (eski Bankalar Kanunu'na göre) 64. madde kapsamına alır. Aslında bu noktaya gelinceye kadar olanlardan Hazine'nin de haberi vardır. Çünkü yönetim kurulundaki 7 kişiden 5'i hisselerin yüzde 85'ini elinde bulunduran vakfın, 2 kişi ise yüzde 13.5'lik kısmı elinde bulunduran Hazine'nin adamıydı! 1995 yılının Mart ayında yapılan genel kurulda Hazine banka yönetimini devralıyor. Genel Müdürlük görevine Oğuz Özkan getiriliyor. Bankanın yüzde 85 hissesine sahip olan büyük ortak durumundaki Vakıf ise yönetime bile giremiyor.
 </p>
 <p class="metin">
  Hazine yönetiminin verdiği krediler battı!
 </p>
 <p class="metin">
  İşte bundan sonrası çok önemli. Banka tamamen devletin elindedir ve yönetim Hazine tarafından belirlenmiştir. Devletin resmi memuru olan bu kişilerin görevi; mümkünse bankanın mali durumunu düzelterek sisteme yeniden kazandırmaktır. Oysa bakın neler olmuş, bankayı kurtarmak(!) için neler yapılmış?
 </p>
 <p class="metin">
  "Buradaki mali yapının zayıfladığını görüyorum diyerek" bankaya müdahale eden Hazine, 26 ay boyunca sermaye artırımı yapmıyor. Celal Balabanlı, "Yasaya göre yapılması gereken ilk şey sermaye artırımıydı ama yapılmadı. Bu bir kötü niyettir" diyor. Oğuz Özkan döneminde banka, o güne kadar hiç görülmemiş dışa açılma sürecine girdi. Bu süreçte inanılmaz kredilere imza atıldı. O zamanki ve şimdiki Bankalar Kanunu'na göre bu kesinlikle olmaması gereken bir durumdu. Mali durumu sıkıntıya girdiği için 64. maddeye göre Hazine tarafından denetim altına alınan bir bankanın kredi vermesi, eleman alması, şube açması durdurulur ve diğer tasarruf tedbirleriyle mali yapı düzeltilmeye çalışılır. Oysa tamamı Hazine tarafından atanan banka yöneticileri tam tersini yapıyor. Kriz gerekçe gösterilerek işten çıkarılan yetkililerden Mustafa Kot, "Yasaya rağmen bankanın mevcut plasmanının 13 katı, sermayesinin de 9 katını aşan krediler verilmiş ve kredilerin hiçbiri geri dönmemiştir. Sorumlular hakkında da hiçbir yasal işlem yapılmamıştır" diyor. O dönemdeki ve bugünkü Bankalar Kanunu'nun genel kredi sınırları; iştiraklere, ortaklara ve mensuplara kredi verilmesiyle ilgili maddesinde aynen şu ifadelere yer veriliyor: "Bir banka gerçek veya tüzel bir kişiye doğrudan veya dolaylı olarak özkaynaklarının yüzde 25'inden fazla kredi veremez..." Bırakın yüzde 25'ini, sermayesinin 9 katı kredi dağıtmış.
 </p>
 <p class="metin">
  Geri dönmeyen krediler
 </p>
 <p class="metin">
  Banka yetkililerinin verdiği bilgiye göre, banka Hazine'nin yönetimine geçtikten sonra verilen kredilerin hiçbiri geri dönmedi! Düşünebiliyor musunuz o güne kadar hiç batığı olmayan bir banka, devletin eline geçtikten sonra kredi dağıtıyor ve bunların hiçbiri geri dönmüyor. Bu firmaların istihbaratını kim yapmış, nasıl yapmış? Bu kredilerin hiçbirinin geri dönüşünün olmaması tesadüf mü? Bankanın verdiği kredi miktarlarını gösteren listede 55 adet firmanın ismi ve götürdükleri kredi miktarları yazıyor. Alt alta yazılmış firma ve buharlaşan 400 milyon dolar... Kimlere verilmiş, nasıl verilmiş? Firma ve şahıs isimleri hiç de yabancı değil. Eze Zeytincilik (Erol Evcil) 21 milyon dolar, Martı Denizcilik 32.7 milyon dolar, Raks 10 milyon dolar... Bunlar Türkbank'ın tarihinde görülmemiş krediler. Bu firmaların çoğu da gizli değil. Medyada çeşitli zamanlarda yer aldı. Ancak bu kredilerin özel bir bankanın Hazine denetimine geçtikten sonra hortumlandığı bilinmiyor. Batmak üzere olan firmalara bile bu kadar yüklü miktarlarda kredinin neden verildiği de bilinmiyor. Bu haberin klasik banka hortumlama haberlerinden farkı işte burada.
 </p>
 <p class="metin">
  Bir kimlikle 3.5 milyon dolar kredi
 </p>
 <p class="metin">
  Kredilerin veriliş şekli de hayli garip. Yasal nedenlerden dolayı firma ismi verme imkanımız şimdilik yok. Fakat şu örnekleri vermekte yarar var. Banka Hazine denetimine geçmeden önce İstanbul'daki bir şubesinden bir firma 1 milyon marklık kredi talep ediyor. Yapılan istihbarat sonucu firmaya karşı yeterli güven oluşmuyor ve isteği reddediliyor. Daha sonra banka, kredi dağıtılan dönemde istediği miktarın birkaç kat fazlasını alıyor. Bu kredi geri dönmüyor. Ne ilginç bir durum! İlginç olan diğer bir durum da batıkların Fon'un banka yönetimine el koymasından sonra verilmiş olması. Bir başka örnek: Kamuoyunda tanınmış bir aileye mensup işadamlarından birinin ağabeyi bankaya giderek hiçbir teminat göstermeden kimliğini koyarak 3.5 milyon dolar kredi alıyor. Bu kredi de haberin yazıldığı gün itibariyle geri dönmemişti! Örnekler o kadar çok ki... Aslında bu firmaları devletin elindeki bankayı hortumlamayı başardıkları için kutlamak gerekir. Biz bugüne kadar devlet batık bankaları hortumcuların elinden alıp kurtarır diye bilirdik ama bu sefer tersi olmuş; devletin kurtarmak için denetim altına aldığı banka devletin elindeyken hortumlanmış. Bu trajikomik olay bankanın yönetimine atanan kişilerin tecrübeleriyle mi, hortumcuların profesyonellikleriyle mi yoksa bizim haberdar olmadığımız nedenlerle mi ilgili bilemiyoruz.
 </p>
 <p class="metin">
  Ne gariptir ki, tüm bunlar yetmiyormuş gibi bilmem kimin batık bankasının batık kredileri buradan kapatılmış. Bu ihanet gibi uygulamalarla ilgili olarak Celal Balabanlı bakın neler anlatıyor: "Bu dönemde kredilerin sınırlandırılması yerine tam tersi, batmış firmalara ve daha fazla miktarda krediler veriliyor. Eze Zeytincilik, Martı Denizcilik... Martı Denizcilik kredisi enteresandır! Tam o dönemde Yaşarbank'ta Gazi Erçel var. Daha sonra Merkez Bankası'na gidiyor. O giderken Yaşar Leasing'deki batık gemi kredileri bize naklediliyor. Oradaki batak burada kapatılıyor. İsim vermeden geçelim... Diğer bankalardaki kredilerin kapanması da bu şekilde yapıldı."
 </p>
 <p class="metin">
  Kurtarmayın lütfen!
 </p>
 <p class="metin">
  Geri dönmeyen kredi dağıtma işlemi 1995'ten 1997'ye kadar sürüyor. Daha fazla devam edemiyorlar çünkü kurtarmak için yönetimine el konulan banka sıfırı tüketme aşamasına geliyor. 1997 yılında dönemin ekonomi bakanı (Ufuk Söylemez) Bankalar Kanunu'nun 65. maddesine dayanarak bankaya el koyuyor. 65. madde, durumunda iyileşme görülmeyen bankaların tamamen fona devredilmesini öngörüyor. Bu tarihte hisselerin yüzde 85'i vakfın elinde ancak yönetim Hazine'de. Vakıf, bakanın aldığı karara itiraz ederek, kararın Anayasa'ya aykırı olduğu gerekçesiyle idare mahkemesinde dava açıyor. Dava kazanılıyor ve yürütme durduruluyor. Zaten 65. madde oldukça tartışmalı bir maddeydi. Bakanın elinden banka geri alınıyor ama ulufe gibi dağıtılan batık krediler nedeniyle banka batma noktasına geliyor. Sermaye artırılması isteniyor fakat yüzde 85 hisseyi elinde bulunduran büyük ortak, banka sıfırı tükettiği için sermaye artırımı yapamıyor. Bu durumda Merkez Bankası'na bağlı olan Tasarruf Mevduatı Sigorta Fonu, çeşitli tarihlerde toplam 101 trilyon sermaye koyarak bankaya ortak oluyor. İşte bu tarihten sonra Türkbank bir kamu ortaklığına dönüşüyor. Böylece hisselerin yüzde 85'i Fon'a geçiyor. Vakfın hissesi ise sermaye koyamadığı için yüzde 5'e iniyor ve bankanın asıl sahibi ilk kez küçük ortak konumuna düşüyor. Bu bankayı bugünkü batık 18 bankadan ayıran en önemli özellik işte bu. Hiçbir zaman bu bankaya diğer batık bankalar gibi el konulmadı. Çünkü bu banka hiç batmadı. İçi de boşaltılmadı.
 </p>
 <p class="metin">
  Devalüasyona hazırlık!
 </p>
 <p class="metin">
  Sermaye artırımından sonra banka, batıklara rağmen iyi duruma geliyor. Ama bu sefer de kamu zihniyeti nüksediyor. En son yapılan devalüasyondan önce yine dövizler bozdurularak Hazine bonosu alınıyor. Devalüasyonla birlikte bütün bankalardaki gibi Türkbank'ta da açık pozisyon oluşuyor. Bu tehlikeyi sezen küçük ortağın 2000 yılı Genel Kurulu'nda yönetimi uyardığı ama uyarının dikkate bile alınmadığı ortaya çıkıyor. Batık kredilere devalüasyon da eklenince bankanın toplam zararı 300 trilyona ulaşıyor. 3 trilyonluk bir paraya çakıştığı için denetim altına alınan bankanın zararı beş yıl sonra 300 trilyona ulaşıyor. 3 trilyon nerede, 300 trilyon nerede!
 </p>
 <p class="metin">
  BDDK: Satmayıp kapatacağız!
 </p>
 <p class="metin">
  Son olarak mafyadan Merkez Bankası başkanına kadar herkesin adının karıştığı malum satış olayı bankanın ipinin çekilmesine yol açtı. Banka bu olaydan sonra adeta lanetli muamelesi gördü. Çünkü ortaya çıkan bir kaset o kadar taşı yerinden oynattı ki birileri fena halde rahatsız oldu. Satılması planlanan banka kimsenin başına bela olmaması için mutlaka kapatılmalıydı. Bankacılık Denetleme ve Düzenleme Kurumu (BDDK), ilk ve son ihaleden sonra bankayı kapatmaya odaklandı. 15 Haziran 2001'de resmen karar aldılar. Buna göre, 2001 Temmuzu'ndan itibaren Türkbank kapanacak ve daha sonra Tasarruf Mevduatı Sigorta Fonu tarafından tasfiye edilecekti. Şimdi şöyle bir düşünelim; Korkmaz Yiğit 600 milyon dolar verirken, Zorlu Holding 595 milyon vermişti. 350 milyon teklif eden Koç ise ihaleye bile girememişti. Hadi 600 milyon dolardan vazgeçtik diyelim, bankayı kapatıp devlete 'sıfır' lira kazandırmak mı yoksa 350 milyon dolar nakit para kazandırmak mı daha iyi. Birilerinin nasıl banka satın aldığını bilmeyen yok. Kamu bankasından çek krediyi, al bir fon bankasını senin de bankan olsun. Hatta kamu bankasına olan borcunu ödemesen de olur. Birileri banka satıp devlete para kazandırıyorum diye devletin parasını bir cebinden alıp diğerine koyuyor.
 </p>
 <p class="metin">
  200 trilyonluk gayrimenkul
 </p>
 <p class="metin">
  BDDK, bankayı kapatmak istemesine gerekçe olarak zarar etmesini ve satışa çıkarılmasına rağmen alıcı bulunamamasını gösteriyor. Oysa banka yetkilileri ısrarla bu gerekçenin aksini iddia ediyor. Elde ettiğimiz veriler hayli ilginç ve düşündürücü. Birçok banka hortumlanıp içi boşaltıldıktan sonra müşterilerin paraları devlet tarafından ödenirdi. Türkbank kendi kaynaklarından, altı ay gibi kısa sürede 1 katrilyon 200 trilyonluk mevduat ödedi. Üstelik ne Hazine ne de Merkez Bankası'ndan bir kuruş yardım almadan. Mevduatların ödenmesi yanlış bir karardı ama –zorla– kapatmaya odaklanıldığı için böyle bir karar verdi yukarıdakiler. Bir bankanın bu paraları ödeyebilmesi bile, batan bir banka olmadığını gösteriyor. Üstelik banka, Hazine denetimine geçtiği tarihten sonra oluşan batıkları ve yanlış yönetim sonucu oluşan toplam 300 trilyonluk zararına özsermayesinden karşılık ayırabiliyor. 220 trilyon da artı sermayesi kalıyor. Bugün faaliyette olan bankaların bile çoğunun özsermayesi negatif durumda. Bankanın 200 trilyonluk da gayrimenkulü var. Geriye kalan 170 şubesinin mülkiyeti ise kendisine ait. Çalışanları, emeklileri ve bunların aileleriyle 50 bin kişilik büyük bir aile olan bankanın devlete bir kuruşluk yükü yok. Maaşlar ve sağlık ihtiyaçları kurulan sandıklarca karşılanıyor. Buna karşılık geçmiş yıl zararlarıyla birlikte birinin 3, diğerinin 4 katrilyonluk borcu olan içi boş bankalar bile ısrarla satışa sunuluyor.
 </p>
 <p class="metin">
  IMF'ye yalan beyan
 </p>
 <p class="metin">
  Celal Balabanlı'nın verdiği bilgiye göre, BDDK en son skandal nitelikte bir hata yaptı. IMF'ye verilen niyet mektubunda Türkbank'ın lisansının iptal edildiği, temyiz sonucuna göre gönüllü tasfiye edildiği yazılmış. Yani banka açıkken IMF'ye yanıltıcı bilgi verilmiş. Oysa bankanın akıbeti henüz bir sonuca bağlan(a)madı. Küçük ortak, BDDK'nın kapatma kararına itiraz etti. Danıştay 10. Daire'de geçici durdurma kararı alındı. Geçici durdurma kararı alınınca bankayı tekrar açmak zorunda kaldılar. Daha sonra aynı daire üçe iki aleyhte karar vererek durdurmayı reddetti. Onun bir üst kurulu olan Dava Daireleri Genel Kurulu'na başvurarak tekrar durdurma kararı çıkarıldı. Banka şu an faaliyetlerine devam ediyor. Fakat davanın esastan görüşülmesi yine 10. Daire tarafından ocak ayında yapılacak. Bu esastan görüşmenin sonunda bankanın kaderi belli olacak. Türkbank'ın şu anki yapısıyla bir fon bankası olmaması hukuki bir tartışmayı da başlatacak gibi görünüyor.
 </p>
 <p class="metin">
  Trajik hikayenin sonunda mutlaka cevaplanması gereken iki soru ortaya çıkıyor. Birinci soru: Türk Ticaret Bankası battı mı, batırıldı mı? İkinci soru: Bu banka neden ısrarla kapatılmak isteniyor? Birinci sorunun cevabını yargı verecek. Ancak şu ana kadar yargılanıp da mahkum olan hiç kimse yok! İkinci sorunun cevabını küçük hissedarların temsilcisi Celal Balabanlı veriyor: "Türkbank kapatılıp geçmişte olup bitenler silinmek isteniyor." Aslında ikinci sorunun cevabı birinci soruda gizli. Bankayı kapatmak isteyen güçlere ulaşmak için bağlantılar takip edildiğinde, devletin mali birimlerinde örgütlenen ve Başbakan Bülent Ecevit'in geçenlerde "Söz geçiremiyoruz" dediği odaklara ulaşılıyor. Bu odaklara mensup insanlar iyi bir dayanışma içinde ve ağzını sıkı tutana hiçbirşey olmuyor. Söz geçirilemeyen kurumlardaki önemli isimlerin, İslam Ticaret Bankası'nın kurulmasına karşı olan dönemin finans çetelerinin mensup olduğu dini ve etnik kimliğin uzantıları olmaları da oldukça ilginç.
 </p>
 <p class="metin">
  Aslında bir başka talihsizlik de Türkbank'ın ne bir holdingin ne de siyasi bir oluşumun bankası olmaması. İşte bu sahipsizlik bu milli kuruluşun sonu olacak gibi görünüyor. Hacı Adem Beyzade İbrahim'in, Sipahizade Hamit Bey'in, Diyarbekirlizade İbrahim Efendi ve diğerlerinin sermayeleri bugün hortumcuların cebinde. Bize ise 90 yıl boyunca büyük milli görevler üstlenmiş ve adında Türk kelimesi bulunan bu kuruluşun devletin eline geçtikten sonra nasıl hortumlanmaktan beter hale geldiğini tarihe kayıt düşmek kaldı.
 </p>
 <p class="metin">
 </p>
 <p class="arabaslik">
  Mustafa Kot (Türkbank eski müdürlerinden):
 </p>
 <p class="metin">
  64. maddeye uyulmadı
 </p>
 <p class="metin">
  Eski Bankalar Kanunu'nun 1999 yılında değişen maddesine göre, mali bünyesinde sıkıntı olan banka 64. madde gereğince Hazine tarafından denetim altına alınır. Bu denetimde öncelikle bankanın kredi vermesi, şube açması, yeni eleman alması önlenir ve diğer tasarruf tedbirleriyle mali durum düzeltilmeye çalışılır. 1994 Kasım ayı itibariyle 64. madde kapsamına alınan Türkbank'ın yönetiminin tamamının Hazine tarafından atanmasına rağmen bu kanunun tersine hareket edildi. Bankanın mevcut plasmanlarının yaklaşık 13 katı, sermayesinin de 9 katını aşan ve hiçbiri geri dönmeyen krediler verildi. Hazine düzeltmek için geldiği bankada büyük tahribata sebep oldu. Ne yazık ki, bu sorumlular hakkında hiçbir yasal işlem yapılmadı. Oysa verdiği kredilerden sadece biri (onun da miktarı 1 milyar TL) yasal takibe girdiği için haklarında soruşturma açılan ve 20—25 senelik emeklilik ikramiyelerine el konan müdürler var. Üstelik bunlar da prosedürüne göre verilmiş krediler. Öbür taraftan Hazine'nin adamının verdiği milyon dolarlık krediler batmış, soruşturma bile açılmamış. 3 trilyonluk zararı 300 trilyona çıkaran ve bankayı kapatarak devlete sıfır lira kazandırmak isteyenler şu ana kadar yasal olarak sorumluluk altına girecek şekilde soruşturulmadı. Hâlâ banka yönetimindeki kişiler bu kadar zarara sebep oldukları halde 10 bin dolara yaklaşan maaşlar alarak görevlerini başarıyla (!) sürdürmektedir.
 </p>
 <p class="metin">
 </p>
 <p class="arabaslik">
  DOKUNAN YANIYOR!
 </p>
 <p class="metin">
  Adapazarlı Müslüman esnafların duaları arasında açılan banka, bugüne kadar pek çok kişinin siyasi ve sosyal yaşamında belirleyici oldu.
 </p>
 <p class="metin">
  Tansu Çiller: 135 trilyonluk batık krediler Çiller döneminde Ufuk Söylemez'in devlet bakanlığı döneminde verildi. Hükümet tepetaklak oldu.
 </p>
 <p class="metin">
  Mesut Yılmaz: İktidara emin adımlarla yürüyordu. Apo'yu yakalayacak, enflasyonu düşürecekti ama Türkbank gensorusu ile düştü.
 </p>
 <p class="metin">
  Korkmaz Yiğit: ANAP'ın aracılığı ve mafya marifetiyle Türkbank'ı aldı ama herşeyini kaybetti.
 </p>
 <p class="metin">
  Alaaddin Çakıcı: Türkbank ihalesinde komisyon almak için ihaleye girenlere telefon açtı fakat sonrasında işleri yolunda gitmedi.
 </p>
 <p class="metin">
 </p>
 <p class="arabaslik">
  Türkbank Hazine denetimine geçtikten sonra verilen ve
 </p>
 <p class="metin">
  hiçbiri geri dönmeyen büyük kredilerin listesi
 </p>
 <p class="metin">
  Raks	Aralık—2000	10.140.000
 </p>
 <p class="metin">
  Dardanel	Ocak—2001	9.350.000
 </p>
 <p class="metin">
  Martı Denizcilik	Kasım—1997	32.740.000
 </p>
 <p class="metin">
  Ceylan İnşaat	Aralık 2000	7.290.000
 </p>
 <p class="metin">
  Eze Zeytincilik(Erol Evcil) 	Aralık—1997	21.380.000
 </p>
 <p class="metin">
  Doğuş Tekstil	Şubat—2001	3.620.000
 </p>
 <p class="metin">
  Barlan Metal	Şubat—2000	5.620.000
 </p>
 <p class="metin">
  Tekmar Mermercilik	Temmuz—2000	4.921.000
 </p>
 <p class="metin">
  Ticaret Factoring	Şubat—1998	12.828.000
 </p>
 <p class="metin">
  İsba İnşaat	Şubat—1998	7.302.000
 </p>
 <p class="metin">
  Söğüt Seramik	 1998	4.919.000
 </p>
 <p class="metin">
  Fürsan	Mart—1998	5.738.000
 </p>
 <p class="metin">
  Türkpetrol Grubu	Eylül—1999	2.510.000
 </p>
 <p class="metin">
  Sima Handel	Ekim—1997	5.604.000
 </p>
 <p class="metin">
  Çimtur	Şubat—1998	3.464.000
 </p>
 <p class="metin">
  Tursem Turizm Grubu	 1997	4.219.000
 </p>
 <p class="metin">
  Titaş	Aralık—1997	3.553.000
 </p>
 <p class="metin">
  Görmüş Kereste	Eylül—1998	2.445.000
 </p>
 <p class="metin">
  Demir Halı	Eylül—1997	3.815.000
 </p>
 <p class="metin">
  Örsa Tekstil	Nisan—1998	2.459.000
 </p>
 <p class="metin">
  Özbey Otomotiv	Şubat—1999	1.714.000
 </p>
 <p class="metin">
  Peskara Dış.Tic.	Mart—1997	3.779.000
 </p>
 <p class="metin">
  Profil Boru Sanayi 	Aralık—1999	851.000
 </p>
 <p class="metin">
  Yetiş Dış Ticaret 	Ağustos—1998	1.629.000
 </p>
 <p class="metin">
  Uncular Pamuk San.	Aralık—1997	2.107.000
 </p>
 <p class="metin">
  Tidaş	Ekim—1997	2.225.000
 </p>
 <p class="metin">
  Pembecioğlu Plastik	Nisan—1997	2.985.000
 </p>
 <p class="metin">
  Cihan Elektronik	Mart—1998	1.452.000
 </p>
 <p class="metin">
  Senbol Turizm	Temmuz—1999	757.000
 </p>
 <p class="metin">
  Emtaş Elektronik	Ekim—1997	1.855.000
 </p>
 <p class="metin">
  Demircioğlu Dementaş	Şubat—1998	1.192.000
 </p>
 <p class="metin">
  Avido Mağazacılık 	Ocak—1997	2.198.000
 </p>
 <p class="metin">
  Pak Yapı Malzemeleri	Eylül—1997	1.445.000
 </p>
 <p class="metin">
  Tümteks Tekstil	Ocak—1999	727.000
 </p>
 <p class="metin">
  Doğuş Gözaçan Kültür	Aralık—1997	1.151.000
 </p>
 <p class="metin">
  Vatan Hastanesi	Şubat—2001	253.000
 </p>
 <p class="metin">
  Yüksekbaş Tekstil 	Kasım—1997	1.139.000
 </p>
 <p class="metin">
  Koleksiyon Tekstil	Ocak—1998	1.028.000
 </p>
 <p class="metin">
  Ege Metal	Eylül—1996	2.252.000
 </p>
 <p class="metin">
  Voynak Tekstil	Şubat—1998	767.000
 </p>
 <p class="metin">
  Francy Cendy	Nisan—1999	400.000
 </p>
 <p class="metin">
  Hilal Yıldız Tekstil	Aralık—1997	710.000
 </p>
 <p class="metin">
  Öneysan	Şubat—1998	622.000
 </p>
 <p class="metin">
  Yenkar Gemicilik	Temmuz—1998	524.000
 </p>
 <p class="metin">
  Körfez Yağ Sanayi 	Ağustos—1998	500.000
 </p>
 <p class="metin">
  Makine Bakım End.	Aralık—2000	195.000
 </p>
 <p class="metin">
  Hasip İplikçilik	Şubat—1998	570.000
 </p>
 <p class="metin">
  Desmoda—Rod	Ocak—1997	1.120.000
 </p>
 <p class="metin">
  Yaman Elektrik	Şubat—1998	504.000
 </p>
 <p class="metin">
  Color Teks	Temmuz—1997	696.000
 </p>
 <p class="metin">
  Emc Dış Ticaret	 Ağustos—1999	248.000
 </p>
 <p class="metin">
  Seytaş Tekstil	Kasım—1997	466.000
 </p>
 <p class="metin">
  İremtur	Kasım—1999	150.000
 </p>
 <p class="metin">
  Dakkas Kağıtçılık 	Temmuz—1997	443.000
 </p>
 <p class="metin">
  Toplam ($)		200.831.000
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020301235149/mailto:mydurukan@hotmail.com">
   mydurukan@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/368/kapak/1.htm), [web.archive.org (arşiv bağlantısı)](http://web.archive.org/web/20020301235149/http://www.aksiyon.com.tr:80/2001/368/kapak/1.htm)
