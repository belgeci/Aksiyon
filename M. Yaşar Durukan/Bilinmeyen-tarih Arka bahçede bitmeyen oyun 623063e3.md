# “Arka bahçe”de bitmeyen oyun

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050226153751im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226153751im_/http://www.aksiyon.com.tr/resim/411/38.jpg" vspace="5"/>
  </p>
 </font>
 <font class="content">
  Kuzey Irak! İsminin aksine Türkiye’ye hiç de ırak olmayan ve binlerce yıllık tarihi boyunca tutanın elini yakan ateş topu gibi bir toprak parçası. Ortadoğulu, Batılı hatta “okyanus ötesi” güçlerin arka bahçesi. Avuç içi kadar alanda bir asırdır bitmeyen oyun, son 25 yılda tırmanan bir süreçte tehlike arz etmeye başladı. Kuzey Irak’ta çok uluslu oynanan oyun adeta Rus ruletine döndü.
 </font>
 <br/>
 <p>
  <font class="content">
   İran, Irak, Suriye ve Türkiye’nin dönüşümlü olarak katıldığı arka bahçe oyununda, tetiği çekme sırası Türkiye’ye verilmek isteniyor. İkinci Dünya Savaşı öncesinde bölgeden fiilen çekilen Batılılar ‘nerede kalmıştık’ dercesine oyuna katılıyor. Eğer tetiği onlar çekerse, namluda kalan “Kürt kurşunu”nun bu sefer kime isabet edeceği belli değil.
   <br>
    <br>
     Ortadoğu’da kartlar bir kez daha dağıtılırken, Türkiye, yüzyılın başında alınmadığı oyuna bugün iradesi dışında sokulmak istenmesine direniyor. Çünkü Türkiye’nin Lozan’da çözüme kavuşturulmamış olan Musul’a duyduğu ilgi 1920’li yılların ortasında İngiltere’nin endişelenmesine yol açtı. Bu nedenle Türkiye’nin doğusundaki Kürt isyanında İngiliz imzası vardı. 5 Haziran 1926’da Türkiye, İngiltere ve Irak arasında imzalanan sınır anlaşmasıyla Türkiye’nin arka bahçeye ilgisi sınırlandı. Halen geçerli olan anlaşma, tarafların Türk-Irak sınırının iki yakasını da içine alan 75 kilometrelik bir şerit içinde diğer devlete yönelik düşmanca faaliyetlere izin vermemelerini öngörüyor.
     <br>
      <br>
       Türkiye’nin, Lozan’da çözümlenmemiş bir diğer sorunu olan Hatay’a olan ilgisi de Fransa tarafından hoş karşılanmamıştı. Türkiye’nin, 1930’lu yıllarda hukuken bağımsız görünseler bile fiilen İngiliz ve Fransız kontrolünde olan Irak, Suriye, Lübnan, Filistin mandası ve Mısır’la yakın ilişkiler kurması bu yüzden mümkün olmamıştı. İkinci Dünya Savaşı sonunda ortaya çıkan Soğuk Savaş dönemine kadar Türkiye’nin Ortadoğu ülkeleriyle ilişkileri I. Dünya Savaşı öncesi dönemin acı tecrübelerinin yanı sıra Atatürk ve İnönü’nün kişisel tercihlerinin sonucu olarak genellikle çok sınırlı kaldı. Atatürk ve İnönü 1923-1946 döneminde Türkiye’nin Ortadoğu ülkeleriyle olabilecek ilişkilerinin bu ülkelerde fiilen ve hukuken mandacı ülke sıfatıyla egemenlik kurmuş olan İngiltere ve Fransa’nın çıkarlarına aykırı olarak algılanacağı kaygısıyla hareket ettiler.
       <br/>
       <br/>
       Arka bahçeyi geç fark ettik
       <br/>
       <br/>
       İkinci Dünya Savaşı’ndan sonra da Türkiye, Ortadoğu’daki gelişmelerle ilgilenmekten kaçındı. Bu bölgedeki gelişmelere müdahale etme tutkusu özellikle 1950’den sonra yoğunlaşıyor. Fakat 27 Mayıs 1960 darbesinden sonra duraklama devresine girdi. Türkiye, güney ve güneydoğu komşularındaki gelişmelerin kendi çıkarları ve güvenliği için ne denli önemli olduğunu fark etmeye başladığında oyunun yeni bölümleri çekilmeye başlamıştı bile.
       <br/>
       <br/>
       Süleymaniye merkezli Kürt milliyetçi subay ve aydınlar tarafından Molla Mustafa Barzani’nin teşvikiyle kurulan Kürdistan Demokrat Partisi (KDP), 1958 Darbesi sonrası Irak’ta yasal kimliğe büründü. 1961’de Irak’tan özerklik talebi reddedilince Peşmerge (ölüm öncüsü) kuvvetlerine dayanan ayaklanma başlatarak kısa sürede Kuzey Irak’a hakim oldu. 1970 Martı’nda özerklik de dahil birçok talebi kabul eden Bağdat, İran destekli Barzani ile barış imzaladı. 1970’li yılların başı aynı zamanda ayrılıkçı hareketin canlandığı dönem oldu.
       <br/>
       <br/>
       Irak, ardından, Barzani kuvvetlerine verdiği desteğini kesmesine karşılık Şattülarap su yolunun yüzde ellisini İran’a devretti. İran, Barzani’yi suya karşılık sattı. Barzani’nin hareketi 1975’te çökünce; önceleri KDP içindeki Celal Talabani, farklı grupları bir araya getirerek 1976 yılında Şam’da Kürdistan Yurtseverler Birliği’ni (KYB) kurdu. KYB, KDP’nin aksine, daha o yıllarda ABD’ye dayanma eğilimi içine girdi.
       <br/>
       <br/>
       1970’li yılların başlarında topraklarında ayrılıkçı hareketin canlandığı dönemde, Irak sürpriz bir şekilde Türkiye’yi ABD ile birlikte Molla Mustafa Barzani’nin KDP’sini desteklemekle suçlamaya başladı. Oysa Türkiye arka bahçeden zaten uzak duruyordu. Irak, 20 Kasım 1977’de, daha yeni hizmete girmiş olan Kerkük-Yumurtalık boru hattından petrol akıtmayı durdurdu. Gerekçe olarak da Türkiye’nin 330 milyon dolarlık petrol borcunu ödememesini gösterdi. Bu karar, petrol ihtiyacının üçte ikisini Irak’tan karşılayan Türkiye’ye önemli bir ekonomik darbe indirdi. İşin rengi daha sonra belli oldu. Irak, Şam’ın kullandığı Talabani liderliğindeki KYB gerillalarının, Kuzeydoğu Suriye’deki KYB karargahıyla Kuzey Irak’taki kamplar arasında gidip gelirken Türkiye topraklarından geçtiklerine inanıyordu. O günlerde Türkiye’nin yaşadığı petrol krizinin sebebi serseri mayın gibi dolaşan üç-beş gerillaydı. Ayrıca 1 Haziran 1980’de ise Hakkari’den sınırı geçerek Irak’a ot biçmeye giden 10 Türk vatandaşı helikopterden açılan ateşle öldürüldü.
       <br/>
       <br/>
       Taşeron aşiretler!
       <br/>
       <br/>
       Saddam’ın, arka bahçede bir temizlik operasyonuna girişerek güvenlik kuşağı planını uygulamaya başlamasının hemen ardından 22 Eylül 1980’de savaş patlak verdi. Savaşla birlikte Kuzey Irak’taki taşeronlar renklerini belli etmeye başladı. Savaşın ilk yıllarında İran hesabına çalıştılar. Zaten savaş öncesinde de İran’ın KDP’ye yardımları sürüyordu. Türkiye’nin PKK’ya yönelik sınır ötesi harekatlarında bu örgütlerin üyeleri de kayıplar verince İran, kendisinin müttefikleri olan bu örgütlere verdirilen kayıpları da kendisine verilen zarar olarak kabul etti. Bu nedenle Türkiye, savaş boyunca Irak’ın kuzeyde duruma tekrar hakim olup KDP ve KYB’nin tekrar kontrol altına alınmasını arzuladıysa da artık çok geçti. 1978’de başlayan Irak-Suriye yakınlaşması 1980’in ikinci yarısında bozulunca Suriye hiç vakit kaybetmeden ayrılıkçı örgütlere desteğini açıkça vermeye başladı. KYB’nin Devrimci Kürdistan’ın Sesi Radyosu, Suriye’den yayın yapmaya başladı. Suriye, Sovyetlerin Afganistan’ı işgaliyle 1979 Irak Suud yakınlaşması ve Mısır-İsrail barış anlaşması ile zayıf düşmesine tepki olarak KYB’yi desteklemiş ve Irak’ı zayıflatarak da Arap liderliğine oynamayı planlamıştı. Irak İran’la da Kürt sorunu konusundaki politikada bir anlaşmaya varamayınca Tahran Radyosu 1980 ilkbaharında KDP’nin Irak’a yönelik bildirilerini yayınlamaya başladı. 1980 Mayısı’nda KDP’nin kendi radyo istasyonu olan Irak Kürdistanı’nın Sesi, İran topraklarından yayına başladı. Zaten 1979’daki ayaklanmada daha önce İran’a sığınan 100 bin Peşmerge ve KDP’li etkili oldu. İşte bu gelişmeler Türkiye’nin Güneydoğu Anadolu’daki güvenliğini büyük tehlikeye soktu.
       <br/>
       <br/>
       Irak, 1982 yılında, İran’la savaş devam ederken ekonomik yönden bağımlı hale geldiği Türkiye’ye karşı tutumunu aniden değiştirdi. 1984’te sıcak takip protokolü imzalandı. Türkiye, Kuzey Irak’taki PKK militanlarına karşı Irak’tan izin almadan 5 km. içeriye kadar sıcak takip yapabilecekti. Irak bununla da yetinmeyip ilk kez gerçekleşen 1983 harekatı sırasında Türkiye ile aynı zamanda güneyden kuzeye doğru bir harekata girişerek Türk kuvvetlerine yardımcı oldu. Bağdat, kuzeyindeki bu yeni hareketlilikten gayet memnundu. Çünkü, hem İran’ın destek verdiği ayrılıkçı grupları hırpalıyor hem de İran’ı Kerkük-Yumurtalık boru hattına zarar vermemesi konusunda uyarıyordu.
       <br/>
       <br/>
       15 Ağustos 1986 harekatında PKK’nın yanı sıra KDP militanları da ölünce, Mesut Barzani, kuvvetlerinin önemli bir darbe yediğini, bunun intikamını alacaklarını söyledi. Barzani, yaptığı hatadan çabuk döndü. PKK ile arasına mesafe koydu. KDP Radyosu’ndan yayınlanan konuşmasında, KDP Peşmergelerinin PKK’lıları gördükleri yerde yakalamalarını, kaçacak olurlarsa da vurmalarını emreder. 1987’de İran, Kuzey Irak’ta Hac Umran-Rawanduz bölgesindeki tepeleri ele geçirerek Iraklı isyancılara komşu olunca, iki örgüt yine “U” dönüşü yaparak düşmanlıkları unutup İran’la yakın ilişkiye girdiler.
       <br/>
       <br/>
       Yine 1987 yılı içinde KDP ve KYB’nin olmayan politikaları yeniden değişti. Üst düzey bir KDP yetkilisi olan Dr. Said Ahmet Barzani, KDP’nin sadece Kuzey Irak’ta siyasi hedefler için mücadele ettiğini ve Türkiye’yi dost bir ülke olarak gördüklerini, yiyecek ihtiyaçlarını Türkiye’den karşıladıklarını ve zorda kaldıklarında Türkiye topraklarından geçiş yaptıklarını (özellikle İran’dan Irak’a geçişlerde veya Irak ordusuyla geçişlerde silahlı çatışmalar sonucu geri çekilmeye zorlandıklarında), sınır bölgesinde bir sorun olduğunda Türk sivil ve askeri yetkililerle koordinasyon içinde bu sorunu çözdüklerini söyledi. KDP’nin iki yüzlü davrandığı gerçeği kısa bir süre sonra anlaşılacak, PKK ile işbirliğinin devam ettiği, ortak bildiriler yayınladıkları ortaya çıkacaktı. Buna karşılık KYB ise, PKK ile işbirliğini sürdürmüş, Irak’taki Türk mühendisleri kaçırarak, Türk hapishanelerindeki PKK militanlarının derhal serbest bırakılmasını isteyecek kadar ileri gitmişti.
       <br/>
       <br/>
       Nerede kalmıştık?
       <br/>
       <br/>
       1990’lı yıllara gelindiğinde yerel oyun kurucular devre dışı bırakıldı. İlk oyun kurucular bölgeye geldi. Türkiye’nin arzuladığı güvenlik kuşağı kuruldu. 1991 Nisan ayı sonunda 36. paralelin kuzeyinde bir güvenlik bölgesi oluşmuştu ve bu bölgede güvenlik Amerikan, İngiliz ve Fransız birlikleri tarafından sağlanmaya başladı. Bu durumdan memnun olan Türkiye, uluslararası gücün Türkiye’deki ABD, NATO ve Türk tesislerinden yararlanması için işbirliği yaptı. Fakat Kuzey Irak’ta oyun içinde oyunlar ortaya çıktı. Mesela 6 Mayıs 1991 günü Türkiye, 70 ton askeri mühimmat taşıyan ABD’ye ait 10 askerî kamyonun Habur’dan geçişine izin vermedi. Türkiye bu silahların KDP ve KYB’ye verileceği kaygısıyla buna izin vermemişti. Daha sonra bu silahların helikopterle Zaho’ya gönderildiği ortaya çıktı.
       <br/>
       <br/>
       Çok uluslu gücün Iraklı Kürtler’e yardımlarının Kuzey Irak’ta bir Kürt devletine gidişi güçlendirdiği ve Iraklı Türkmenlerin bu gidişten zararlı çıkacağını Türkiye geç de olsa anlamıştı. Türkiye kontrolün elden çıkmak üzere olduğunu görünce Operation Provide Comfort (Huzur Operasyonu) 11 Ağustos 1991’de sona erdirildi. Bu gücün yerine yine 5 bin askerden ve savaş uçaklarından oluşan bir çok uluslu güç Türkiye’de hükümetin izniyle İncirlik, Silopi ve Batman’da konuşlandırıldı. Sözde “güvenlik bölgesi”ni kullanan PKK, eylemlerini bu dönemde artırdı. Bu gücün de gönderilmesinden sonra yeni bir sınır harekatı yapıldı. Artık Kuzey Irak’taki oyunlar rutin ve can sıkıcı bir hale geldiğinde, Amerika’nın Irak’a müdahale hazırlıklarıyla beraber çok önemli bir gelişme, en sonunda gelip Türkiye’nin kapısına dayandı. Kuzey Irak’taki Türkiye’nin “Savaş sebebi sayarım” dediği kukla devletin parlamentosu, 4 Ekim’de açıldı. En az Türkiye ölçeğindeki bir devletin lideri gibi konuşan Irak Kürdistan Demokratik Partisi (IKDP) lideri Mesut Barzani, içişlerine hiçbir gücün karışmasına izin vermeyeceklerini, Türkiye’nin müdahale etmesi durumunda kendilerini savunacaklarını söylüyor. IKDP, bir bildirisinde Türkiye’nin müdahalesi halinde Kuzey Irak’ın Türk askerine mezar olacağını söyleyecek kadar ileri gitti.
       <br/>
       <br/>
       Gelinen bu nokta, Türkiye’nin, oynak bir yapıya sahip aşiretlere oynamasının bir sonucu aslında. Eski MİT’çi Prof. Dr. Mahir Kaynak, Amerika’nın bile bu yapıya güvenmeyerek, aşirete karşı olduğu için PKK’ya oynadığına dikkat çekiyor. Türkiye’nin daha dün “kırmızı pasaport” verdiği Kuzey Irak’taki aşiret liderlerinin bugün ölüm tehdidinde bulunmalarını buna çarpıcı bir örnek olarak gösteriyor. Kaynak, Türkiye’nin bugün bir açmazda olduğunu belirterek, bundan sonra izlenmesi gereken politikayı şöyle çiziyor: “Amerika Kürt konusunda ikili oynuyor. Türkiye’yi bölebilir de bölmeyebilir de. Kürtleri yedekte tutuyor. Kürtler, Türkiye’ye en bağlı olduğunu söyleyen MHP’liler kadar bağlıdır bu ülkeye. Kuzey Irak’la Türkiye’nin güneydoğusu aynıdır. Aşiret düzeni hakim. Bu yüzden Kuzey Irak’a etnik uzantımız diye bakmalı. Kuzeyi himaye etmeli. İşgalci gibi değil, kurtarıcı olarak gitmeliyiz. Türkmen Kürt ayrımı fazla yapılmamalı.”
       <br/>
       <br/>
       Osmanlı kaynaklarına göre, Musul vilayetindeki 503 bin kişinin 263 bini Kürt, 147 bini Türk, 43 bini Arap, kalanı da Yezidi, Hıristiyan ve Musevi’dir. İsmet Paşa da ta o zamandan, Kürt ve Türk halkının toplamlarının Arap nüfusu aştığını, bu iki halkın töre, gelenek ve görenek açısından pek farklı olmadığını, ayrı dilleri konuşsalar da soy ve inanç bakımından bütünlük ve sayıca çokluk oluşturduklarını, birbirlerinden koparılamayacağını söylemişti. Bugün Türkiye de Kaynak’ın işaret ettiği gibi o bölgeye Kürt-Türkmen ayırımı yapmadan uzantı gözüyle bakılmasının Türkiye’nin manevra kabiliyetini güçlendireceği görülüyor.
       <br/>
       <br/>
       Gizlenen sebeb: Petrol
       <br/>
       <br/>
       Aslında bütün hesaplar petrole çıkıyor. Kaynak’a göre, Türkiye AB’ye girerse, enerji ve su politikalarında Batı politikaları etkili olacak. Bu açıdan ABD’nin Türkiye’ye ihtiyacı var. Bu nedenle acele etmek zorunda. Eski dışişleri bakanlarından ve Bağımsız Cumhuriyet Partisi (BCP) Genel Başkanı Mümtaz Soysal da Türkiye’nin sürüklenmek istendiği savaşın İngiltere’nin eski, ABD’nin şimdiki çıkarlarına dayalı ama esas amacın petrol olan bir savaş olduğunu vurguluyor. Gerçekten de İngiltere, bundan 80 yıl önce 1918 Mütarekesi’ne uymayarak, petrol nedeniyle, ateşkes çizgisini ihlal ederek Güneydoğu Anadolu’nun bir kısmını da içine alan yerleri işgal edivermişti. Petrol nedeniyle Londra’daki komuta merkezinden cephedeki komutanlara sürekli gidebildikleri kadar kuzeye gitmeleri talimatı veriliyordu. İngilizler daha sonra çekildi ama o talimatlar bugüne dek lejyoner gruplar tarafından yerine getirildi.
       <br/>
       <br/>
       Amerika ise, 11 Eylül Saldırısı’nın ardından bütün oprasyonlarını terörle mücadele ve demokrasi gerekçesi üzerine bina etmeye özen gösterdi. Diplomatik dilde ‘petrol’ kelimesini telaffuz etmemesine rağmen olası Irak operasyonunun en önemli ayağını petrolün yeniden paylaşılması oluşturuyor. Hazar Denizi ağırlıklı Orta Asya’da yeni petrol yatakları bulunmasına ve ağırlık noktasının değişmesine rağmen Ortadoğu hâlâ petrolün üretim merkezi olmaya devam ediyor. Irak, İran, Suriye, Kuveyt ve Suudi Arabistan dünya petrol üretiminin yüzde 63’ünü kontrol ediyor. Ortadoğu’da petrol paylaşımının büyük oranda I. Dünya Savaşı sırasında gerçekleşmiş olması ABD’yi öteden beri rahatsız ediyordu. Çünkü o paylaşımda ABD aktif bir figür olamadı. II. Dünya Savaşı sonrasında ise iki kutuplu dünya anlayışına göre ve çok ciddi bir eksen değişikliği olmadan petrol pay edildi. Varşova Paktı’nın yıkılmasının ardından ABD petrolden aslan payını almanın gerekçelerini olgunlaştırma girişimlerini hızlandırdı. 1991 Körfez Savaşı bu açıdan sadece bir başlangıçtı. İktidar değişimlerini getiren ve haritaları tedavülden kaldıracak farklılıklara gidilmedi. Fakat son operasyonun gerçekleşmesi halinde Kuzey Irak’tan Yemen’e kadar geniş bir hat üzerinde toprak ve yönetim değişiklikleri görmek hiç de şaşırtıcı olmayacak. Fütüristlerin ve dış politika uzmanlarının şiddetle üzerinde durdukları bir diğer konu da olası müdahalenin 3. dünya savaşına sebep olup olmayacağı.
       <br/>
       <br/>
       Almanya’da mavcut iktidar ABD’yi Irak’ta desteklemeyeceğini çok önceden deklare etmişti. Fransa, Rusya ve Çin de bu müdahalenin kendileri lehine sonuçlanmayacağı noktasında birleşiyorlar. 11 Eylül Saldırısı ABD’nin müdahalelerinin en önemli gerekçesini oluşturuyordu. Ancak herşey ünlü dış politika uzmanının dediği gibi santranç tahtasında cereyan edecek.
       <br/>
       <br/>
       Amerika’nın Irak’a müdahalesiyle Kuzey Irak’ta bitmeyen oyunun da finali oynanacak. Kanlı biteceğe benzeyen finalde neler olacağı belli değil. Aslında çok karmaşık gibi görünen arka bahçede, oyunun değişmez kurallarından yola çıkarak sonuca ulaşılabilir. Bilindiği gibi satranç tahtasının sekizinci yatayında duran kurmaylar/yönetenler (şah, vezir, kale, at, fil) ve önlerindeki (yedinci yatayda duran) piyonlardır. Yönetim, “Şah”ın çıkarları uğruna, bunları sorgusuz, sualsiz feda edebilir. Piyonların tamamı, “Şah” öyle istiyor veya birtakım kazançlar elde etmek için diye harcanabilir (feda edilir). Piyonların da aralarında mevkiler vardır. En kenardaki en değersiz; “şah”ın ve “vezir”in önündekiler en değerli piyonlardır.
       <br/>
       <br/>
       Bunların oyun içerisindeki değerleri her an değişir, güçleri artabilir. Ve en nihayetinde bir piyon, sekizinci yataya ulaştığında istediği unvana (vezir gibi) kavuşabilir. Tabii yönetenler o ana dek onu harcamamışsa.
       <br/>
       <br/>
       <br/>
       DOĞU ERGİL: ABD’NİN DÜNYA TASARIMI
       <br/>
       <br/>
       Eğer Ortadoğu’da istikrar olacaksa demokrasiye geçilmeli, kendi iç dinamikleri temsil hakkı elde etmeli, zenginlikleri halk arasında paylaştırılmalı. Rejimleri kendi yapısını dinamitleyecek ya da dışarıya yönelik terör unsurları barındırmayacak şekilde yapılanmalı.
       <br/>
       <br/>
       Batı’ya ekonomik ve demokrasi açısından entegre olmuş bir yapı isteniyor. Afganistan bunun ilk aşamasıydı. Aşama aşama bu proje gerçekleşecek. Enerjinin kalbi durumundaki bölgede de bu sistem inşa edilmeye çalışılacak. Ciddi bir dünya tasarımı.
       <br/>
       <br/>
       Almanya ve Japonya buna en güzel örnektir. Dikdatorya idiler ama işgal altında değiştiler. Bu bir Batı projesidir. Birçok saldırganlık Avrupa’dan çıktı. 100 yıl savaşları, 30 yıl savaşları... Faşizm, komünizm... Hep ABD geldi yardımlarına. Avrupa’yı kendi saldırganlığından kurtardı. Avrupa’da bugün Amerika’nın bu projesini desteklemeyenler var. Bu bir tarihsel sadakatsizliktir. Irak konusunda; senaryoyu iyi okuyup, piyon değil aktör olmak gerekir. Bu oluşuma direnmek demek, elini kolunu bağlamak demektir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2019&yorum_id=1), [web.archive.org (arşiv bağlantısı)](http://web.archive.org/web/20050226153751/http://www.aksiyon.com.tr:80/detay.php?id=2019&yorum_id=1)
