# Abi sen defolu çıktın sigorta yapmıyoruz!

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050227093536im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093536im_/http://www.aksiyon.com.tr/resim/357/14.jpg" vspace="5"/>
  </p>
 </font>
 <font class="content">
  İnsan Genom Projesi” çalışmaları sırasında, hastalıklara yatkınlık taraması gibi genetik testlerden, kimilerinin başkalarına göre “daha fazla” yararlanacağından korkuluyordu.
 </font>
 <br/>
 <p>
  <font class="content">
   Bunun nedenlerinden biri, genetik testlerin sonuçlarını merak edenlerin yalnızca hastalar ve doktorlar olmayacak olmasıydı. Sağlık sigortası şirketleri de genlerinizin sizin hakkınızda nasıl bilgileri sakladığını öğrenmek isteyeceklerdi hiç şüphesiz. Korkulan oldu. Bu bilgileri elde eden sigortacılar adamın gözüne değil genine bakarak sigortalamaya başladılar.
   <br>
    <br>
     Tıptaki devrim, sigortacılığın felsefesini de değiştirdi. Kişiler başlarına gelebilecek herhangi bir hastalık, sakatlanma, vefat gibi oluşacak her türlü hasarı (!) sigorta şirketlerine satarlardı. Sigorta şirketleri ise, “Sigorta kişilerin riskini satın alır” felsefesiyle çalışırdı. Sektördeki şirketler halen aynı felsefeyle çalıştıklarını söyleseler de genetik devrimden sonra işin rengi değişti. Hiçbir sigorta şirketi artık müşterisiyle ‘Rus ruleti’ oynamıyor. Oynasa da sonucunu önceden bilmek istiyor ve biliyor da.
     <br>
      <br>
       Sigorta için genetik test
       <br/>
       <br/>
       Bugün İngiltere ve Amerika’da sigorta şirketleri müşterilerinin hastalık ve ölüm riskini saptamak için gen testi yaptırıyor. Bu da, sağlık, trafik ve hatta seyahat sigortası yaptıracakların, genetik yapılarının “riskli” görülmesi halinde astronomik prim ödemek zorunda kalmalarını beraberinde getiriyor. Test sonucu, genetik niteliği bulunduğuna inanılan örneğin Alzheimer, erken bunama, yüksek tansiyon hatta kanser gibi hastalık riski taşıyanlara ya sigorta yapılmıyor ya da “normal sigortalı”dan daha yüksek prim talep ediliyor.
       <br/>
       <br/>
       Sağlık ve yaşam sigortası yaptırmak için başvuran müşteriler arasında, bugüne kadar sigara içen ve içmeyenler arasında zaten bir ayrım yapılıyor. Geçmişte yakalandıkları hastalıklar konusunda bilgi verilmesi istenirken, kalp, damar hastalıkları ve zihinsel bozukluklardan dolayı tıbbi kayıtları bulunanlardan yüksek prim talep ediliyor. Genetik testler, son yıllarda giderek daha çok hastalığın bu tür bir nedene dayandığı fikrinden kaynaklandığı için, her türlü kanser ve dokusal özelliği bulunan hastalıklara yakalanma riski bulunan kişileri etkileyecek. Test yaptırmayı kabul etmeyen müşteriye, sigorta şirketi ya doğrudan “ret” yanıtı veriyor, ya da primi şişirerek, birçok teminat risklerini düşürerek cezalandırıyor. Pek çok insan, ölümcül bir hastalığın genini taşıdığı için sigorta şirketleri tarafından aforoz edilebilme riskiyle karşı karşıya. Hatta işvereni tarafından aynı gerekçeyle işten atılabilir. Atıldı da. Üstelik bu tirajikomik durum bir sigortacının başına geldi.
       <br/>
       <br/>
       Sigortacıyı da işten attılar
       <br/>
       <br/>
       Geçtiğimiz günlerde ABD’de Terri Seargent adlı bir kadın, yapılan testler sonucu genetik bir rahatsızlığı bulunduğu anlaşılınca işten çıkarıldı. Kuzey Carolina eyaletinde yaşayan Terri Seargent, genetik yapısının incelenmesi sonucu solunum yolu hastalıklarına eğilimli olduğu anlaşılınca hayatı karardı. North Carolina Sigortacılık şirketinde görev yapan ve başarılı bir mesleki kariyere sahip bulunan Seargent, “özürlü” olduğuna karar verilerek işten çıkarıldı.
       <br/>
       <br/>
       Genetiğin yol açtığı sorunlar bununla da kalmadı. Sigorta şirketi, hastalığı dolayısıyla kendisinden sigorta primlerini yükseltmesini isterken, 23 yaşındaki oğlunu da sigortalamaya yanaşmadılar. Şimdi Equal Employment Opportunity Commission’ın (Eşit İş Olanakları Komisyonu) Seargent’ın davasını mahkemeye arz edeceği açıklandı. Komisyon, Amerikan anayasasında bulunan özürlü haklarına ilişkin maddeleri de mahkemeye sunacak. Ancak bu tip davaların yüzde 97’sini işverenler kazanıyor.
       <br/>
       <br/>
       İnsan hakları örgütleri ve tüketici koruma kuruluşları, sigorta şirketlerinin “kara listeler” oluşturacağına ve “arızalı” sayılıp yüksek prim ödemeye mahkum edilen bir “alt sınıf” oluşturulacağına dikkat çekiyorlar. Bu örgütler endişelerinde haksız da değiller. 1999’da ABD’de yapılan bir araştırmaya göre, orta ve küçük ölçekli şirketlerin yüzde otuzu terfi ve işten çıkartmalarda çalışanlarının genetik testlerinden yararlanıyor.
       <br/>
       <br/>
       ABD’nin 39 eyaletinde yasak
       <br/>
       <br/>
       Tüm bu gelişmeler Genom Projesi’nin başlamasıyla sigorta ve insan kaynakları şirketlerinin genetik bilgileri insanların aleyhine kullanacakları doğrultusunda kaygıları artırdı. Ufukta çok büyük bir tehlikenin olduğunu fark eden yetkililer harekete geçti.
       <br/>
       <br/>
       İngiltere’de, sigortacıların sigorta kapsamına almadan önce müşterilerinden genetik tarama istemesini yasaklayan bir iş kanunu çıkarıldı. Ancak sigortacıların genellikle müşterilerinden bu tür taramalardan geçmelerini istediği biliniyor. Hollanda gibi ülkelerde de bu uygulama yasak; ancak yakın bir zamanda gerçekleştirilen bir araştırmada, şirketlerin bu konudaki yasaya uymadığı ortaya çıktı. Sağlık hizmetlerinin maliyetinin tümünün sigorta şirketleri tarafından karşılandığı ülkelerde bu korku daha da fazla. ABD’de grup halinde sigortaya başvuran insanlar arasında genetik testlerin sonuçlarına bakarak ayrım yapılmasını engelleyen federal yasalar bulunuyor.
       <br/>
       <br/>
       Clinton Hükümeti sigorta şirketlerine genetik test yaptırma yasağı getirdi. Ayrıca Federal Hükümet de personel alırken ya da işten çıkartırken genetik test yaptıramıyor. Bu uygulamayı özel sektör işyerlerine yönelik olarak genişletme gayreti içindeler. Şu anda ABD’nin otuz dokuz eyaletinde genetik testlere dayanarak sigorta poliçesini düzenlemek; on beş eyalette de genetik testlerden elde edilen sonuçlara göre işten çıkartmalar yasaklandı. Ne var ki yasalardaki açıklardan yararlanan işveren ve sigortacılar, genetik testleri gizliden gizliye incelemeyi sürdürüyor.
       <br/>
       <br/>
       Türkiye’de genler karaborsaya düşebilir
       <br/>
       <br/>
       Dünyada bunlar olurken bizim sigortacılar neler yapıyor acaba? Aslına bakılırsa Türkiye’de genetik çalışmaları Avrupa ve Amerika seviyesinde olmadığı için sigorta şirketlerinin bu alanda çalışması yok. En azından böyle biliniyor. Fakat yine de tedbiri elden bırakmamak gerek. Her türlü kötüye kullanımın engellenmesi yasal önlemler ile sağlanabilir. Günümüzde ABD dışında hiç bir ülkede gerçekçi boyutlarda yasal düzenleme yok. Oradakiler bile daha çok eksik. Türkiye’de ise hiç yok. Bu durum tehlikenin boyutlarını daha da artırıyor. Türkiye’de bugün güvenlik birimlerince oluşturulan DNA bankaları var. Bunların hepsi kayıtdışı. Buralarda ne kadar kişinin DNA örneği bulunduğu bilinmiyor. Güvenlik birimlerinin dışında da rahatlıkla çeşitli amaçlar doğrultusunda kurulmuş olan bankaların bulunma ihtimali de yüksek. Yasa ve kayıt olmadığı için tüm bu bilgilerin karaborsaya düşmeyeceğini hiç kimse garanti edemez. Komplocu bir yaklaşımla sigorta şirketinin bunları el altından alarak, amaçları doğrultusunda kullanmayacağını hiç kimse söyleyemez. Türkiye’de genetik çalışmalar yeterli değil ancak, sigorta şirketlerinin yabancı sermayeli olduğu gözönüne alındığında, yurtdışında bu çalışmalar rahatlıkla yaptırılabilir.
       <br/>
       <br/>
       Aslında gen teknolojisinin bizde yeterince gelişmemesinin avantajları da varmış. Yabancı sermayeli bir sigorta şirketinin yetkilisi, “Türkiye gibi bir ülkede kalp, kanser... riski taşıyabilecek o kadar insan var ki; keşke sigorta mantığı gelişse de gen teknolojisi gelmeden insanlar bir an önce sigortalı olsa” diyor. Gerçekten bu durumu iyi değerlendirmek gerek. Yoksa bugün peşimizden koşturan sigortacılar, yarın yakalanma riskimiz bulunan bir hastalıktan dolayı bizi sigortalamayabilecekler.
       <br/>
       <br/>
       250 yaşında emeklilik keyfi!
       <br/>
       <br/>
       Bu arada, Genom Projesi’ndeki her yeni gelişme sigortacıların işine yarıyor. Genom Projesi sayesinde, bir biyoçipin üzerine kayıtlı bilgilerden, ileri yaşlarda prostat kanserine, Alzheimer’a yakalanıp yakalanmayacağımızı, hastalık tipine göre vücudumuzun hangi ilaca cevap vereceğini öğrenebileceğiz. Bilim adamları hangi genin devreye girdiğini öğrenebileceği için bu genlere müdahale edilerek tedavi olanağı artacak veya önlem alınması sağlanacak. Sağlıklı, belli hastalıklara yakalanmayan insanlardan oluşan toplumlar oluşacak. Sigortacılar bu nedenle çok sevinçli. Çünkü sigorta ettikleri kişinin, tedavisi pahalı hastalıklara yakalanmayacaklarını bilmek “hasarsız” müşteri demek. Sağlıklı insanlardan oluşan bir müşteri portföyünü hangi şirket reddedebilir ki?
       <br/>
       <br/>
       Sigortacılar klonlamaya da sıcak bakıyor. Bugün hayat ya da sağlık sigortasının en üst yaş sınırı 75. Müşterinin 300 yıl yaşaması durumunda sigortacılıktaki bazı kavramlar da kökten değişecek. Belki de müşteri 250 yıl prim ödeyecek. Türkiye’deki bir Amerikan sigorta şirketinin yetkilisi, bir müşterinin 250 yıl üstelik az hasarlı ya da hasarsız prim ödemesini müthiş bir olay olarak nitelendiriyor. “100 bin müşterimizden birkaç bin tanesi böyle uzun yaşasa, biz diğer müşterileri amorti eder köşeyi döneriz. Bugünkü sistemde biz rus ruleti oynuyoruz” diyor.
       <br/>
       <br/>
       Eğer Türkiye’de yaşıyorsanız siz siz olun sosyo—ekonomik gruplar arasındaki farklılıkların daha da artmasına neden olacak ve ‘genetik alt sınıf’ oluşturacak gelişmeler yaşanmadan sağlığınızı garantiye alın. Bizden söylemesi...
       <br/>
       <br/>
       e—mail: mydurukan@hotmail.com
       <br/>
       <br/>
       Katkıda bulunanlar:
       <br/>
       <br/>
       Özlem Sönmez, Nazım Yirmibeş.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12792), [web.archive.org (arşiv bağlantısı)](http://web.archive.org/web/20050227093536/http://www.aksiyon.com.tr:80/detay.php?id=12792)
