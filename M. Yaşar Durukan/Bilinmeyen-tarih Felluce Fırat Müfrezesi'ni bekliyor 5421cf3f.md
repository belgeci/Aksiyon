# Felluce Fırat Müfrezesi'ni bekliyor

*M. Yaşar Durukan Bilinmeyen-tarih*

<div>
 <p>
  <font>
   Osmanlı Ordusu'nun dramatik bir şekilde geri çekilmesiyle İngilizlerin eline geçen Felluce, 86 yıl sonra I. Dünya Savaşı'ndaki mevzilerine geri dönmeye hazırlanan Türk askerinden, vefa borcunu ödemesini bekliyor.
   <br/>
   <br/>
   Birinci Dünya Savaşı"nın en zor günleri yaşanıyor. Osmanlı Devleti birçok cephede çetin bir savaş veriyor. 1916"da Irak Cephesi"nde İngilizler"e karşı elde edilen zaferden sonra 13. Kolordu İran dolaylarına gönderilmiş, Irak"ta yalnız 18. Kolordu kalmıştı. Irak Cephesi"ndeki muharebeler, 1917 yılında Türk kuvvetlerinin aleyhine döndü. Harekat planlarını değiştiren düşman, büyük kuvvetlerle önce Dicle nehrinin sağ kıyısını ele geçirmeye, ondan sonra sol kıyıya geçmeye ve arkadan çevireceği Türk kuvvetlerini imha etmeye karar vermişti. Bu tehlikeyi gören 6. Ordu Komutanlığı, kolordunun 10-11 Mart gecesi Bağdat"ı boşaltarak Dicle boyunca kuzeye doğru çekilmesini ve buna paralel olarak Fırat müfrezesinin de Felluce"ye giderek Fırat vadisini düşmana kapamasını emretti. Büyük bir fedakarlıkla düşmana karşı koyan Fırat müfrezesi, kolordunun İngiliz ve Rus kuvvetleri arasında sıkışıp kalmasını önledi, ama sonunda, Felluce"yi düşmana bırakarak dramatik bir şekilde geri çekildi. Bu şirin Osmanlı kasabasının adını bir daha duymadık. Ta ki, Amerika Irak"ı işgal edene kadar.
   <br>
    <br>
     Dünyanın süper gücünün süper ordusu, 250 bin nüfuslu Sünni şehrine giremediğini açıklayıp resmen geri çekildi. Amerika"nın başka çaresi de yoktu. Çünkü Amerika, ancak topyekün halk direnişinin olmadığı coğrafyalara operasyon düzenliyor ve askeri varlığını bu sayede koruyabiliyordu. Amerikan askerlerinin korkulu rüyası haline gelen Felluce sokaklarında bu karmaşık soruların yanıtlarını aradık. Olumsuz haber bombardımanından sonra inanması güç olacak belki; ama gerçek şu: Bağdat"ın 50 kilometre batısındaki bu Osmanlı kentinde huzur ve barış hakim. Bağdat yağmalanırken Feluce"de tek bir dükkanın camı kırılmadı, insanların canına ve malına zarar gelmedi. Felluce"de tam anlamıyla klasik dönem Osmanlı şehir hayatı hakim. Şehir ahalisi birbiri ile yekvücut olmuş, aynı ortak kaderi paylaşıyor. Sokaktaki insanlar, asla bir yabancı gibi bakmıyor. Sımsıcak bakışlara bir de selamla karşılık verirseniz eğer, kalpten kalbe köprüler kuruluveriyor. İslam"ın öngördüğü sosyal hayatın özü ve İslam toplumunun omurgası olan İslam kardeşliği bu sokaklarda tam karşılığını buluyor. Hele Müslüman olduğunuzu ve Türkiye"den geldiğinizi söylerseniz, kılınıza bile zarar gelmeyeceğinden emin olabilirsiniz. Kapılar ardına kadar açılıp, ambargolu erzaklardan Halil İbrahim sofraları kuruluyor. Osmanlı idaresinde kaldığı 400 yıl boyunca huzurun eksik olmadığı Felluce"ye son gidişimizde etrafı kan ve barut kokusu kaplamıştı. İşgal edilen okulun boşaltılmasını isteyen topluluğun üzerine ağır silahlarla ateş açan Amerikan askerleri, çoğu kadın ve çocuk 18 kişiyi öldürmüş, 70 kişiyi de yaralamıştı.  İnsan Hakları İzleme Örgütü, askerlerin tarafında hiç kurşun deliği bulamadı ve onları suçlu buldu. Bu tespit, ölenleri geri getirmedi. Dünyanın süper ordusuna geri adım attıracak halk direnişini ateşledi.
     <br>
      <br>
       Felluce-Azamiye-Geylani üçgeni
       <br>
        <br>
         ABD Genelkurmay Başkanı Richard Myers, Amerikan askerlerine düzenlenen saldırıları, Baas partisinin geri döneceği umudunu taşıyanların gerçekleştirdiğini söylüyordu. Bazı Baas yöneticileri Felluceli çıkmış olsa bile, bu kentin Saddam taraftarlığıyla pek bir ilgisi yok. Irak"ın son 35 yıllık tarihi içinde İslamî hayatın köklerini kurutmaya çalışan rejimin yıkılmasından da üzüntü duymuyorlar. Felluceliler, Saddam"ı, 12"inci yüzyılda Kudüs"ü haçlıların elinden ve esaretinden kurtaran Selahaddin"in yerine koymayacak kadar sağlıklı düşünebiliyor. Bu yüzden Amerikalılar, Tikrit-Bakuba-Felluce"denz oluşan "Saddam Üçgeni"- "Sünni Üçgeni" dedikleri bölgeyle ilgili tespitlerinde hata yaptılar. Çünkü Felluce, bu üçgenin sacayağında yer almıyor. Sünniler ama Baasçı bir direnişe destek vermiyorlar. Devrim kültürünün artık sona erdiğinin farkındalar. Asıl "Sünni Üçgeni" Felluce, Azamiye ve Geylani bölgelerinden oluşuyor.
         <br/>
         <br/>
         Moğol istilasından bu yana sayısız katliamlara, yıkımlara maruz kalan Sünniler, bu üçgende kendi aralarında bir savunma ve otokontrol mekanizması kurmuşlar. "Konsey" adı verilen bu mekanizma, Bağdat"ın düştüğü gün, yeniden aktif hale geldi. Konsey"in başında saygın dini önderler var. İmam-ı Azam Ebu Hanife ve Abdülkadir Geylani"nin fonksiyonunu bugün onlar yerine getiriyor. Baas"tan sonra merci kalmadığından, halk ister istemez toplumun kanaat önderlerinin etrafında toplandı. Baas gitti yerini ulema aldı. Ulema, siyasi mevki peşinde değil. Siyasetle doğrudan ilgilenmeseler bile kendilerinden beklendiği gibi siyasete yön veriyorlar. Günlük işleyişe doğrudan karışmadan günlük hayatın rotasını tayin ediyorlar. Şimdilik ulema silaha sarılmadan bir şekilde muhalefeti ve mukavemeti temsil ediyor ve örgütlüyor. Büyük ölçüde yatıştırıcı rol oynuyor. Gerektiğinde, silaha sarılmayı da emredebiliyor. Nitekim zafer sarhoşluğundaki Amerikalılar, 8 Nisan"da Sünni Üçgeni"nin kalbine, Azamiye"ye saldırdılar ve bunun karşılığını aldılar. Amerikan birlikleri 6 saatlik çarpışmanın ardından ancak Azamiye"ye girebildi. Aralarında kadınların da bulunduğu 30 kişi bu çarpışma sırasında şehit oldu. Ancak Amerikalılar, Sünni bölgesini hemen terk ettiler. Azamiye"nin sınırını çizen Dicle"nin öteki yakasına çekildiler. 20 metrelik köprüyü bile bugüne kadar geçmeye kalkışmadılar. Amerikalılar, bu Sünni Üçgene girmek için Felluce kapısını denediler ama oradan da geri çekilmek zorunda kaldılar. Aynı zamanda, üçgenin öteki ayağında yer alan Geylani bölgesinden de olumsuz yanıt aldılar. Süleymaniye ve Kerkük"ten gelen silahlı gönüllülerin bulunduğu bölgeye girmek için Abdülkadir Geylani"nin torunları Seyyid Ahmet Geylani ve Seyyid Abdurrahman Geylani"ye ABD"li komutanlardan teklif geldi. Geylaniler, bu teklifi nazikçe reddedince ABD"lilerin "Sünni Üçgeni"ne giriş kapıları tamamen kapanmış oldu.
         <br/>
         <br/>
         Kaosun önündeki bariyerler
         <br/>
         <br/>
         Amerika"nın sıkıntısı, Sünni Üçgende yerel unsurların devreye sokulabildiği bir işgal yönetimini kuramamış olmasıdır. Bunu silahla yapmaya kalktığında ise bu bölgeler, çekim merkezi ve direniş kalesine dönüştü. İmam-ı Azam Camii, işgal sırasında ve sonrasında öncü rol üstlendi. Aynı zamanda kaosun önündeki en önemli bariyerlerden birisi de yine İmam-ı Azam Camii oldu. Amerikan birlikleri, ulemanın ve camilerin oynadığı öncü rolü kendi lehine çeviremedi.
         <br/>
         <br/>
         Amerikalıların en şiddetli saldırılara uğradığı Felluce"de, Amerikan medyasının "saygın din adamı" olarak nitelediği  İşgalden sonra yeniden Bağdat"a dönen Ahmet Kubeysi, Iraklıların yabancı işgali reddettiklerini ancak en azından "şimdilik" bunun zorunlu olduğunu ifade edecek kadar ılımlı bir lider. Kubeysi, boşluğun kalıcı bir şekilde doldurulmadığı ve güvenliğin temin edilmediği bir atmosferde "şimdilik" kaydıyla Amerikalıların varlığının gerekli olduğunu bile savunuyor. Bunun işgali kabullenme anlamına gelmediğini söyleyen Kubeysi, yabancılarla ülkenin maslahatı için diyaloğa girme ihtimalini gözardı etmemişti. Ağır silahlarına güvenen Amerikalılar, bu fırsatı değerlendiremedi.
         <br/>
         <br/>
         Şu anda Türk askerinin görev alması beklenen Bağdat"ta Felluce merkezli etkinliğini sürdüren Kubeysi, doğrudan İslâmî bir söylem benimsemektense, Irak"ın yeniden inşasına ağırlık vermek gerektiğine inanıyor. Kubeysi, işgalciler için çıkartılan fetvanın savaş sırasında geçerli olduğunu; ama şu anda bu mücadeleyi yürütecek bir hükümetin bulunmadığını söyleyerek fetvada bile revizyona gidebiliyor. Körü körüne bir mücadeleye girmenin anlamsızlığını Fellucelilere anlatıyor, ikna edebiliyor. Direnişin Sünni kesimdeki kalelerinden Azamiye, Geylani Külliyesine paralel bir misyon icra ediyor. Saddam döneminde de çok faal olan Kubeysi, hem Geylani hem de İmam-ı Azam bölgesinde etkili. Sünni Üçgeni"nde silaha sarılmış, kısa vadeli düşünen şiddet gruplarının henüz etkili olmaması, bölgede görev yapması planlanan Türk askeri için büyük bir şans.
         <br/>
         <br/>
         Ankara"dan bölgeye hareket eden askeri ve sivil ekip, yerel unsurlarla temasa geçip rapor hazırlayacak. Yüzbinlerce insanın etrafında toplandığı ve sözünden çıkmadığı kanaat önderleriyle iletişim kurulabilirse, dini, ve tarihi bağlarımız bulunan bölgeye işgalci yerine misafir olarak gidebiliriz. Amerika"nın giremediği Felluce"ye girmek demek, birbirine paralel diğer Sünni bölgelerin de kapılarının ardına kadar Mehmetçiğe açılacağı anlamına geliyor. Türkiye bu sayede daha fazla söz sahibi olabilir. Irak"a asker göndermenin tek yolu Türkiye"ye karşı muhabbet besleyen toplumun kanaat önderleriyle doğru iletişim kurmaktan geçiyor. Aşiretlerden çok dini liderlerin etkili olduğu Sünni coğrafyada, başta Kubeysi olmak üzere Şeyh Müeyyed el A"zami, Zeyneddin el Ubeydi, Seyyid Ahmed Geylani ve Seyyid Abdurrahman Geylani Türk askerinin bölgeye girişinde etkili olacak isimlerin başında geliyor. Sünni doktrinlerin belirlendiği bu üçgene girilirse, diğer bölgeler için bu üç nokta emsal teşkil edecek. Osmanlı"dan sonra bir daha asla barış ve huzur düzeninin kurulamadığını söyleyen bu insanlar, özellikle de Geylaniler, Türk hükümetinin ilgisini beklediklerini açıkça ifade ediyorlar.
         <br/>
         <br/>
         Ürdün ordusu Felluce"de
         <br/>
         <br/>
         Ayrıca Felluce"de sessiz sedasız üslenen Ürdün ordusuyla da temasa geçilerek, işbirliğine gidilebilir. Felluce yolu üzerinde mobil hastaneler kuran Ürdün ordusu, Fellucelilere hizmet veriyor. İşbirlikçi kabul edilen ve nefret edilen Ürdünlüler Irak"ta kurşunlanıp konsoloslukları havaya uçurulurken, Felluce"deki askeri doktorlar, halkın sevgisini kazanmış bile. Amerikan askerlerinin 18 kişiyi  öldürüp 70 kişiyi yaraladığı olayda ilk müdahaleyi, Ürdün ordusunun beyaz önlüklü askeri doktorları yaptı. ABD askerlerinin kullandığı seyreltilmiş uranyumlu mermilerden kaynaklandığı sanılan kan kanserine yakalanmış, ölümü bekleyen çocuklar da Ürdün Askeri Hastanesinde şifa arıyor. Birçok alanda işbirliği yapan Türkiye ve Ürdün orduları aynı işbirliğini Felluce"de sürdürebilir.
         <br/>
         <br/>
         Amerika, İngiliz işgalinden 86 yıl sonra Türk birliklerini Felluce"ye çağırıyor. Bağdat"tan iyi haberler gelirse, Türk askeri, tarihin garip bir cilvesiyle I. Dünya Savaşı"ndaki mevzilerine geri dönmüş olacak. Halk, Saddam"a olan antipatisini ve nefretini, işgalcilere sempati ve sevgiye dönüştürmek istemiyor. Türkiye bu diyaloğu kurmayı başarırsa, Türkmen asıllı Felluce"de kurşun yerine hayır duası alır. Kanaat önderlerinin vizesi alınmadan oraya gidilecek olursa, Arapların intikam sevdiğini unutmamakta fayda var!
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1083 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2921), [web.archive.org (arşiv bağlantısı)](http://web.archive.org/web/20050130173734/http://www.aksiyon.com.tr:80/yazdir.php?id=2921)
