# Asya Finans'a gayrimüslim ilgisi

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20031101032400im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031101032400im_/http://www.aksiyon.com.tr/resim/460/50.jpg" vspace="5"/>
  </p>
 </font>
 <font class="content">
  Şanlıurfa’da yaşayan Süryani, Kildani ve Yezidi vatandaşlar, faizin kendi inançlarında da haram olması nedeniyle paralarını, kentte yeni açılan Asya Finans şubesine yatırdı. Kaçınılmaz sonu herkes biliyordu ama susmak zorundaydılar. Tüm uyarılar, gayretler sonuçsuz kalmıştı.
 </font>
 <p>
  <font class="content">
   Kötü haber gazete manşetlerinde patladı. İhlas Finans’ın başına gelenlerden sonra faizsiz finans sisteminde de deprem başladı. Endişeli vatandaşlar, paralarını tekrar yastık altına götürmek üzere faizsiz finans kurumlarının kapısına dayandı. Orta ölçekli bir banka, para çekilişlerine iki gün dayanabildi. Finans kurumlarını da aynı son bekliyordu.
   <br/>
   <br/>
   O korkunç gecenin sabahında, Asya Finans Yönetim Kurulu Başkanı İhsan Kalkavan, odasına girdiğinde masasının üzerinde iki deste kağıt duruyordu. Birinci deste yönetim kurulundaki sanayici ve işadamlarının gayrimenkullerinin tapularından, ikinci deste ise hemen nakde çevrilecek malvarlıklarının listesinden oluşuyordu. Asya Finans hortumlanmadığı için nakit sıkıntısı yoktu ama mevduatın büyük bir bölümü kredi olarak dağıtılmıştı. Yöneticileri kaçmak yerine malvarlıklarını ortaya koyuyordu. Kredilerin yüzde ellisi acilen tahsil edildi. Buna likit olarak hazır tutulan paralar eklenerek, tüm mevduat geri ödendi. Kurumun kasası boşalmış ama Türkiye’de bir ilk gerçekleşmişti. Sisteme ve kuruma olan güven daha da arttı.
   <br/>
   <br/>
   Bankalar batmaya devam ederken, çekilen paralar geri dönmeye başladı. Eski müşterilere yenileri eklendi. Asya Finans’ın krize yakalandığında 290 milyon dolar olan mevduatı ağustos sonu itibariyle 596 milyon dolara ulaştı. Nakdi kredilerde 467 milyon dolarla yüzde 46, gayrinakdi kredilerde ise 427 milyon dolar ile yüzde 112’ye varan bir artış gerçekleşti. Bankalar şube kapatırken Asya Finans, 2003 yılında şube sayısını yüzde 50 artırarak 45’e çıkardı. Kârlılık açısından bu yılın ilk altı ayında 2002 yılının kârına ulaşıldı.
   <br/>
   <br/>
   ABD’nin müdahalesiyle Irak’ta yaşanan rejim değişikliğinin ardından yönünü Güneydoğu’ya çeviren Asya Finans, Gaziantep’ten sonra Kahramanmaraş, Şanlıurfa ve Diyarbakır’da şube açtı. Asya Finans’ın bölgede öncelikli iki hedefi var. Birincisi Irak’la gerçekleşmeye başlayan ticaret koridorunda yer almak. İhsan Kalkavan, bölge ile Irak arasındaki finans hareketlerinin hacmini aylık 800 milyon dolar olarak hesapladıklarını söylüyor. Bölge insanıyla akrabalığı bulunan birçok zengin aşiret liderinin de paralarını İsviçre yerine Türkiye’de değerlendirmesi bekleniyor. Asya Finans’ın diğer önemli hedefi ise, bölgedeki ‘muhafazakâr sermaye’nin güvenilir adresi olmak. Faizin hoş karşılanmadığı bölgede, bankalara olan güvenin sarsılmasından sonra finans kurumlarının yıldızı parladı. Vatandaşların tasarruflarını değerlendirmek için danıştığı şeyhler, aşiret liderleri, faizsiz finans kurumlarına yeşil ışık yakıyor. 11 Eylül saldırısından sonra tasarruflar dolardan tekrar altına ve faizsiz finans kurumlarına kaymaya başlamış.
   <br/>
   <br/>
   Bu arada, Şanlıurfa’da yaşanan ilginç bir olay, faizsiz finans kurumlarına yakıştırılan “İslami sermaye” kavramını yalanlar nitelikteydi. Süryani, Kildani ve Yezidi vatandaşlar, faizin kendi inançlarında da haram olması nedeniyle paralarını Asya Finans’a yatırdı. Şanlıurfa Şube Müdürü Üzeyir Boztemir, yerel bazda yaşanan bu sermaye hareketinin ardında inancın yanı sıra sisteme duyulan güvenin de etkili olduğunu söylüyor. İhsan Kalkavan dahil yönetimdekler ve yakın akrabaları Asya Finans’tan kredi kullanamıyor. Kalkavan, şirketi için gerekli kredilerin tamamına yakınını dış kaynaklardan sağlıyor. Asya Finans, sahiplerine bile kredi vermeyerek, hortumlanmasının önüne geçmiş oluyor. Asya Finans’ın bazı bankaların düştüğü hataya düşmemek için kredi konusunda da ilginç kriterleri var. Bir işadamına kredi verilmesi için öneride bulunan yönetim kurulu üyesi, kredi kararını etkilememesi için kredi değerlendirme toplantısına giremiyor. Kredi verilen işadamı ise takip edilerek, yatırım dışındaki lüks harcamalarına izin verilmiyor.
   <br/>
   <br/>
   Finans sistemi sayesinde batma risklerini ortadan kaldırmayı hedefleyen faizsiz finans kuruluşları, devletin mevduat güvencesini kaldıracağının işaretini verdiği bankalar karşısında alternatif olma yolunda hızlı ilerliyor. Rakip kurumlarla arasında 10-15 milyon dolarlık makas kalan Asya Finans ise yakın gelecekte sektörde liderliğini ilan etmeye hazırlanıyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3009&yorum_id=1), [web.archive.org (arşiv bağlantısı)](http://web.archive.org/web/20031101032400/http://www.aksiyon.com.tr:80/detay.php?id=3009&yorum_id=1)
