# Doğu'nun sırrı 2004'te çözülecek

*M. Yaşar Durukan 2000.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeryüzü kıta coğrafyasının bugünkü şeklini alması için 540 milyon yıl geçmesi gerekti. Bu coğrafyanın en az dokuz kez değiştiği ve gelecekte de dokuz kere daha şekilden şekile gireceği varsayılıyor. Milyonlarca yıl süren bu değişim insanoğluna pahalıya mâl oluyor.
  </font>
 </div>
 <div id="newsText">
  <font class="detail-text">
   Çünkü; yerkabuğunu oluşturan okyanus ve kıta parçaları (levhalar), bir gölün üzerinde yüzen sallar gibi birbirlerine çarpıyor, birbirinin altına giriyor veya birbirlerine sürtünüp, sıyırarak hareket ediyor. Bu hareketler de depremlere neden oluyor. Yerbilimciler bunun üzerine 1960'lı yıllardan itibaren levhaların hareketlerini izleyerek depremlerin ardındaki mekaniği anlamaya çalışıyor. Şu ana kadar pek birşey anlaşılmamış görünüyor. Depremler oluyor, insanlar ölmeye devam ediyor.
   <br/>
   <br/>
   Fakat Türk ve Amerikalı jeofizikçiler, 2004 yılına kadar bu sırrı çözmeyi umuyor. Bu amaçla 1995 yılında Akdeniz ve Ortadoğu bölgelerindeki araştırmalarıyla tanınan Cornell Üniversitesi ile ilişkiye giren Boğaziçi Üniversitesi Kandilli Rasathanesi ve Deprem Araştırma Enstitüsü Jeofizik Anabilim Dalı öğretim üyeleri ve araştırmacıları, dört yıllık çalışmanın ardından müthiş bir proje hazırladı. Doğu Anadolu Deprem Projesi (Eastern Turkey Seismic Experiment: Lithospheric Structure in an Active Continental Collision Zone) adı verilen proje açıklandığında yerbilimleri alanında büyük yankı uyandırdı. Dünyadaki sayılı projeler arasında yer alan DAP'a; US National Science FoundationNSF parasal ve IRISPASSCAL ekipmanla destek veriyor.
   <br/>
   <br/>
   Türkiye'nin yerbilimleri alanında bugüne dek araştırma amaçlı en büyük bütçeli proje olma özelliğini taşıyan DAP kapsamında; Çıldır Gölü'nün kenarından Mardin'e, Mardin'den yine bir çizgi ile OrduMesudiye'ye kadar uzanan alanda 30 adet 24bitlik broadband deprem istasyonu kuruldu. Bir V şeklinde Doğu ve Güneydoğu'yu saran istasyonlara tanesi 50 bin dolar olan dünyanın en gelişmiş sismik aletleri yerleştirildi. Bu teknoloji harikaları bölgedeki çok küçük çaptaki yer hareketlerini, hatta Japonya'daki bir depremi bile algılama özelliğine sahip. Oysa ülkemizde ulusal ve uluslararası işbirliği ile çalıştırılan bu tür istasyon sayısı sadece altı. 1994 yılına kadar bölgede modern bir deprem istasyonu bulunmadığı gözönüne alınırsa projenin depremsellik aktivitesi çok yüksek olan bölge açısından önemi daha iyi anlaşılıyor. Veri toplama aşamasına geçilen projede çok kötü kış koşullarına rağmen ilk 4 ayda toplanan verilerin hacmi 120 GB'yi aştı. Bugüne kadar ilk kez elde edilen yüksek kalitedeki sinyallerin analizleri Kandilli'de aralıksız sürüyor. Nisan 2001'de sona erecek veri toplama işleminin sonucunda 250 millik derinliğin ilk kez fotoğrafı çekilmiş olacak.
   <br/>
   <br/>
   Sadece teknik araç parkının değeri 1.5 milyon dolar olan dev projeye ek olarak çekilen hava fotoğrafları ve Cornell Üniversitesi'nin sağladığı uydu görüntüleriyle Doğu ve Güneydoğu Anadolu bölgelerinin tektonik ögeleri inceleniyor.
   <br/>
   <br/>
   Neden Doğu Anadolu?
   <br/>
   <br/>
   Bir türlü çözülemeyen bu doğa olayı ile ilgili birçok soruya cevap bulunması beklenen proje için Türkiye'nin doğusunun seçilmesinin çok özel bir nedeni var. Çünkü burada iki kıta çarpışmasının güzel bir örneği var. Amerikalı ekipten Prof. Dr. Muawia Barazangi, bölgeyi levhalarla ilgili çalışmalar için "eşsiz ve mükemmel bir fırsat" olarak değerlendiriyor. Bilindiği gibi Arabistan levhası kuzeykuzeybatı doğrultusunda yılda 3 cm hızla ilerleyerek, Anadolu levhasını devamlı sıkıştıyor. İşte Türkiye'de meydana gelen depremlerin esas nedeni de bu hareket. Şimdiye kadar, tek iyi çalışılmış modern bir kıtasal çarpışma örneği Hindistan'ın Avrasya ile çarpışması ve bunun sonucunda oluşan Tibet Platosundaki yükselmelerdi. Belirli bir dereceye kadar Doğu Anadolu'daki bu topoğrafik yükselmenin, Tibet Platosunun daha genç bir hali olduğu düşünülüyor. Yani Doğu Anadolu Platosu ve Bitlis bindirme zonu bu türden bir tektonik olayın erken döneminin anlaşılması açısından mükemmel bir örnek. Erken dönemin anlaşılması, kıtasal çarpışmaların sonraki dönemlerinin modellenmesi açısından temel teşkil edecek. Amerikalı ekipten Dr. Eric Sandvol'e göre Doğu Türkiye'de 10 milyon yıldır süren çarpışma süreci Tibet Platosu'nun 25 milyon yıl önceki haline benziyor. Dr. Sandvol, Türkiye'nin bu çarpışma nedeniyle 20 milyon yıl sonra Himalayalara sahip olacağını söylüyor! Yeryüzünün en genç levhası üzerinde süren çalışmalar sonucunda "Arap levhası Anadolu levhasının altına mı dalıyor?", "Anadolu levhası izostatik olarak dengede midir?" gibi sorulara yanıt bulunacak.
   <br/>
   <br/>
   Keban deprem bölgesinde mi?
   <br/>
   <br/>
   Proje sonucunda parasal değeri ölçülemeyecek kadar önemli pratik bilgiler de elde edilecek. Türk ekibinden Prof. Dr. Niyazi Türkelli'nin verdiği bilgiye göre, bölgede çok küçük depremlerin dahi çok duyarlı olarak lokasyonlarının yapılabilme imkanı doğdu. Bölgenin depremselliği gözönüne alındığında, kurulan deprem istasyonlarından elde edilen lokasyon, derinlik ve depremlerin oluş zamanı gibi bilgiler ulusal ağlara büyük katkıda bulunacak. Elde edilen sinyallerden bölgenin detaylı sismik hız ve kabuk modeli çıkartılabilecek. Deprem dalgalarının soğrulma ve büyüme katsayılarının belirlenerek deprem zararlarının azaltılmasına yönelik bilgiler elde edilecek. Bölgede meydana gelen depremlerin kaynak mekanizmaları da artık çözülebiliyor.
   <br/>
   <br/>
   Yerbilimciler için bu birbirinden değerli bilgiler özetle daha az insanın enkaz altında kalması anlamına geliyor. Hele Keban Barajı'nın şiddetli depremlerle etkilenmiş bir yerde inşa edildiği gözönüne alınırsa bölgedeki büyük ekonomik yatırımların da deprem aktivitesi karşısında hazırlıklı olmasının gereği ortaya çıkıyor. Bugüne kadar elde edilmeyen bu bilgilerin önemi sanırız daha da iyi anlaşılıyor.
   <br/>
   <br/>
   Bugün bu araştırmaya konu olan bölgede son yüzyılda 50 binden fazla insan depremlerde can verdi. Umarız Türk ve Amerikalı bilim adamları 2004 yılında bitecek çalışmasonucunda iki kıta arasındaki çarpışmanın ve dolayısıyla depremlerin arkasındaki mekaniği çözerler.
   <br/>
   <br/>
   email:
   <a class="__cf_email__" data-cfemail="bad7c3decfc8cfd1dbd4fad2d5ced7dbd3d694d9d5d7" href="http://web.archive.org/web/20140818171114/http://www.cloudflare.com/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=87D19A8109C4309100AB87D962B36DB9?newsId=6106), [web.archive.org (arşiv bağlantısı)](http://web.archive.org/web/20140818171114/http://www.aksiyon.com.tr:80/aksiyon/newsDetail_getNewsById.action;jsessionid=87D19A8109C4309100AB87D962B36DB9?newsId=6106)
