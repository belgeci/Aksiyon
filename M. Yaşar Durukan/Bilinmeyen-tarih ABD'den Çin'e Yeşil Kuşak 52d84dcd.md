# ABD’den Çin’e Yeşil Kuşak

*M. Yaşar Durukan Bilinmeyen-tarih*

<div>
 <p>
  <font>
   10. Uluslararası Çevre Proje Olimpiyatı (INEPO) yine baklava ve cips firmalarının sponsorluğunda gerçekleşti. 35 ülkeden gelen genç dahiler İstanbul’da geleceği kurguladı. Avrupa Parlamentosu’nda ayakta alkışlanan olimpiyatlarda bilim dünyasını heyecanlandıran projeler ortaya çıktı. Bu dev organizasyondan Türkler’in yine haberi olmadı

Bundan on yıl önce bilim düyasında Türkiye’yi birinci lige taşıyan öğrencileri yetiştiren üç biyoloji öğretmeni oturup bir düş kurdular. Bu öyle bir düştü ki, her ülkeden, her ırktan, her dinden genç bu düşe ortak olsun. Düş gerçek oldu. Bugün Amerika’dan Çin’e kadar dünyayı bir uçtan diğer uca saran yeşil bir kuşak oluştu. Yaşları 13 ile 19 arasında değişen Yeşil Kuşak’ın hedefi, dünyayı kurtarmak. Sayıları her geçen gün artan yeşil kuşağın merkez üssü Türkiye. Adı konulmamış dünyanın en büyük çevreci gençlik örgütü, her yıl haziran ayının ilk haftasında Fatih Koleji tarafından düzenlenen Uluslararası Çevre Proje Olimpiyatları(INEPO)’nda bir araya geliyor.
   <br/>
   <br/>
   Bu yıl 10.’su gençekleştirilen INEPO, tüm dünyada yine global heyecana yolaçtı. Bundan 10 yıl önce üç ülkeyle başlayan olimpiyatlara bu yıl tam 35 ülke katıldı. Alanında dünyada bir benzeri olmayan olimpiyatlara katılmak için milyonlarca genç dahi, kıyasıya yarıştı. Ulusal jüri tarafından değerlendirilen çalışmalarda sadece birinci ve ikincilik alan projeler İstanbul vizesi alabildi. INEPO için en büyük heyecan Çin’de yaşandı. İstanbul’daki olimpiyatlara katılacak gençler 10 milyonu aşkın aday arasından belirlendi. Tüm dünya coğrafyasının temsil edildiği olimpiyatlara her yıl yeni ülkeler ekleniyor. Amerika, Rusya ve Çin’in kıyasıya yarıştığı olimpiyatlara en son Afrika’dan Kenya ve Tanzanya da katıldı.
   <br/>
   <br/>
   <b>
    Proje bankası
   </b>
   <br/>
   <br/>
   INEPO sayesinde on yılda 30 binden fazla proje üretildi. Projelerin en önemli özelliği orijinal olması, o zamana kadar kimse tarafından ortaya konulmamış olması, uygulanabilir ve ekonomik olması. Fakat organizasyonu yapanların bu projeleri yerli ve yabancı firmalara pazarlayacak bir proje bankası kurmamış olması ise büyük eksiklik. En küçük bir arge biriminin bile onbinlerce dolara kurulduğu gözönüne alındığında bu projelerin paraya çevrilmesinin ne kadar kolay olduğu daha iyi anlaşılır.
   <br/>
   <br/>
   Genç dahilerin yaşlarına bakarak aldanmamak gerekiyor. Çünkü ortaya çıkan projeler gerçekten dünya çapında buluşlar. Azerbaycan’dan Xeyal Qasımlı—Emil Qasımlı’nın altın madalya kazanan ‘Harika Petrol Süpürücüsü ve Temizleyicisi’ isimli projesi sayesinde, tanker kazaları sonrası deniz yüzeyine yayılan petrol geri toplanıyor. İki dahi dünyanın bugüne kadar çözemediği ve binlerce deniz canlısının yok olmasına neden olan bu sorunu içeriğini gizledikleri Azeri maddesi sayesinde çözmeyi başardılar. Üstelik bu maddenin suya ve içindeki canlılara zararı da yok.
   <br/>
   <br/>
   Yine altın madalya kazanan Moldova’dan Andrey Artamonov—Roman Çiflikli’nin ‘Yeşil Elektrik’ isimli projeleri enerji kartellerinin hesaplarını altüst edecek türden. Bu iki dahi bir şehrin elektriğini küçük bir ormandan elde edebileceklerini ispatladılar. Çevre Bakanlığı birlikte bir proje teklif etti ama onların hedefi daha büyük. Dünyada 2 milyar insanın elektrik olmadığı için medeniyetten habersiz yaşadığı düşünülürse, bu projenin önemi daha da iyi anlaşılır. Dünyada yosunlardan ilk kez kağıt üretilmesi, motor yağının ne zaman kirlendiğini haber veren sistem, güneş enerjisiyle çalışan tekne bu müthiş projelerden sadece birkaçı.
   <br/>
   <br/>
   <b>
    AB’den alkış
   </b>
   <br/>
   <br/>
   Türkiye’de çevrecilerin ve bilim merkezlerinin bîhaber olduğu olimpiyatlar dünyanın dört bir yanında heyecanla karşılanıyor. Hele INEPO’nun Avrupa Birliği Çevre Komisyonu’nda yaşananlar anlamlı ve düşündürücü. Komisyonda olimpiyatların tanıtımı yapıldıktan sonra bütün üyeler ayakta alkışlamışlar. Üyeler, INEPO Koordinatörü Dr. Mustafa Petek’e böyle bir çalışmanın Türkiye’den çıkmasını hiç mi hiç beklemediklerini söyleyerek, “30 ülkeyi bir araya getiriyorsunuz bu büyük bir olay” demişler.
   <br/>
   <br/>
   Olimpiyatlarda hep çekişen Amerika ve Rusya da bu müthiş olimpiyatlara talip. Rusya UNEPO’nun Moskova’da düzenlenmesini teklif ederken ABD New York’ta yapılmasını istiyor. Bu yıl İstanbul’da yapılan 10. UNEPO aslında ABD’de yapılacaktı fakat buna 11 Eylül saldırısı engel oldu. Rusya, 2003 olimpiyatlarının Moskova’da yapılması için bastırıyor.
   <br/>
   <br/>
   Peki tüm dünya gençliğini İstanbul’da toplamayı başaran bu devasa organizasyonun ardında hangi güç vardı acaba? Bu sorunun cevabını ararken ne bir çevreci örgüte ne de bir bilimsel kuruluşa rastlayabildik. Oldukça mütevazı bir tablo çıktı karşımıza. Bu yılki olimpiyatların ana sponsoru Asya Finans’tı. 150 bin dolar bütçeli olimpiyatların diğer sponsorları ise FSF Printing House, Mert Çelik, Maker Myth Media Design ve Kar Cipso’dan oluşuyordu. Geçtiğimiz yıllardaki organizasyonlara ise toplam 20 firma ve esnaf destek vermiş; Romanson saatleri, Prenses bujiteri, Yedi Renk İletişim, İGDAŞ, Mavi Ofset, Crom Jeans, İntel Bilgisayar, THY, Burç Emlek, Seyidoğlu Baklavaları, Prizma, Yılmaz Koleji, Bakırköy Beylediyesi, Konyaaltı Belediyesi, Kepez Belediyesi, Göynük Belediyesi, Akdeniz Üniversitesi, Kültür Bakanlığı. Aslında bu kuruluşların adını sponsor listesinde değil de gurur toblosu altında saymak gerek. Bir baklava firması, bir emlakçı bizim de insanlığa bir yararımız olsun diyerek yüreklendirmişler Fatih Koleji’ni. Ortalama her gün dünyada 3 canlı türünün yok olması, 9 bin 600 kuş ve 24 bin balık türünden üçte ikisinin yok olmak üzere olması onları endişelendirmiş.
   <br/>
   <br/>
   Keşke baklava ve cips firmasının taşıdığı endişeyi başkaları da taşısa, olimpiyatlarda ortaya çıkacak projeler sayesinde belki de dünyada 1 milyardan fazla insan temiz su kaynağından mahrum olmazdı. Belki biraz daha acele edilirse, yok edilen 2.5 kilometrelik yağmur ormanıyla birlikte 750 çeşit ağaç, 1500 çiçekli bitki, 125 çeşit memeli hayvan, 400 çeşit kuş, 100 çeşit sürüngen, 150 çeşit kelebek ve sayısız böcek türü bu genç beyinlerin projeleriyle kurtarılabilir. Slovakya Moravce Grammer School öğrencisi Zuzana Krejciova, INEPO için geliştirdiği proje sayesinde dünyada sadece 5 adet kalan ‘otis tarda’ kuşunun neslini, iki yıl çalışıp geliştirdiği suni döllenme projesiyle kurtardı. Otis tarda kuşları neslini Zuzana ve INEPO’ya borçlu.
   <br/>
   <br/>
   <b>
    INEPO portalı
   </b>
   <br/>
   <br/>
   INEPO, dünya gençliği arasında sadece bilimsel değil, kültürel bir köprü kurdu. Türkiye’nin tanıtımına katkıda bulundu. Brezilya’dan olimpiyatlara ilk kez katılanlar Türkler’in şalvarlı, sakallı, cübbeli ve dört eşli olmadıklarını öğrendi. Ruslar ise, sokaktaki taksiciden gördükleri sıcak ilgi karşısında şaşırıp neden tarih boyunca atalarının bu insanlarla savaştıklarına anlam veremediler. Rus gençler, “Eğer bir daha savaş çıkarsa biz Türklere silah çekmeyiz” diyerek ayrıldılar. Çin’deki gençlik komiteleri ise dağıtmak üzere Türkiye’yi tanıtıcı CD’ler istiyor. Yetkililere duyurulur.
   <br/>
   <br/>
   Herşey kurulan düşteki gibiydi. İstanbul’a gelen herkes düşün bir parçası oldu. Birbirlerine ülkelerinin madeni paralarını verdiler. Email adreslerini aldılar ve dünyayı kurtarmak için birlikte çalışacaklarına söz verdiler.
   <br/>
   <br/>
   Fatih Koleji, yıl sonuna kadar bir de INEPO portalı kuracak. Bu dev proje sayesinde yeşil kuşak online olacak. Dünya çevreci gençliği arasında ilk kez böyle bir haberleşme ağı kurulmuş olacak.
   <br/>
   <br/>
  </font>
 </p>
 <p>
  <font>
   (Bu yazı 144 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1340), [web.archive.org (arşiv bağlantısı)](http://web.archive.org/web/20050301153227/http://www.aksiyon.com.tr:80/yazdir.php?id=1340)
