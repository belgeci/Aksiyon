# Er Ryan’in yarasini memorial saracak

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050224094910im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224094910im_/http://www.aksiyon.com.tr/resim/402/24.jpg" vspace="5"/>
  </p>
 </font>
 <font class="content">
  İkinci Irak Seferi’nde yaralanacak Amerikan askerlerinin yaraları İhsan Kalkavan’ın ortağı olduğu ünlü İstanbul Memorial Hastanesi’nde sarılacak. Cephedeki doktorların müdahale edemeyeceği boyuttaki yaralı askerler kurulacak hava köprüsüyle İstanbul’a getirilecek.
 </font>
 <br/>
 <p>
  <font class="content">
   Japonlar’ın Pearl Harbor saldırısı, Nazizm’in dehşet verici yüzü, Amerikan ordusuna İkinci Dünya Savaşı sırasında halk desteği için güçlü birer temel oluşturmuştu. Hele soğuk savaş sırasında, komünizm tehdidi ABD’de vatanseverlik duygularını doruğa çıkarmıştı. Fakat korkunç Vietnam şokunu hafızalarından silemeyen Amerikan halkı, özellikle son yıllarda dünya jandarmalığı uğruna daha fazla Amerikalı’nın ölmesine pek sıcak bakmıyor. Korfez Savaşı patlak verdiğinde ABD halkının desteği ancak, ‘hiçbir can kaybı olmaması’ şartına bağlı olarak sağlanmıştı. Bu da, Başkan Bush’un Bağdat’a yürümeyi düşünmesini bile imkansız kılıyordu. Yine ABD’nin Bosna’da ya da Kosova’da ciddi askeri eylemde bulunma konusundaki isteksizliği, açıkça büyük ölçüde, kara kuvvetlerini devreye sokmanın pek çok Amerikalı’nın canına mal olacağı ve ABD kamuoyunun bunu desteklemeyeceği bilgisine dayanıyordu. Aksi halde 15 Nisan 1967’de yaşananlar tekrarlanırdı. Yüzbinlerce kişi New York’ta savaşa karşı gösteri yapar, Washington’da toplananlar da Pentagon’a yürüyebilirdi. O zaman binlerce asker kışlalarından çıkıp Pentagon’u korumak için şehre inebilirdi.
   <br>
    <br>
     Tüm bu riskleri göz önüne alan Amerikan yönetimleri, ogün bugündür kamuoyunun artık meşru görmediği ve kısa yoldan bir askeri zafer kazanılabileceğine inanılmayan operasyonlar konusunda oldukça dikkatli davranıyor. Hele Amerikan topraklarından binlerce kilometre ötedeki bir ülkeye düzenlenecek harekat en az kayıpla sona ermeli. Yoksa her geriye gelecek Amerikan askerinin cesedi iç huzuru bozabilir. Çünkü yaşamını yitiren askerlerin isimlerinin mermer anıtlara kazınması Amerikalılar için artık bir anlam ifade etmiyor. Bu gerçeğin farkında olan Amerikan yönetimi, gerçekleştirmeyi planladığı İkinci Irak Seferi’ni bir taraftan “haklı ve şanlı” bir savaşa dönüştürmek, diğer taraftan da en az kayıpla gerçekleştirmek için uğraşıyor.
     <br>
      <br>
       Yaralı askerler İstanbul’a getirilecek
       <br/>
       <br/>
       21. yüzyılın ikinci savaşında, kullanılacak silahlar kadar modern tıbbi müdahaleler sayesinde daha fazla Amerikan askerinin hayatta kalması sağlanacak. Bu savaşta, Spielberg imzalı “Er Ryan’ı Kurtarmak” filminden hafızalarımıza kazınan görüntüler pek yaşanmayacak. Çıkarma gemisinin kapısı açıldığı anda vurulup ölenler, taşıdıkları askeri teçhizatın ağırlığıyla boğulanlar, yaylım ateşi altında canlı hedeflere dönüşüp ne yöne kaçacaklarını bilemeyenler, belden aşağısı yok olmuş arkadaşını boş bir çuval gibi peşi sıra sürükleyenler, kızıla boyanan denizde yüzen cesetler gibi tahammülü güç görüntüler elbette olacak. Fakat dışarı fırlamış bağırsaklarını tutan, kopmuş kolunu arayan askerlerin acıları morfinle bastırılacak ama daha sonra oracıkta ulaştırılamayan tıbbi malzeme eksikliği nedeniyle ölmeyecek. Muhtemel bir Irak operasyonu sırasında yaralanacak Amerikan askerlerine sahra hastanesinde değil beş yıldızlı hastanelerde müdahale edilecek.
       <br/>
       <br/>
       Amerikalıların çok önem verdiği bu tıbbi müdahaleler üstelik sadece Türkiye’de, ünlü işadamı İhsan Kalkavan’ın İstanbul Memorial Hastanesi’nde gerçekleştirilecek. Irak topraklarında yaralanan askerler, cephe gerisine çekilerek yapılacak ilk müdahalenin ardından kurulan hava köprüsüyle İstanbul’a ulaştırılacak. Yaralı Amerikan askerlerini taşıyan hava ambülansları Okmeydanı’ndaki İstanbul Memorial Hastanesi’nin helikopter pistine inecek. Yaralılar, buradan hastane içine alınarak böyle bir durum için hazır bekletilen ameliyathanelerde ameliyata alınacak. Dünyadaki en son limitlerde hizmet veren hastanede muhtemel Irak operasyonu durumunda, doğal afet ve savaş zamanı için önceden hazırlanan Acil Durum Eylem Planı uygulanacak. Yedeklenmiş malzemeler, personel, hazır yataklar böylesi bir durum için hazır bekletiliyor. Şu anda 140 yatağı bulunan hastaneye ay sonunda 70 yatak daha eklenecek. Deprem gibi doğal afetler sırasında da uygulanacak Acil Durum Eylem Planı, bu iş için bekletiliyor. Eğer savaş olursa gelişmelere göre bu kapasitenin tamamı Amerikan askerlerine ayrılabilecek. Ünlü hastanenin ortaklarından İhsan Kalkavan, özellikle ağır yaralanan, ağır darbelere maruz kalmış, cephedeki doktorların müdahale edemeyeceği boyuttaki yaralı askerlerin Memorial’e getirileceğini söyledi. Kalkavan’ın verdiği bilgiye göre, muhtemel Irak savaşında yaralanan askerler sadece İstanbul Memorial’e getirilecek. Sadece Amerikalılar değil NATO kontrolündeki bölgelerde çıkacak muhtemel çatışmalarda yaralanan NATO askerleri de sadece İstanbul Memorial’da tedavi edilecek...
       <br/>
       <br/>
       Sözkonusu ABD vatandaşı olunca
       <br/>
       <br/>
       Pentagon’un yaralı askerlerin tedavisi için İstanbul Memorial Hastanesi’ni seçmeleri bir tesadüf değil elbette. Üçüncü dünya ülkelerinde bir Amerikan vatandaşının yaşamı sözkonusu olduğunda akan sular durur. Onlar hiçbir zaman bu sınıftaki ülkelerin sağlık sistemlerine güvenmezler. Kendi diplomatları için özel acil servisler kurar, Amerikalıları tedavi edebileceklerine inandıkları doktorların listesini ellerinde tutar ama yine de tereddütlerini aşamazlar. Amerikalılar kendi alengirli alet edevatlarıyla gelirler, bir sürü test de onlar yaparlar. Aslında her zaman vardıkları sonuca varırlar. Doğru tedavi uygulanıp uygulanmadığını kontrol ederler. Pentagon’un askerlerine verdiği değer hem de en az kayıp için İstanbul Memorial seçildi. Çünkü İstanbul Memorial, dünyada kabul edilen en üst limitlerde güvenilir sağlık hizmeti veren JCI Uluslararası Akreditasyon Belgesini alabilen Ortadoğu’daki tek hastane. Dünyada da Amerika dışında bu belgeyi alabilen 21. hastane.
       <br/>
       <br/>
       Alınması oldukça güç olan bu belgeyi 75 yıldır Amerika Birleşik Devletlerinde 20 binin üzerindeki sağlık kuruluşunu denetleyen JCIA (Joint Commission İnternational Accreditation) veriyor. Hastane içinde bir ay çalışan komisyon uzmanları, 984 parametre üzerinden değerlendirme yaparak akreditasyon belgesini verdiler. Kalp-damar cerrahisi alanında Türkiye'nin bir numaralı ismi ve hastanenin kurucu koordinatörü Prof. Dr. Tayyar Sağıroğlu'nun iki yıl süren çalışması sonucu alınabilen belge şu anlama geliyor: Bu coğrafyada dünyanın en iyi hastanesi özelliklerini taşıyan başka bir hastane yok. Bu nedenle muhtemel Körfez harekatında yaralanacak Amerikan askerleri İstanbul Memorial’a getirilecek. Amerikan yönetimi, başka ülkelerdeki vatandaşlarının ve diplomatlarının bu sisteme akredite olmamış hastaneler dışındaki sağlık kuruluşlarında tedavi olmalarını istemiyor. Bundan böyle İstanbul’da burnu kanayan konsolosluk görevlisi de Körfezde şarapnel parçasıyla yaralanan Amerikan askeri de yalnızca bu hastanede tedavi görecek. Bir süre önce İstanbul’a gelen Bill Clinton da, ziyareti sırasında bir sağlık sorunu yaşasaydı ambulans doğruca bu hastaneye yönlendirilecekti.
       <br/>
       <br/>
       Irak operasyonu başladıktan sonra İstanbul’da yaşayanlar, havada Amerikan helikopterleri görürlerse fazla şaşırmasınlar. Onlar cepheden getirdikleri Er Ryan’ları yaraları sarılmak üzere İstanbul Memorial’a bırakıp geri dönecekler.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11804), [web.archive.org (arşiv bağlantısı)](http://web.archive.org/web/20050224094910/http://www.aksiyon.com.tr:80/detay.php?id=11804)
