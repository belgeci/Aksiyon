# 1960'lara dergiler 'Yön' verdi

*M. Yaşar Durukan 2004.07.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   27 Mayıs 1960 darbesi sonrasında ideolojik ve aktüalite içerikli dergiler kitleleri peşinden sürükledi. Bunların en etkilisi  Yön, hedeflediği Türkiye modelini empoze ediyordu. Bu dönemde Doğan Avcıoğlu ile Mümtaz Soysal isimleri öne çıktı.
  </font>
 </div>
 <div id="newsText">
  <font class="detail-text">
   1960'lı yıllar, Türk dergicilik serüveninin önemli bir kesitini oluşturuyor. Özellikle 27 Mayıs'tan sonra sayıları birdenbire artan dergiler, kitleleri peşinden sürükledi. İdeolojik içerikli dergiler ve aktüalite dergileri, bugün hayal bile edilemeyecek tirajlarla 1960'lara damgasını vurdu. 24 bin satan Aksiyon dergisi hariç, altmışlı yılların rekorunu hiçbir dergi kıramadı.
   <br>
    <br>
     Bu dönemin önemli dergilerinden biri, Doğan Avcıoğlu'nun 1961'de Mümtaz Soysal ve Cemal Reşit Eyüboğlu ile kurduğu, sol içerikli Yön dergisidir. Her sayısında özel bir konuya ve bu konuyla ilgili pek çok yoruma yer veren dergi, gündemi tayin ediyordu. Tirajı 30 binin altına düşmeyen Yön, ABD gizli planı olduğu söylenen bilgilere ulaşmakta hayli başarılıydı. Bürokrasiden gördüğü kısmî destek bunda önemli rol oynuyordu.
     <br>
      <br>
       Flaş haber peşinde koşmuyordu ama gündemi belirlemeyi biliyordu. Hedeflediği bir Türkiye modeli vardı ve haberlerini bu model doğrultusunda kurguluyordu.
       <br>
        <br>
         Kısa sürede radikal bir hareketin adıyla özdeşleşen Yön, sol ideolojinin  biçimlenmesinde etkili oldu. Dergi, 1960'tan sonra Türkiye sol hareketi içinde bir tür "Kemalist sosyalizm" anlayışının savunuculuğunu yaptı. "DevletçiSeçkinci Cephe'nin sol kanadını oluşturan Yöncülere göre, iktidara gelmek için izlenecek yöntem, hiçbir zaman açıkça belirtilmemekle birlikte, 'askerî' bir eylemdi. Doğan Avcıoğlu önderliğindeki Yöncüler, 1930'lardaki Kadro Hareketi'yle paralellik taşıyordu. Devrimin, Kemalist aydınların yol göstericiliğinde, Kemalist askerlerin öncülüğünde bir geniş cephe tarafından gerçekleştirilebileceğine inandılar ve bu uğurda mücadele verdiler. Ama, kendilerini, gerçek demokrasinin savunucusu ilan etmekten de geri kalmadılar.
         <br/>
         <br/>
         Bu tutuma karşı çıkarak dergiden kopan yazarların TİP (Türkiye İşçi Partisi) çevresindeki aydınlarla birleşmesiyle, 19 Mart 1963'te Sosyal Adalet dergisi yayımlandı. Dergi, demokrasi anlayışını, "Halkın dışında kurtarıcılar beklemenin yanlış ve zararlı bir tutum olduğuna inanıyoruz" diye açıklıyordu. 3 Ocak 1967'de yayımlanan Ant dergisi de aynı çizgiyi izleyen, daha radikal bir yayın organı kimliğindeydi. En az Yön kadar etkili bir dergi olan 20 bin tirajlı Ant, gündelik siyaset girdabının ötesinde bir içerik taşıyordu.
         <br/>
         <br/>
         Haberden ziyade yoruma, değerlendirmeye, araştırmaya, özel habere ağırlık veriyordu. Ant'ın bir diğer önemli tarafı, uluslararası sol hareketin haberlerini ve kavramlarını Türkiye'ye taşımasıydı. Solcu gençler için, Ant, enternasyonalist perspektife sahip olduğu için değerliydi. Bu dergiye  çok sayıda dava açıldı, yazarlarına yüzlerce yıl hapis cezası istendi, kimi davalarda mahkumiyet kararı verildi. 1969'da TİP içinde de görüş ayrılıkları baş gösterince, Emek, Tüm gibi dergiler yayımlandı.
         <br/>
         <br/>
         Sosyalistler ile Kemalistlerin ayrışmasından sonra sol hareket içinde ayrı bir grup olarak ortaya çıkan "Milli Demokratik Devrimciler", 17 Kasım 1967'de Türk Solu'nu yayımladı. Tam bağımsız ve demokratik Türkiye için, emperyalizme ve onun işbirlikçilerine karşı devrimci dayanışmayı öngörüyordu. Aralarından bir grubun, 1970'e doğru şiddet hareketleri içinde yer aldığı öne sürülüyor. 25 bin tirajlı derginin ömrü 126 sayı sürdü.
         <br/>
         <br/>
         Yön'ün mimarı Doğan Avcıoğlu, 21 Ekim 1969'da yeniden piyasaya çıkarak, Yön'deki siyasal görüşlerini daha net bir şekilde dile getirdiği haftalık Devrim'i yayımlamaya başladı. Uğur Mumcu, Muammer Aksoy, İlhami Soysal, İlhan Selçuk, Hasan Cemal, Uluç Gürkan gibi isimler Devrim'in as kadrosunu oluşturuyordu. Devrim, parlamento dışı muhalefete önem veren, "devrim çağrısını askerleri müdahaleye itecek ölçüde yoğunlaştıran", böylece, "onların otoriter yöntemleriyle, Türkiye'de bir halk devrimi için daha elverişli koşulların oluşmasına yol açacak muhalefeti artırma" hedefi güden bir yayın organıydı. Daha açık bir dille ifade etmek gerekirse, Devrim ve Doğan Avcıoğlu; merkeziyetçi, tepeden inmeci, "sol"cu bir idarenin en önde gelen sivil unsuru olma iddiasındaydı. Hatta 12 Mart 1971 askeri müdahalesinden sonra Avcıoğlu'nun Devrim'i bir süre daha çıkarması, bunun kanıtı olarak gösteriliyor. Cuntanın yayın organı Devrim'de yazı işleri müdürü olan Hasan Cemal, 1999'daki 'İtirafname'sinde o günleri anlatırken, "İlhan Selçuk ortalık yerde konuşmazdı ama o da devrimci şiddet konusunda farklı düşünmezdi" diyor. 'Devrim' kadrosundaki Uluç Gürkan, gençliği 'mobilize' etmekle, Hasan Cemal ise 'irticaya dikkat çekerek' askeri kışkırtmakla görevliydi. Neticede, sol darbe hesabı devletin daha güçlü olan diğer kanadından döndü ve 12 Mart Muhtırası ile birlikte 9 Martçılar avlandı. Fakat ucuz kurtuldular. Bir süre sonra hepsi yazı hayatlarına geri döndü, İlhan Selçuk da Cumhuriyet'teki köşesine.... Olan, "demir parmaklıklar ardından bakan devrimci gençler"e oldu... 30 bin tirajlı bu çok etkili polemik dergisinin patronu Avcıoğlu, bir askeri cunta içinde yer aldığı gerekçesiyle 12 Mart döneminde emekli general Cemal Madanoğlu ile birlikte tutuklanarak, orduyu isyana teşvik iddiasıyla sıkıyönetim mahkemesinde yargılandı. İşkence gördü, beraat etti.
         <br/>
         <br/>
         1960'ların siyasal anlamda ilk sağcı dergisi, Düşünen Adam'dır.  Bu tür yayınların sayısı 1967'den sonra artmaya başladı. 24 Ekim 1967'de İttihad dergisi yayına başladı. Sebilürreşad ve Necip Fazıl'ın Büyük Doğu'su 1960 öncesinden beri yayımlanıyordu. Bu yayınlar askeri idareyi destekleyen sol yayınların aksine, iktidara gizli ya da açık destek veriyordu. Hatta, Dünya ve Türkiye dergisinde yer alan, Demokrat Parti lehindeki bir yazısından dolayı Prof. Dr. Ali Fuat Başgil tutuklandı, dergi kapatıldı. Sağdaki dergiler de "İslamcı" ve "Türkçü" olmak üzere iki gruba ayrılıyordu.
         <br/>
         <br/>
         Akis'i dışarıda bırakırsak, bu dönemin dergiciliğinin haberden çok yoruma yer verdiği, kültürel ve ideolojik hegemonya mücadelesinde yer tutmaya çalıştığı söylenebilir. Doğrudan ya da dolaylı olarak Soğuk Savaş'ın farklı cephelerinde yer alan dergiler, politik hedefler doğrultusunda toplumu, aydınları, gençleri mobilize etme işlevi yüklenmişlerdi. Kendi okur kitlelerini oluşturarak onlara seslenmek yolunu seçmişlerdi.
         <br/>
         <br/>
         1960'ların dergicilik dünyası, ideoloji içerikli yayınlardan ibaret değildi elbette. Şevket Rado'nun çıkardığı, ABD'deki Life dergisinin Türkiye versiyonu olan "Hayat" ve "Ses", en az siyasi dergiler kadar etkiliydi. Amerikan değerlerini yerel muhafazakarlığa bulayarak sunan bir yayın çizgisi izliyorlardı. Hemen her sayısı saklanan, arşivlenen Hayat, bugün müzayede evlerinin gözdesi. Unutulmayan kapakların fiyatı 50 milyona kadar çıkabiliyor.
         <br/>
         <br/>
         Antikomünist cephede yer alan Hayat ve Ses daha çok fotoğraflar yoluyla mesaj veriyordu. Hayat sayesinde Türkiye'ye fotojurnalism havası geldi. Hayat'tan önce Türkiye'de gazete fotoğrafçılığı vardı. Gazete fotoğrafçılığının temel hedefi haberi kaçırmamak olduğu için,  estetik genelde göz ardı edilirdi. Hayat, güzel fotoğraf basmak gibi bir iddia ile yola çıktığı için, kompozisyonu, estetiği, ifadesi olan fotoğraflara yöneldi. Hayat'ın fotomuhabiri Ozan Sağdıç, 1930'lardan başlayıp 195060'lı yıllara kadar süren Henri CartierBresson öncülüğündeki fotoğrafta gerçeklik akımını Türkiye'ye taşıyan kuşağın bir temsilcisi. Ünlü fotomuhabir Ara Güler de Hayat için deklanşöre bastı.
         <br/>
         <br/>
         1962'de Hayat mecmuası her hafta bir ilin ilavesini vermeye başladı. Ulaşım için, DSİ ve Karayolları'nın vasıtaları kullanıldı. Nemrut'a ulaşmak iki gün sürüyormuş o yıllarda ve ulaşım aracı da katırlarmış. Nemrut'un fotoğrafları Osman Hamdi Bey zamanında çekilmiş. Sağdıç'tan 67 ay önce Ara Güler, Nemrut'un fotoğraflarını çekmiş ama bu fotoğrafları dış basına vermiş. Türkiye'ye Nemrut'u tanıtan kişi Ozan Sağdıç'tır.
         <br/>
         <br/>
         İletişim araçlarının gazete ile sınırlı olduğu günlerde, uzakları Hayat mecmuası taşımış insanların evlerine. Röportajlarla bazen bir insanı, bazen bir kurumu, bazen de bir yeri tanıtmışlar. Kimi zaman, belki on günlük haberi fotoğraflarla destekleyip sunmuşlar. Sonuç: Televizyonun olmadığı yıllarda televizyonun yerine geçen bu aile dergisi, gazetelerin tirajını üçe katlamış. Dergicilik dedikleri şey bu olsa gerek.
         <br/>
         <br/>
         <br/>
         <br/>
         <br/>
         <br/>
         ERTUĞRUL KÜRKÇÜ*:  DÜŞÜNCE ENDÜSTRİSİ EĞLENCEYE YENİLDİ
         <br/>
         <br/>
         <br/>
         <br/>
         "Bana göre o dönemin en önemli dergisi Akis'ti. Hayat ve Ses dergileri de önemli bir yer işgal ediyordu. Hayat ve Ses, ABD'deki Life dergisinin Türkiye versiyonuydu. Aileler tarafından tercih edilirlerdi.
         <br/>
         <br/>
         Akis, politik dünyayı düşünce yoluyla yorumlamayı amaçlayan, o günkü koşullarda çok iyi kağıda basılmayan, çok iyi kapak tasarımı olmayan ama hararetle okunan ve tartışılan bir dergiydi. Soğuk Savaş gereği antikomünist olan Hayat ve Ses, çocuk yaştakiler için bile inandırıcılığı tartışmalı komünist cehennem hikayeleri ile doluydu. Bu hikayelerde daima biri Rusya'dan kaçar ve nasıl ferahladığını anlatırdı.
         <br/>
         <br/>
         Akis, daha çok, parlamenter muhalefetin dili idi. Ses ve Hayat dergileri ise, Amerikan hayat tarzını ve değerlerini benimsetmeye çalışıyordu.
         <br/>
         <br/>
         Bugüne oranla şaşırtıcı derecede yüksek satışlara sahiptiler. Televizyonun olmadığı, başlıca iletişim aracının radyo olduğu, radyonun da devlet tekelinde bulunduğu dönemde bu tür sivil açılımların ilgi çektiğini söylemek mümkün.
         <br/>
         <br/>
         1960'ların ikinci yarısından itibaren benim ilgimi çeken dergi Sol'dur. Daha sonra Yön, Devrim, Türk Solu ve Ant dergileri sol cenahta çok etkili olmuşlardır. Bu saydıklarımın hepsi kaliteli dergilerdi. Teknolojik koşulları düşünürsek, yaklaşık 2430 sayfalık haftalık dergiyi daktiloda yazmak, kurşuna döküp yayına hazırlamak olağanüstü bir gayreti gerektiriyordu. Özellikle Yön dergisini, başarısı egale edilememiş bir dergi olarak görüyorum. Yön, kafasında bir Türkiye projesiyle yayın yapıyordu. İçte ve dıştaki olayları bu proje açısından yorumluyordu. Sol değerlerin oluşmasına katkı sağladı. Özellikle sola milliyetçiliği şırınga etmekte çok başarılı olduğunu söyleyebiliriz. Tabii bunun sol açısından bir kazanç olmadığını eklemek lazım.
         <br/>
         <br/>
         Aylık yayın dünyasından Varlık dergisi vardı. Edebiyat ve kültür meraklılarının başlıca dergisi olageldi. "Aydınlık" ile "Sosyalist Teori", ideolojik tartışmalarda önemli rol oynadılar.
         <br/>
         <br/>
         Tirajlar açısından, bugün herkesin imrenerek bakacağı rakamlardan söz edebiliriz. Türkiye'nin nüfusu 35 milyondan azdı. 56 kentte üniversite vardı. Bugün neredeyse 80 ilde üniversite var. Nüfus iki katına çıkmış durumda ama düşünce dergilerinin o zamanki tirajı rüyalarında bile görmediklerinden eminim. Gördüğüm kadarıyla bugün 45 binden fazla satan düşünce dergisi yok. Bu tablo, Türkiye'deki kültürel erozyona ve parçalanmaya da işaret ediyor. 1960'ların dünyasında milliyetçi, İslamcı dergilerin de kendine has okuru vardı. İnsanların, kendisinin ve başkalarının hakikatleri üzerinde çok fazla tartıştığı bir dönemdi 1960'lar.
         <br/>
         <br/>
         Bugün böyle değil. Bunu illa bir gerileme işareti olarak görmek istemem. Bugün yüksek satışlı, içinde bir miktar fikir ve kültür barındıran dergiler, mizah dergileridir. Ama, mizahın derin düşünceyi ikame etmesi söz konusu olamaz. Basınımız şimdi çok daha iyi imkanlara sahip. Masa üstü üretim 1 güne, baskı süresi yarım güne inmiş durumda. Bugün o derinlikte dergiler var ama bunlara talep yok. Dönemin ruhuyla ilgili bir durum. Bu, dünya çapında çok yaygın değildir. Avrupa'da, ABD'de ve Arap dünyasında entelektüel yayınlar hâlâ etkili.
         <br/>
         <br/>
         1991'den sonra epey bir sarsıntı oldu ama pozisyonlarını korumayı başardılar. Türkiye'de, düşünce endüstrisinin, kültür ve eğlence endüstrisine yenik düştüğünü söyleyebilirim. Bugün çıkan dergiler muayenehane, yazıhane dergileri. İnsanlar kiloyla alıyor. Sabun köpüğünün bile bir haysiyeti var.
         <br/>
         <br/>
         (*) GazeteciYazar
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/newsDetail_getNewsById.action;jsessionid=993A21EC661076EE7F48A88B8019D942?newsId=9184), [web.archive.org (arşiv bağlantısı)](http://web.archive.org/web/20140113084850/http://www.aksiyon.com.tr/aksiyon/newsDetail_getNewsById.action;jsessionid=993A21EC661076EE7F48A88B8019D942?newsId=9184)
