# İstanbul'u kurtarma senaryosu

*M. Yaşar Durukan 1999.11.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yerin derinliklerinden gelen ürkütücü uğultu, yerini korkunç sallantıya bıraktığında 'o an' geldi demektir. Artık yapılacak hiçbir şey yoktur. İstanbul, tıpkı bundan yüz küsür sene evvelki gibi kırk küsür saniyede yerle bir olacak...
  </font>
 </div>
 <div id="newsText">
  <font class="detail-text">
   Fakat İstanbul'da yaşıyorsanız, bu satırları okuduğunuzda korkmanıza hiç gerek yok. İstanbul, depremi ilk kez 17 Ağustos'ta yaşamadı. Sonuncusu 1894'te olmak üzere yüzyıllardır, şiddetli depremlerle sarsıldı İstanbul. Ama 2 bin 600 yıllık geçmişe sahip bu kent hâlâ ayakta. Yıkılmadı. Bu sefer de yıkılmayacak. O korkunç 1509 depremini yaşayanların tabiriyle İstanbul "Kıyameti Sugra" yani Küçük Kıyamet'i yaşayacak belki.. Ama günlerdir korku içinde bekleyen milyonlarca insan bu sefer dehşete gömülmeyecek.. Çünkü İstanbulluların nefesini tutarak; "vurdu" "vuracak" diye beklediği depreme karşı hemen hemen bütün hazırlıklar tamamlandı gibi.
   <br/>
   <br/>
   Daha çok bir savaş hazırlığını andıran çalışmalar, Cağaloğlu'ndaki Kriz Merkezi'nden yönetiliyor. Duvarları karmaşık, renkli haritalarla ve grafiklerle dolu merkezde, kentin her noktasında süren çalışmalar fakslara, bilgisayarlara, oradan da dev ekranlı bir dijital panoya yansıyor. Sürekli hesaplamalar yapılıyor, yeni haritalar çiziliyor, telefonlar ise hiç susmuyor bu merkezde. İstanbul Vali Yardımcısı A. Cafer Akyüz başkanlığındaki 11 kişilik timin, günlerdir 24 saat aralıksız devam eden çalışmalarının sonucu olarak ortaya çıkan çalışma görenlere derin bir 'oh' çektirecek nitelikte. Adeta insanın içine su serpiliyor.
   <br/>
   <br/>
   Buluşma yeri: Valilik Bahçesi
   <br/>
   <br/>
   "Aklınıza gelebilecek her türlü önlemi aldık" diyor İl Kriz Komitesi Başkanı Akyüz. Yüzümüzdeki ifadeden bu söylediklerinin bize pek inandırıcı gelmediğini anlayan Akyüz, masasındaki bilgisayarın bir tuşuna dokunuveriyor. Ardından karşımızdaki dev ekranda daha önce hiç tanık olmadığımız ayrıntıları içeren bir İstanbul haritası çıkarıyor. Vali yardımcısı tuşlara dokundukça haritaları grafikler, tablolar, hava fotoğrafları... izliyor. Müthiş detaylar içeren karşımızdaki şey muhtemel bir depremde İstanbul'u Kurtarma Senaryosu'ndan başka birşey değildi. Akyüz, "Nerede ne kadar gıdamız var? Hangi marketten neler alabiliriz? Hangi yolları kullanacağız, nerelerden geçeceğiz? Bütün bunların planları hazır" diyor ama detaylarını vermiyor. Tüm çalışmaların 15 gün sonra tamamlanacağını, o zaman vali bey tarafından açıklanacağını söylese de biz İstanbulluları rahatlatacak bu senaryoyu elde etmeyi başarıyoruz. Senaryoda ilk dikkati çeken tüm planların muhtemel hasar senaryosuna göre hazırlanmış olması. Daha açık bir ifade ile kurtarma faaliyetlerinin en ağır hasarı görecek olan kıyı ilçelerinde yoğunlaşması dikkati çekiyor.
   <br/>
   <br/>
   175 sayfalık  senaryoya göre, kurulacak erken uyarı sistemi depremi 6 saniye önceden haber verir vermez otomatik sistem sayesinde kentin doğalgaz ve enerji girişi kesilecek. Depremin ilk şoku atlatıldıktan sonra Vali Erol Çakır, Belediye Başkanı Ali Müfit Gürtuna, İl Jandarma Komutanı Halil İbrahim Tüysüz, İl Emniyet Müdürü Hasan Özdemir, İl Sivil Savunma Müdürü Abdullah Güler, İl Milli Eğitim Müdürü Ömer Balıbey, İl Bayındırlık ve İskan Müdürü Firdevs Yüksel, İl Sağlık Müdürü Mecit Çalışkan, Köy Hizmetleri İl Müdürü Rumi Karaköse ve Kızılay İl Müdürü Ayla Atav'dan oluşan İstanbul İli Kurtarma ve Yardım Komitesi, valiliğin bahçesindeki kriz merkezinde toplanacak. Burası zarar görmüşse toplantı acil olarak bahçede yapılacak. Ardından afetin büyüklüğü ve tahminî hasar, İçişleri Bakanlığı Nöbetçi Amirliği Afet İdare Merkezi'ne bildirilecek. Ardından aynı merkeze İlk ve Acil Rapor geçilecek. Aynı anda 32 ilçedeki ilçe kurtarma ve yardım komiteleri de yıldırım hızıyla toplanacak.
   <br/>
   <br/>
   Kurtarma timleri
   <br/>
   <br/>
   Hemen ardından kamu kuruluşları, özel kuruluşlar ve sivil toplum kuruluşlarına ait aramakurtarma acil yardım ekipleri, toplanma bölgelerine veya doğrudan hasar bölgelerine gönderilecek. Bugün itibariyle valiliğe bağlı 32 ilçede 20'şer kişiden oluşan 640 kişilik ekip oluşturuldu. Buna ek olarak Büyükşehir Belediyesi 250, Çevik Kuvvet 50, özel kuruluşlardan Bankkapital 24, Netaş 50, Demir Sigorta 10, KOÇ Sistem 24 kişiden oluşan profesyonel kurtarma timi kurdu. Bu ekiplerin eğitimleri sürerken, büyük sanayi tesislerinin ekipleri de kontrolden geçirildi. Bunlara ek olarak 1. ve 2. Ordu Komutanlıkları'ndan destek birlikleri istenecek. Düzce depreminin ardından Sikorsky helikopterleriyle bir buçuk saat içinde bir tabur asker afet bölgesine indirilmişti.
   <br/>
   <br/>
   Kurtarma çalışmalarının yapılacağı yerler ise mahalle ve cadde bazında belli. İnsanların bizim bölgeye kurtarma ekibi gelebilir mi acaba diye endişe etmelerine hiç gerek olmadığını belirtiyor yetkililer. Çünkü kurtarma planına göre, her ilçe 10 mahalleye bölündü. Buralarda 20'şer kişilik timler, depremden hemen sonra kurtarma çalışmalarına başlayacak. Timlerin çalışma şekli Vali Yardımcısı Ali Rıza Akyüz tarafından geliştirilen bir sisteme göre sürdürülecek. Buna göre, ekipler bulundukları bölgede saat yönünde tarama yaparak çalışacak. Örneğin 20 numaralı Kartal ilçesinde görevli tim Bağcılar'da iken Bayrampaşa'da enkaz ihbarı aldığında buraya kaydırılacak. Bayrampaşa'daki tim Beyoğlu'na, buradaki ise Fatih'e kaydırılacak. Bölge dairesel bir şekilde taranarak kısa zamanda daha çok canlı kurtarılması sağlanacak.
   <br/>
   <br/>
   Bunlara ek olarak her ilçede kurulan ve sayıları 11 ile 35 arasında değişen özel kurtarma ekipleri ile 4. Grup olarak adlandırılan illerden Aydın, Balıkesir, Bilecik, Bolu, Bursa, Çanakkale, Denizli, Edirne, İstanbul, İzmir, Karabük, Kırklareli, Kocaeli, Kütahya, Manisa, Muğla, Sakarya, Tekirdağ, Uşak ve Yalova'dan acil olarak ulaşacak ekipler de aralıksız kurtarma çalışması yapacak. Bir yetkili, "Yeni alacağımız aletler sayesinde enkazı kırmadan, köpek indirmeden 2030 metre aşağısını anjiyo yapar gibi tarayıp canlı olup olmadığını tesbit edeceğiz" diyor. Hatta paralı kurtarma ekipleri bile kurulması düşünülüyor. Ancak biraz para sorunu var. Kurtarma ekiplerinin bazı malzemeleri eksik. Bunların alımı için Başbakanlık'tan 181.4 milyar lira istendi.
   <br/>
   <br/>
   Hastaneler hazır bekletiliyor
   <br/>
   <br/>
   Ölü sayısının artmaması için yaralıların bir an önce kurtarılarak tedavi edilmesi gerekiyor. Bunun için 32 ilçede özel ve kamuya ait 122 hastane müdahaleye hazır bekliyor. Bunların yatak kapasiteleri ise 62 bin. Çok acil olmadıkça hastaneye yatmak üzere hasta kabul edilmiyor. Deprem sırasında kullanılmak üzere her hastanenin bahçesine prefabrik hastaneler kuruluyor. Deprem anında ilk müdahaleler ve ameliyatlar buralarda yapılacak. Son depreme hazırlıksız yakalanan Düzce Devlet Hastanesi, gelen yaralılara açık havada ve sıfırın altındaki soğukta çok ilkel şartlarda müdahale edebilmişti. Aynı duruma düşülmemesi için mobil ameliyathaneler oluşturuldu. İl Sağlık Müdürlüğü'ne ait ameliyathane olarak kullanılan iki TIR ihtiyaç bölgelerine gidecek. Bu TIR'lar şu anda Düzce'de hizmet veriyor.
   <br/>
   <br/>
   Hastanelerin dışında yüzen hastaneler de olacak. Hastaneye dönüştürülecek iki gemide ameliyatlar yapılacak. Gemilerden biri Anadolu diğeri Avrupa yakası kıyılarında bulunacak. Avrupa yakasındaki gemi Haliç'te demirli bulunacak. Fakat ihtiyaç durumuna göre Ataköy Marina'ya da uğrayarak ağır yaralılara hizmet verecek. Şehir hatları ile hızlı feribotlar da Gölcük depreminde olduğu gibi yaralı taşıyacak. Hastanelerin yanı sıra 32 ilçedeki 65 sosyal tesiste 13 bin 421 yatak boş olarak bekletiliyor. 100 bin dolayında yaralı olacağı gözönüne alınırsa bu önlemler yeterli gibi görünüyor.
   <br/>
   <br/>
   500 yangın bekleniyor
   <br/>
   <br/>
   Yetkilileri en çok korkutan tehlike deprem sonrası başlayacak yangınlar. Gece, kış günü olması beklenen muhtemel bir deprem için hazırlanan afet senaryolarına göre, 500 ayrı noktada yangın çıkması bekleniyor. Gölcük depreminde çok ender görülen bina yangınları Düzce'de hayli fazlaydı. İtfaiye binasının çökmesi ve zamanında müdahale edilememesi nedeniyle birçok insan yanarak ya da dumandan boğularak enkaz altında yaşamını yitirdi. İstanbul'da en çok korkulan ise muhtemel depremin E5 ve TEM Otoyolunu kapatacak olması. Bu nedenle detaylı hava fotoğrafları sayesinde bilgisayar ortamında oluşturulan üç boyutlu canlandırmalar sayesinde ambulans, itfaiye ve kurtarma araçlarına bütün alternatif yollar anında bildirilerek en kısa zamanda enkaza ulaşması sağlanacak. Tüm bu bilgileri elde etmek için kriz merkezindeki bilgisayarın bir tuşuna basmak yeterli olacak.
   <br/>
   <br/>
   Büyükşehir Belediyesi İtfaiye Daire Başkanlığı önlemlerini önceden belirlenen yangın risk bölgelerine göre yoğunlaştıracak. İstanbul İtfaiyesinin elinde 217 araç bulunuyor. Bunların 21'i merdiven aracı, 3'ü akaryakıt, tüp dolum, yağlama, 14'ü baca aracı, 15'i imdat aracı, 65'i su ikmal aracı, 6'sı kurtarıcı, 35'i kamyonet, 15'i minibüs, 8'i binek ve diğer araçlardan oluşuyor. Büyük sanayi yangınlarına karşı itfaiyenin yanı sıra ilgili kuruluşun özel ekipleri oluşturuldu. Yangın sayısını azaltmak amacıyla kurulacak erken uyarı sistemi sayesinde doğalgaz ve elektrik depremden 6 saniye önce kesilecek.
   <br/>
   <br/>
   Gölcük depremindeki kurtarma rezaletinin yaşanmaması için resmi ve özel kurtarma araçlarından oluşan 4 bin 432 adetlik araç parkı oluşturuldu. Bulundukları bölgeden en yakın enkaza ulaşacak şekilde planlanan araçlar jeneratör, kompresör, grayder, dozer, vinç, seyyar kaynak makinası, yükleyici, kamyon, ekskavatör, seyyar tamir ve cenaze taşıma aracından oluşuyor.
   <br/>
   <br/>
   Ayrıca kurtarma ve ulaşım çalışmalarını etkilememesi için enkaz dökülecek yerler de belirlendi. Enkazlar bu sefer denize dökülemeyecek. Avcılar, Bağcılar, Bayrampaşa, Beykoz, Büyükçekmece, Çatalca, Esenler, Eyüp, Güngören, Kağıthane, Kartal, Pendik, Sarıyer, Silivri, Şile, Şişli, Tuzla ve Zeytinburnu'nda belirlenen 30 noktada toplanacak.
   <br/>
   <br/>
   Megakent, çadırkent olacak!
   <br/>
   <br/>
   Sıra geldi açıkta kalan insanlara. Senaryo depremlere göre açıkta kalacak 3 milyon insan için İstanbul'un her ilçesinde çadırkent alanları belirlendi. Depremden hemen sonra bir taraftan kurtarma çalışmaları sürerken diğer taraftan çadırkentler kurulmuş olacak. Açıkta kalan depremzede nerede kalacağını düşünmeden çadırkent rehberinden bulunduğu ilçedeki çadırkent adresine giderek barınma sorununu çözmüş olacak. Senaryoya göre 32 ilçede toplam 50 milyon metrekarelik alanda 2.5 milyon ünitelik çadırkent kurulacak. Bu da bir tek insanın bile açıkta kalmaması anlamına geliyor.
   <br/>
   <br/>
   Senaryo herkesin boğazından geçecek lokmaya varana kadar hesaplanmış. İlçelere göre tüm fırınların sayısı ve üretim kapasiteleri hazır. Deprem sırasında 32 ilçedeki toplam bin 227 fırın günde 27 milyon adet ekmek üretecek. Büyükşehir Belediyesi Halk Ekmek Fabrikalarının kapasiteleri de yükseltilecek. Depremzedeler için bütün gıda maddeleri ise 18 ilçedeki 77 özel kuruluştan sağlanacak. Aralarında Continent, Migros, Gima, Kiler, İsmar, BİM, Beğendik, Ülker büyük firmaların da yer aldığı Gıda Stok Listesi'nde bu kuruluşların adresleri, telefonları ve depolarındaki ürün çeşidi gibi bilgiler yer alıyor. Deprem sırasında bu listeye göre ihtiyaç maddeleri belirtilen yerlerden alınacak. Örneğin makarna ihtiyacı olduğunda Zeytinburnu'ndaki Piyale ve Nuhun Ankara Makarnası'nın depolarına, et ihtiyacı için Fatih'teki Karadağ Et Gıda San. Ltd. Şti.'ne müracaat edilecek. Bütün gıda maddeleri şimdiden hazır olan İstanbul'da açıkta kalacak 3 milyon depremzede daha ilk günden itibaren sıcak çorbalarını çadırlarında içebilecekler.
   <br/>
   <br/>
   Mezarlar da hazır
   <br/>
   <br/>
   Daha bitmedi.. Senaryo depremlerinde en az 36, en fazla 75 bin kişinin öleceği belirtiliyor. Onbinlerle ifade edilen kurbanlar eğer zamanında defnedilmezse salgın hastalıklar kentte ikinci bir faciaya yol açacak. Bu nedenle gömü planları da hazır. Kimlik tesbiti yapılan cenazeler çok acele olarak KüçükçekmeceKanarya, SarıyerKilyos, G.O.PaşaCebeci, KağıthaneHasdal, ÜmraniyeKocatepe ve MaltepeBaşıbüyük mezarlıklarına defnedilecek. Ölüler inanç gruplarına göre gömülecek. Örneğin Musevi ve Yahova Şahitleri Müslümanlarla birlikte Kilyos mezarlığında toprağa verilecekler. Büyükşehir Belediyesi'ne bağlı Mezarlıklar Müdürlüğü de teyakkuzda. Depolarda 2 binden fazla kesilmiş kefenle, 2530 bin kişiye yetecek kefen bezi hazır bekletiliyor.
   <br/>
   <br/>
   Devletin İstanbul'u kurtarma senaryosu genel hatlarıyla böyle. İstanbul için hazırlanan senaryo depreme göre değerlendirildiğinde bu senaryo yeterli gibi görünüyor.  Fakat yine de İstanbul'un olumsuz yönleri düşünüldüğünde ortaya çıkacak tablonun daha dramatik olmasından korkuluyor. Örneğin yangın sayısı Japonya için geliştirilen ampirik formülden hesaplanmış. Bu formüle göre kışın ve gece İstanbul'da senaryoda varsayılan depremin meydana gelmesi halinde; Adalar'da 5, Bakırköy'de 17, Beşiktaş'ta 5, Beykoz'da 6, Beyoğlu'nda 9, Eminönü'nde 6, Eyüp'te 11, Fatih'te 12, Kadıköy'de 4, Kartal'da 12, Sarıyer'de 2, Şişli'de 5, Üsküdar'da 10, Zeytinburnu'nda 2, Çatalca'da 1, Silivri'de 1 olmak üzere toplam 109 yerde yangın çıkması bekleniyor. Bunlara büyük sanayi yangınları dahil edilmemiş. Oysa bugün çakmak, Petrol Ofisi Depolama Tesisleri, LPG, kimyevi maddeler depolama ve dolum tesisleri ile bu maddeleri kullanan sanayi tesislerinin bulunduğu 1. Risk Bölgesi'ndeki Küçükçekmece, Bağcılar, G.O.Paşa, Bayrampaşa, Avcılar ve Ümraniye'de büyük can kayıplarının olması bekleniyor. Yine konut, alışveriş merkezleri, oteller, küçük imalathanelerin yoğun olduğu Fatih, Eminönü, Şişli, Beyoğlu, Kağıthane, Kadıköy, Kartal, Pendik, Tuzla da can ve mal kaybının çok olabileceği bölgeler. Kent içindeki benzin istasyonları ve tüp depolarıyla nasıl başedilebileceğinden bahsedilmiyor.
   <br/>
   <br/>
   Erken uyarı sistemi kurulmadığı için Küçükçekmece'nin dev dalgalar altında kalacağı, Elmalı ve Ömerli gibi barajlarda meydana gelebilecek önemli hasar sonucu ne gibi kurtarma planları uygulanacağı senaryoda yer almıyor. Bazı çevrelerde, felaketin büyük olması halinde çok daha fazla can kurtarılacak bölgelerin çok can kaybı beklenen yerlere tercih edileceğinden, geçit vermeyen bölgelerde kurtarma çalışmasına giderken yolu kapatan enkazların greyderlerle vurulup geçilebileceğinden bahsediliyor. Dileriz böyle olmaz ve büyük bir bölümü sağlam zeminde oturan İstanbul, nefesini tutarak beklediği bu depremi en az hasarla atlatır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=45CF34D090522572CDE12C6BA360459E?newsId=5547), [web.archive.org (arşiv bağlantısı)](http://web.archive.org/web/20130814001316/http://www.aksiyon.com.tr:80/aksiyon/newsDetail_getNewsById.action;jsessionid=45CF34D090522572CDE12C6BA360459E?newsId=5547)
