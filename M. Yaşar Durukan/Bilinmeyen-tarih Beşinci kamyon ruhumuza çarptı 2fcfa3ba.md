# Beşinci kamyon ruhumuza çarptı

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050120113442im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113442im_/http://www.aksiyon.com.tr/resim/468/64.jpg" vspace="5"/>
  </p>
 </font>
 <font class="content">
  İstanbul"da bomba yüklü araçlar hedeflerinde patladı. İçi korku dolu beşinci kamyon ise, toplumun bilinçaltında infilak etti. Korkunç saldırılar, terör tarihimizde yeni bir sayfa açarken, toplum bugüne kadar hiç yaşamadığı bir korku türüyle tanıştı.
 </font>
 <br/>
 <p>
  <font class="content">
   Önce o korkunç ses geldi. Savaşlarda duyulabilecek bir patlama sesi. Ardından patlamanın şiddetiyle oluşan basınç kulakları sağır etti. Sonra gökten metal, beton, cam ve kan yağdı. Bedenler parçalanıp etrafa yayıldı. İstanbul"un dört yerinde kurulan "korku laboratuvarları" amacına ulaştı. Ürkütücü görüntüler karşısında panik, frenlenemez bir korkuya dönüştü.
   <br>
    <br>
     Korkunç saldırılar, terör tarihimizde yeni bir sayfa açarken, toplum, bugüne kadar hiç bilmediği, yaşamadığı yeni bir korku türüyle tanıştı. Aslında çok büyük doğal afetler sırasında ortaya çıkan bu en uç korku türü, çok büyük terör saldırıları sonrasında da oluşuyor. En az insan bilimciler kadar bu bilimsel gerçeğin farkında olan teröristler, bir topluluk üzerinde baskı kurabilmek için, korkuyu sistematik hale getirmeyi hedefliyor. Saldırıları planlayanlar için sadece korkunun ortaya çıkması yetmiyor, kalıcı olması da gerekli. Bu yüzden korkunun toplumsal bünye içinde yayılması gerekiyordu. Kurulan düzenek kendiliğinden işlemeye başladı bile. Korku, bir bireyden diğerine geçerek, sonunda halkın tamamını etkisi altına alacak şekilde, bulaşıcı hastalıklar gibi yayılıyor.
     <br>
      <br>
       İsrail"de intihar saldırılarıyla ilgili çalışmalar yapan Uzman Psikolog Alanur Özalp, yıllarca yaşadığımız terörden dolayı toplumun bir korku zemininin var olduğunu, yeni korkunun bu zemin üzerinde çiftleşerek ürediğini söylüyor. Psikolog Alanur Özalp"e, sinagog saldırılarından sonra toplumda yaşanacakları sorduğumuzda, "İnsanlar, patlamaya hazır bulunan başka kamyonlar da var diye endişe edecek" demişti. Biz daha haberi yazmadan endişe gerçek oldu. O gün sokağa çıkması gereken insanlar evinden ayrılmadı. Alışveriş merkezleri boşaldı. Komşusunun kamyonetini bile bomba yüklü araç sanıp ihbar edenler oldu. Ruhlarda açılan korku çukurları daha da derinleşti. Toplumda yoğun bir kaygı oluştu. İnsanların zihinlerine şüphe bulaştı.  Psikolog Özalp, bu yeni durumu "Şüphe sabun köpüğü gibi köpürüyor. İnsanı kendi içine alıyor" diye tarif ediyor. İnsanlar, "Çocuk okula gidebildi mi? Bomba kamyonu okulun yanında patlar mı?" gibi yakınlarıyla ilgili, durup dururken korkular geliştirmeye başladı.
       <br/>
       <b>
        <br/>
        Korkuyu içimizde besliyoruz
        <br/>
       </b>
       <br/>
       Korku, toplumu sardığında varlığını sürdürebilmesi için beslenmesi gerekiyor. Psikolog Özalp, korkunun korkan kişi tarafından nasıl beslendiğini ve sonrasını şöyle anlatıyor: "Bu tür korkular insanların içinde beslenmeye başlıyor. Bir tür uyuşturucu bağımlılığı gibi. İnsan arzu ediyor, arıyor, buluyor; hangi kanalda ise o kanala gidiyor, aklı orada kalıyor. "Ne olmuş?" diye hep merak ediyor. İzlediği kanalda beklediği olayı vermedilerse, kaçırdıysa, hasta olmaya başlıyor. İçindeki korkuyu beslemek durumunda hissediyor kendini. Zamanla normal bir beslenme hastalıklı bir beslenmeye dönüşüp, apartmana giren çıkanı gözlemeye, komşusunun aracını izlemeye başlıyor. Sonra kendini sokağa çıkamaz, ihtiyaçlarını karşılayamaz hale getiriyor. İşe gitmiyor. Olay hastalık boyutuna geçtikten sonra da hızla ilerliyor ve derinleşiyor. Panikataklar ortaya çıkıyor."
       <br/>
       <br/>
       Türk Psikologlar Derneği İstanbul Şubesi Başkan Yardımcısı Psikolog Dr. Ayla Dönmez ise, olayla ilgili hatırlatıcıların yıllar sonra bile aynı psikolojik bozuklukların yaşanmasına sebep olacağını söylüyor. Ani yüksek sesler, olayın yaşandığı yer, yaralı birini görme, yaşanmış olaya benzer haber ve görüntüler, ambülans, vinç ve kepçe gibi araçlar o anın yeniden yaşanması için yeterli olacak. Sonrası malum... Sinirlilik, saldırganlık, içe kapanma, çaresizlik hissetme, çalışamama, rahat uyku uyuyamama, ani öfke patlamaları, boşluktaymış duygusu, takıntılı davranışlar, aşırı hareketlilik, huzursuzluk duyguları, sıkıntıyı azaltma isteği ile başlayan içki ve madde kullanımına kadar uzanan travmatik bir tablo. Kişi kendisinin seçmediği kurban olma rolünde yaşamak zorunda kalıyor. Psikolog Dönmez, insan eliyle yapılmış felaketlerin kişilerin yaşamlarına ve toplumların gelişimine daha büyük zarar verdiğinin altını çiziyor. Psikolog Alanur Özalp ise, doğal afetler karşısında insanların yaşadıklarının Allah"tan geldiğini  bildikleri için kabullenebildiklerini, dolayısıyla bu durumun maruz kalınan travmanın etkilerini azalttığını söylüyor. Özalp, bombalı araçların patlamasından sonra geriye korku ve çaresizlik kaldığını, insanın kendi neslinden gelen bu tehdidi bir türlü kabullenemediğini de sözlerine ekliyor.
       <br/>
       <b>
        <br/>
        Korku nöbetleri bir hafta sonra gelecek
        <br/>
       </b>
       <br/>
       Uzmanların tespitlerine göre Türk toplumunun ilk kez yaşadığı bu uç noktadaki korkunun etkileri bir hafta sonra isteksizlik, depresyon, evden-yataktan çıkmama, yalnız kalamama, karanlıkta duramama, akşam olduğunda sıkıntılarda artma ve ağlama nöbetleri biçiminde ortaya çıkacak. Ölüm korkusu yoğun olarak hissedilecek. Bunlara ek olarak baş ağrısı, değişik vücut ağrıları, bulantı, kusma, iştahsızlık veya fazla yeme isteği gibi fiziksel belirtiler eşlik edecek. Korku, ataklar ve nöbetler şeklinde ortaya çıkacak. Nöbetler sırasında; terleme, ateş basması, kalp atışında artma, tansiyon yükselmesi, bayılma hissi meydana gelecek. Psikolog Özalp, bu belirtilerin görülmeye başladığı kişilere nöbet anında, bir yere oturmalarını, derin nefes almalarını ve hemen ardından psikolojik destek talep etmelerini öneriyor.
       <br/>
       <br/>
       Peki vatandaş bu desteği nereden ve nasıl alacak? Psikologlar, yaşanan saldırıların ardından toplumun ruhsal dünyasında yaşanacakları bildikleri için çok çabuk organize oldu. Danışman Psikolojik Hizmetler Merkezi psikologları, bombalı saldırıdan etkilenen tüm yurttaşlara psikolojik yardım ve destek hattı kurdu. Psikologlar, isterlerse terörzedelere, bir ay boyunca evlerinde ya da hastanelerde psikolojik destek verecek. Fakat bombalı saldırıda yaşamını yitirenlerin yakınlarının, yaralıların, kurtarma ekibinde çalışanların ve olaya tanık olanların ilk bir hafta yaşadıklarının etkisi yoğun olarak devam edeceği için, bu süre içinde kendi durumlarını değerlendirme imkanları olmayacak. Onlar talep etmese bile yakınları devreye girerek psikolojik yardım almasını sağlaması gerekiyor.
       <br/>
       <b>
        <br/>
        İsrail kadar olamadık
        <br/>
       </b>
       <br/>
       Beklenmedik saldırıların ardından devletin tüm birimleri olağanüstü çalıştı. Bunda kimsenin şüphesi yok. Ancak olayın ruhsal boyutu önemsenmedi. Cesetleri topladık, yaralıları tedavi altına aldık ama özel psikologların yaptığını devlet yapamadı. Sağlık Bakanlığı yaşanan toplumsal travmayla ilgili henüz hiçbir şey yapmadı. Bu konuda çalışmaları olup olmadığını sorduğumuz yetkililer, bir planları olduğunu söylediler ama "Bu konular insanın başını yakar" diyerek, ne zaman hayata geçeceği belirsiz planın içeriği hakkında bilgi vermek istemediler. Oysa bu tür saldırılarda psikolojik yardımın zaman kaybetmeden yapılması gerekiyor. Sinagoglara saldırı haberinin duyulmasının ardından İsrail ilk önce psikolojik yardım ekibini yola çıkardı. Olay anı hafızalarında yeniden canlandırıldı ve bilinç altında oluşan engeller, şoklar atlatılmaya çalışıldı. Patlamanın yol açtığı karmaşada tüm bunlar gözden kaçtı. İsrail"de bir canlı bomba eylemi meydana geldiğinde de psikolojik yardım ekibi müdahaleye olay yerinden başlıyor. Toplumun birliği ve ruh sağlığı için yetkililerin en az sivil kuruluşlar kadar hızlı hareket etmesi gerekiyor.
       <br/>
       <br/>
       Belki sağduyuya aykırı gibi gelecek ama birlikte korkma duygusu farklı bir anlam kazandı. Dayanışma ve yardım bağları, patlamayla ters orantılı olarak arttı. Eskiden yolda bir yaralı gördüğünde, arabam kan olur diye durmayan insanlar, taksiciler hastanelere yaralı taşıdı. Vatandaşlar patlamadan ürküp korkmak yerine, can pazarına yardıma koştu. Sevinç gibi korku da ortak bir değer olup bireyleri birbirine yaklaştırdı. Terör, farkında olmadan toplumun kendi bilincine varmasını sağladı. İnsan bilimciler, bu tür olaylar ortaya çıktığında toplumsal dokudaki gerçek çatlakların tamir olduğunu, böylece toplumun sürekli olarak yeniden oluştuğunu söylüyor. Umarız toplumsal birlik için bu negatif deneyleri bir daha yaşamak zorunda kalmayız.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3216), [web.archive.org (arşiv bağlantısı)](http://web.archive.org/web/20050120113442/http://www.aksiyon.com.tr:80/detay.php?id=3216)
