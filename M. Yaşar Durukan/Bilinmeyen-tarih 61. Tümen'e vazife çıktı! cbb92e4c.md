# 61. Tümen'e vazife çıktı!

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050226214310im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214310im_/http://www.aksiyon.com.tr/resim/350/6.jpg" vspace="5"/>
  </p>
 </font>
 <font class="content">
  Yıl 1980... Ülkenin içinde bulunduğu durum hiç de iç açıcı değil. Her yerde acı, gözyaşı var. Ekonomi çökmüş, gazyağı kuyrukları uzuyor, insanlar sefalet içinde.
 </font>
 <br/>
 <p>
  <font class="content">
   Böyle bir ortamda Topkapı’daki dolmuşlardan yükselen acılı arabesk nağmeleri orada görevli bir bando astsubayın canını fena halde sıkmaktadır. Kötü şartlarda çalışmaktan vereme yakalanan tekstilci kızları sabah vardiyasına yetiştirmek için kontağı çeviren Taşlıtarla-Topkapı hattındaki bir dolmuş şoförünün “Batsın bu dünya” diye başlayan kaseti bardağı taşıran son damla olur. Hiddetlenen komutanın emriyle dolmuş durdurulur, teybine ve bütün arabesk kasetlerine el konulur. Garajdaki tüm dolmuşlar aynı gazaba uğrar. Ele geçirilen kasetler yola dizilir ve üzerinden tankla geçilir! Yüzlerce kaset, paletler altında ezilir. Arabeskçiler, görev süresi dolup Çorlu 61. Tümen’e geri dönmesiyle kurtulabilmişler darbeci komutandan.
   <br>
    <br>
     Resmî tarihin yazmadığı bu ‘arabesk darbe’yi ilk kez biz yazdığımızda bayağı tepki almıştık. Bazı çevreler, müzisyen ruhlu Bando Astsubay Yiğit Kuloğlu’nun darbe gerekçelerine katılmamış, sert tepki göstermişti. Aradan 21 yıl geçti. Türkiye bugün çok ağır bir ekonomik krizin içinde. Sosyal patlama bekleniyor. Ne ilginçtir bugünkü ortamda Arabesk Darbeci’yle aynı düşünceler paylaşılıyor.
     <br>
      <br>
       Anti-kriz şarkıları yazılsın!
       <br/>
       <br/>
       Toplum psikolojisi üzerine ilginç tesbitleriyle tanınan Uzman Klinik Psikolog Alanur Özalp, kriz ortamında arabeskin toplumun ruh sağlığı açısından hiç de iyi sonuçlar doğurmayacağını söylüyor. Böyle krizli dönemlerde ‘hassas şarkılar’ın insanların ruhsal dengelerini kesinlikle olumsuz yönde etkileyeceğini vurgulayan Özalp, bu tür şarkıların toplu yerlerde çalınmamasını öneriyor. Hatta bunun bir devlet politikası haline dönüştürülmesi gerektiğini savunuyor. Arabeskin dinlenmesini sınırlamakla yetinmeyip halkın dinleyeceği müzik konusunda toplumsal bir politika belirlenmesi gerektiğini belirtiyor. Psikolog Özalp, örneğin devletin bir yönlendirme ile gerçekten olumlu, güçlendirici, kendine güvenin vurgulandığı, insanların çok sıkıntılı atmosferlerden bir çare, bir çözüm bularak çıkabileceklerini vurgulayan sözleri olan parçalar yazdırmasını bile öneriyor. Özalp, anti-kiriz şarkılarının işe yarayacağından, hem devlete hem de krizzede vatandaşa psikolojik açıdan yardımcı olacağından emin.
       <br/>
       <br/>
       Peki bunlar yapılmazsa ne olur? Kısa sürede birşey olmazmış ama uzun süreli arabeske maruz kalındığında bunalıma kadar götürürmüş. Sonrasını Uzman Psikolog Alanur Özalp anlatıyor: “Bir kitle zaten acının içinde. Hiç zengin olmayan, varoşta büyümüş ama bütün medyadan hep çok zengin insanların hayatını izlemiş kitle var. Orta halli bir genç bir sene sonra üniversite bitecek, iş hayatım başlayacak, benim param olacak, araba alacağım gibi gerçeğe yakın hayaller kurabiliyor. Buralarda yaşayan gençlerinse hiçbir zaman zengin olabilme, refah içinde yaşama şansları yok. Bu nedenle onlar, acıyı sıcak sıcak sunan müzikten hoşlanıyor. Bu parçalardan çok keyif alıyorlar. Hayatın bu olduğunu düşünüyorlar. Bir de beyaz yakalılar var... Araba tamircisi, pazarlamacı zaman zaman işten çıkartılır, başka bir işe girer. Ama bir doktor gibi yani ‘beyaz yakalı’ dediğimiz yüksek tahsilli grubun işten çıkarılması daha tehlikeli sonuçlar meydana getirir. Çünkü onlar öbürleri gibi ne iş olursa yaparım abi diyemezler, yalvaramazlar. Gururlarını, tahsilini bir kalemde çizip sıfırdan başlayamazlar, duygusal olarak yıkıma uğrarlar. Daha geçen gün adam Sürmeli Oteli’nden kendini attı. Görüldüğü gibi her kesimden insanlar ortamın çok tatsız olduğunu ve de bu işin uzun süreceğini düşünüyor, moral bozucu müziklerin etkisiyle de umutsuzluğa ve olumsuz duygulara daha çabuk kapılıyorlar.”
       <br/>
       <br/>
       Orhan Baba depresyon yapar!
       <br/>
       <br/>
       Örneğin Orhan Baba’nın “Yazıklar olsun/Yazıklar olsun/Kaderin böylesine/Yazıklar olsun/Herşey karanlık/Nerde insanlık” diye devam eden hit şarkılarından “Batsın Bu Dünya”’nın uzman psikolog gözüyle krizzede üzerindeki etkisi şöyle: “Benim hiçbir kabahatim yok. Ben çok yetenekliyim, çok akıllıyım, herşeyi yapabilirim ama suç bende değil kaderde. Benim alınyazım böyle, ben hiç kurtulamam. Yani diyor ki; sen hiç gayret gösterme, sen ne yaparsan yap, ağzınla kuş bile tutsan sen bu kaderi değiştiremizsin diyor. Sonra tanrıya, sevgiliye, açlığa, işsizliğe isyan var. Dinleyenleri oturup çaba göstermelerini engelleyen, pasifize eden psikolojik hastalık diyebileceğimiz depresyona kadar görürecek olumsuz ve tehlikeli bir düşünce içeriği var. Bu, arabesk parçaların hepsinde var. Acıyı anlatan pek çok müzik türlerinde de var. Bu, insanlık için en büyük kötülük.”
       <br/>
       <br/>
       Uzman Psikolog Özalp’in en büyük korkusu, depresyonun bir adım sonrası yani intihar. Özalp’e göre, insana çaresizlik duygusunu yaşatan müzik çok tehlikeli. Hep çaresizliği işleyen şarkıların çok ön planda olması krizzede bir insanın kaygılarını artırıyor. En sonunda da “Benim hiçbir çıkış yolum yoksa o zaman ben en kısa zamanda hayatıma son vereyim, huzura kavuşayım, bitsin bu acılar” diyerek hayatını intiharla noktalayabilir.
       <br/>
       <br/>
       Siz siz olun uzun süre acılı arabeske maruz kalmayın. Peki yok mu bunun panzehiri? Neler dinlemeli? Alanur Özalp, bir psikolog olarak kriz günlerinde Tarkan’ı öneriyor. Çünkü Tarkan pozitif bir enerji veriyor. Parçası da hareketli, umutsuzluk sözcükleri yok. Dans ediyor, umutsuzluk imajı yok. Genel bir içerik yok ama bir neşe var, gençlik var, coşku var, güzellik var. İnsanların kanını kaynatan, birazcık gülümseten, espri yoğunluğu olan, zeka kıvılcımları olan insanların kayiflenmesini ve gülümsemesini sağlayan sözlerini içeriyor.
       <br/>
       <br/>
       Acılı parçaların aksine çok “lay lay lom” türü şarkılar da önerilmiyor. Mesela Sezen Aksu. Etkili sözleri olan parçaları var. Kadınlara siz ezilmemişsiniz, siz ezilmiş görünüyorsunuz ama sizde asıl güç var. Sizde doğurganlık var, sizde kaynak var, sizde yılmama gücü var gibi birtakım kadınların kendilerinde olduğu halde görmedikleri, fark etmedikleri şeyleri göstermeye çalışıyor. Boyu küçücük olmasına rağmen çok güçlü yorumu ve sesi var. Şarkıları da anlamlı sözler içeriyor. Tarık, Burcu Güneş, Ajda Pekkan, Sertap Erener, Haluk Levent, Barış Manço kriz günlerinde dinlenecekler listesinin başında yer alıyor. İbrahim Tatlıses ile Ferdi Tayfur’un neşeli parçaları önerilirken, acılı arabeskçiler bu reçetenin dışında tutuluyor. Müzik ruhun gıdasıdır demişler ama böyle kriz ortamlarında gıda zehirlenmesi olabiliyor. İlla da acılı seviyorsanız ruhunuz için hiç olmazsa kriz bitene kadar biraz perhiz yapın!
       <br/>
       <br/>
       e-mail: mydurukan@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12939), [web.archive.org (arşiv bağlantısı)](http://web.archive.org/web/20050226214310/http://www.aksiyon.com.tr:80/detay.php?id=12939)
