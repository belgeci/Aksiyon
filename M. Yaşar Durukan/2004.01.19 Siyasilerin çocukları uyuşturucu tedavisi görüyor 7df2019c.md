# Siyasilerin çocukları uyuşturucu tedavisi görüyor

*M. Yaşar Durukan 2004.01.19*

<div>
 <p>
  <font>
   Siyasilerin çocukları da uyuşturucu batağına düştü. Amfetamin ve esrar bağımlısı gençlerin durumu ağır. Seri ölümlerle sarsılan Türkiye"de yeni ölümler bekleniyor. AMATEM"in doktorlarından Doç. Arif Verimli, "Önümüzdeki günlerde güzel yüzlü kurbanlarımız olacak. Tanınan isimler ölecek" diye uyardı.İsviçreli bilim adamları medyayı, uyuşturucuyla ilgili nasıl haber yazmaları gerektiği konusunda on yılda eğitebilmiş.
   <br/>
   <br/>
   Daha sonra medyanın haberleri, uyuşturucuyla mücadelede büyük katkı sağlamış. Bizde ise, Burçin"in aşırı eroinden ölümüyle, gazete ve televizyonlardan yüksek dozda uyuşturucu içerikli haberler enjekte edildi. Toplum adeta uyuşturucu komasına girdi. Oysa uyuşturucu cephesinde değişen bir şey yoktu. Burçin"in ölümünden üç gün sonra İlhan Avcı, ardından İhsan Ayyıldız, Fatih bölgesinde ölü bulundu. Yitip giden iki hayat sadece polis kayıtlarına girebildi. Hiç kimse haber yapmadı. Çünkü İlhan ve İhsan popüler kültürün değil, sadece eroinin kurbanıydı.
   <br>
    <br>
     Eroinciden müşteri olmaz
     <br>
      <br>
       Bu toplumsal sorun karşısında, reyting kaygısıyla zincirleme iletişim kazaları yapıldı. Arka sokaklarda "beyaz ölüm" senaryoları yazıldı. Birileri eroinmanlara ilginç teklifler götürdü... Birkaç gün önce ana haber bülteninde tedavi olmuş bir bağımlı deşifre edildi. Ünlü bir ailenin üyesi olan bu kişinin eroinle olan ilişkisini, ailenin diğer fertleri televizyondan öğrendi.
       <br>
        <br>
         Ölçüsü kaçırılan haberlerden dolayı en büyük yarayı tedavi merkezleri aldı. Çocuklarını tedavi ettirmeyi düşünen birçok aile, endişeye kapıldı. AMATEM"den bir uzman, bugüne kadar iddia edilenlerin aksine Burçin"in ilk başvurduğu gün acildeki 12 yatağın dolu, 121 yataklı kliniklerin ise yüzde 20"sinin boş olduğunu söyledi. Görüştüğümüz bağımlılar ise, "Tedaviye yatmak için geldiğimizde, doktor bizden özel muayenehanesine gidip 200 milyon lira yatırmamızı istiyor" diyor. Aynı merkezden yetkili bir ağız ise, burada yatan hastaların "muayenehane getirisi" olmadığı için doktorların AMATEM"i pek tercih etmediğini itiraf ediyor. Hatta şu an görevde olan bir bakanın doktor yeğeni, çalışmak istemediği için AMATEM"den ayrılıp torpille başka bir birime geçmiş.
         <br/>
         <br/>
         Narkotik köpeğini zehirlediler        Halkı bilinçlendirmek adına yapılan haberlerden, İstanbul"daki iki tedavi merkezinden diğeri Balıklı Rum Vakfı Hastanesi de nasibini aldı. Üç yıl önce, bir tedavi merkezine eroin sokulduğuna biz de tanık olmuş, olumlu çalışmaları baltalamamak için, kimseye yarar sağlamayan olayı habere dönüştürmemiştik. Ancak, bazı torbacılar var ki, içeri kadar sızıp, tedavinin en kritik aşamasında müşterilerine mal veriyor. Bu vakalar tespit edilirse, işte o zaman "kamu görevi" yapılmış olur. İçeri eroin sokulsa da günlük tahlillerde ortaya çıktığı anda, bağımlı kendini sokakta buluyor. Çok zekice davranabilen bağımlılar, temiz arkadaşlarından "ödünç idrar" alıp bu testi geçiyor. AMATEM, hasta haklarına aykırı olduğu için insanları soymadan üst araması yapmak için narkotik köpeği satın almış. Çok geçmeden birileri köpeği zehirlemiş!
         <br/>
         <br/>
         Simitçi masum!
         <br/>
         <br/>
         Bugüne kadar aileler, çocuklarına uyuşturucuyu okul önlerindeki simitçilerin sattığını söylüyordu. Bizim zavallı simitçi masummuş! Doç. Dr. Arif Verimli"nin yaptırdığı araştırmaya göre, uyuşturucunun sadece yüzde 25"i okul önlerinde ve okul içinde kullanılıyor. Yüzde 75"i ise kendi evinde ve arkadaşlarının evinde kullanıyor. Aileler çocuklarının bağımlı olduğunu ancak iki sene sonra fark edebiliyor. Bu saatten sonra tedavi zor ve pahalı.
         <br/>
         <br/>
         Balıklı Rum Vakfı Hastanesi"nden Psikolog  Metin Afat, fakir bağımlıların, zengin ailelerin çocuklarına göre kurtulma şansının daha düşük olduğunu söylüyor. Uyuşturucuya ulaşma bakımından sosyal sınıflar arasında fark bulunmuyor. Bugünlerde piyasada bol mal olduğu yönündeki bilgileri doğrulayan Psikolog Afat, "Mal arzı kısılınca tedavi merkezlerine hücum ediyorlar. O zaman mal kalmadığını anlıyoruz" diyor.
         <br/>
         <br/>
         Polis başına 8 torbacı
         <br/>
         <br/>
         Varlığını sürdürebilme stratejisini, sorunlara köklü çözüm getirilmesine karşı çıkmak şeklinde belirleyen mafya, gençliğimize uyuşturucu yetiştirmek için durmadan çalışıyor. Türkiye beyaz ölümlerle sarsılırken norkotik cephesinde neler oluyor acaba? 2003 yılında tarihinin ikinci büyük başarısına imza atan  İstanbul narkotik, yeni bir ruhla çalışıyor. Her türlü güce sahip beyaz zehir tacirleriyle "asimetrik bir savaşa" girmişler. 89 milyonluk New York"ta 56 bin norkotikçi çalışırken, 15 milyonluk İstanbul"da sadece 210 polis görev yapıyor.
         <br/>
         <br/>
         2003 yılındaki sokak mücadelesinde, bin 800 uyuşturucu satıcısı ele geçirildi. Yani 2003"te polis başına 8.5 torbacı düştü. Medya, kullanıcıların hayat hikayesine ilgi gösterdiği için bu çok önemli bilgiyi haber olarak görmedi. Şimdi bu rakamın hayra mı yoksa şerre mi yorumlanacağı belli değil. Her torbacının ortalama 10 bağımlısı olduğuna göre, sadece geçen yıl yakalananların mal sattığı 18 bin bağımlı var demek. Peki yakalanmayanlar? Onların sayısı bilinmiyor. Kullanıcılardan edindiğimiz bilgiye göre, iyi bir bağımlının en az beş semtte torbacısı var. Narkotik, ilk kez geçtiğimiz Temmuz ayından itibaren torbacı ve kullanıcı sayısını ortaya çıkarmak için yeni bir çalışma başlattı. Bu geç kalınmış müthiş proje tamamlandığında, uyuşturucuya ilişkin gerçek fotoğraf ilk defa ortaya çıkacak. Hem esnaf hem torbacılık yapanları da bu fotoğrafa dahil etmek gerek. Beyazıt"ta bir büfede bira içmeye başlayan lise ikinci sınıftaki bir kız, ardından esrara geçti. Galatasaray"da TEKEL bayiinde sokak çocuklarına şişelerle tiner satılıyor. Psikolog Afat"ın verdiği bu iki çarpıcı örnek, insanların üç kuruş için neler yapabileceğini gösteriyor.
         <br/>
         <br/>
         Eroin parmak izi
         <br/>
         <br/>
         Beyaz zehirin bir de adli tıp boyutu var. Birleşmiş Milletler"in (BM) Viyana"daki Uyuşturucu Laboratuvarı, uyuşturucu analizleri için uzun yıllar süren çalışmalar sonunda bir standart belirledi. Eroinin nasıl analiz edileceği, esrarın nasıl inceleneceği formüle edildi. İstanbul Üniversitesi Adli Tıp Enstitüsü Başkanı Prof. Dr. Sevil Atasoy, "Eroin parmak izi denilen yöntem sayesinde, Rize"de ortaya çıkarılan o büyük laboratuvarın malının, Aksaray"da basit bir torbacının elindeki birkaç gram malın aynısı olduğunu veya Afganistan"ın şu laboratuvarına ait olduğunu söyleyebilme imkanımız varken bu yapılmıyor" diyor. İstanbul Narkotik yetkililerine, bu analizlerin neden yapılmadığını sorduk. Uyuşturucunun sahibini mahkum edecek her türlü delilleri elde ettikleri için böyle bir analize ihtiyaç duymadıklarını söylediler. Bu analizler yapıldığı takdirde ilginç hukuki sonuçlar ortaya çıkacak. Örneğin Bircan"ın kimin malıyla öldüğü ortaya çıkacak. Mal sahibine ayrıca adam öldürmekten yeni davalar açılabilecek. Suçlar arasında bağlantı kurulabilecek. Trafik ortaya çıkacak. Uyuşturucu babaları gazetelere, şu mal benim, öbürü benim değil diyebiliyor. Belki de hepsi kendisine ait. Operasyonda babalar ele geçiriliyor ama bu işin kimyasıyla uğraşanlar ortalıkta gözükmüyor. Mafya babası eroin sentezinden ne anlar ki? Urfi Çetinkaya, "İçinde kırk küsur madde bulunan eroinin imalatından ben ne anlarım, kimyacı değilim" şeklinde bir savunma yapsa, neler olur acaba? Prof. Atasoy"un teklifi, narkotik yetkililerine ilginç geldi...
         <br/>
         <br/>
         Anadolu mafyası eroine karşı!
         <br/>
         <br/>
         Mafya ve uyuşturucuyu birbirinden ayrı düşünmek neredeyse imkansız. 17 yıllık uyuşturucu uzmanı psikolog Metin Afat"ın, birikimlerine dayanarak yaptığı tespitler bu genel kanıya aykırı düşüyor. Psikolog Afat, Ankara, İzmir gibi büyük şehirlerin dışında kalan, daha iç kesimlerdeki bölgelerde faaliyet gösteren "yerel mafya"nın uyuşturucuya karşı olduğunu söylüyor. Sivas, Sinop, Zonguldak ve Kayseri"yi dirençli illerin başında sayan Afat, Anadolu mafyasının eroin karşıtlığını şöyle açıklıyor: "Buna bir tür racon olayı diyebiliriz. Kumara, alkole karışmazlar ama eroinin ne kadar yıkıcı olduğunu çok iyi bilirler. Bölge gençliğini korumak için kullanılmasına izin vermezler. Bağımlı sayısı 25-30"a ulaştığı anda hemen fark edilir ve temizlenir. Hem rant, hem de bölge insanını korumak adına böyle bir duruş sergiliyorlar. İçenler de ya yurtdışından yanlarında getirmiştir ya da büyük şehirlere sürekli gidip gelenler buralardan alıp az miktarda götürür." Afat"ın tedavi ettiği bağımlılar, bu nedenle hastaneden çıkar çıkmaz "arındırılmış bölge" niyetine memleketlerine gidiyormuş. İstanbul Narkotik yetkileri bu şaşırtıcı tespiti, bir suç örgütünün motivasyonu açısından "ilginç" bulduklarını söylüyor.
         <br/>
         <br/>
         Tanınmış kişiler ölecek!
         <br/>
         <br/>
         Devletin uyuşturucuyu önlemek için belirlediği bir politikası olmadığından, uyuşturucu madde kullanım oranı her geçen gün artıyor. Şırınganın ucu, uyuşturucuyla mücadeleyi pek de önemsemeyen siyasilerin ailelerine kadar uzandı. İstanbul"da önemli bir kurumda görevli bir uyuşturucu uzmanından edindiğimiz bilgiye göre, siyasilerin çocukları uyuşturucu batağına düştü. Bir siyasi partide yöneticilik yapan iki kişinin 20"li yaşlardaki çocukları amfetamin (ecstasy) ve ileri derecede esrar bağımlısı oldu. Esnaflık yapan gençler, gördükleri hayaller, duydukları sesler nedeniyle işlerine gidemez hale geldi. Geri dönülmez beyin hasarları ve ölüm tehlikesi belirince tedavilerine başlandı. Bu siyasi partinin adını çeşitli spekülasyonlara neden olmamak ve etik açıdan uygun bulmadığımız için açıklamıyoruz. Ancak, tedavi altına alınan ama isimleri gizli tutulan bağımlıların kimliklerine baktığımızda uyuşturucunun, toplumun farklı kesimlerinde çok ilginç bir rota çizdiğini söyleyebiliriz.
         <br/>
         <br/>
         Türkiye, Avrupa"da yüzde 20"lere tırmanarak yaşanan uyuşturucu patlamasının ardından baktı. Yıllar geçti, bu sefer Türkiye aynı sosyal belayla karşı karşıya kaldı. Bundan sonra olacakları Doç. Dr. Arif Verimli"den dinliyoruz: "Gençliğin yüzde 20"ye tırmanması içten bile değil. Ben bekliyorum. Böyle bir tehlike bizi beklerken önlem alma konusunda organize olamama, bilimsel bir temele dayanmayan mücadele programı her zaman başarısızlığa mahkumdur. Oraya buraya beyaz bez afiş asarak, Emniyet, Diyanet, sağlık kuruluşları kitapçık bastırarak mücadele yürütülmez.
         <br/>
         <br/>
         Kaçakçılıkla mücadele bir devlet politikası olmalıdır. Değişen emniyet müdürlerine göre uygulanan bir politika olamaz. Bir bilimsel kurulun bilimsel önerileriyle alınacak siyasi kararlara ihtiyaç var. Dolayısıyla önümüzdeki günlerde güzel yüzlü kurbanlarımız olacak. Bu kaçınılmaz. Tanınan isimler ölecek!"
         <br/>
         <br/>
         Doç.  Dr. Verimli"nin söyledikleri, seri ölümlerle sarsılan Türkiye için ürkütücü. Verimli daha fazla açıklama yapmak istemiyor. Uyuşturucu dünyasının önemli bir ayağında bulunan Verimli"nin sözleri yeterince açık. Bu uyarıların Ankara"da gerekli yankıyı bulmasını umuyoruz.
         <br/>
         <br/>
         Peki siz uyuşturucu karşısındaki duruşunuzu belirlediniz mi? Kararsızsanız üç önerimiz var. Sokakta ölenlerin başkalarının çocukları olduğunu düşünüp bu dramı yaşamamış olmanın verdiği garip mutluluk hissiyle yaşamınıza devam edin. Uyuşturucu karşıtı kuruluşlardan birine gidip üye olun veya sadece bilgi sahibi olun. En garantili yolu seçmek isterseniz; kanunen yasaklanmış bir maddeye el uzatmayan, yasaları zorlamayan bir çocuk yetiştirin.
         <br/>
         <br/>
         <br/>
         PSİKOLOG METİN AFAT
         <br/>
         <br/>
         UYUŞTURUCUNUN KAPICISI
         <br/>
         <br/>
         BİRA VE SİGARA
         <br/>
         <br/>
         Bir an önce Başbakan"a bağlı Uyuşturucu Müsteşarlığı kurulmalı. Yıldırım Aktuna"nın Sağlık Bakanlığı döneminde taslak hazırlandı ama unutuldu. Devlet tek başına bu işin altından kalkamaz. Belediyeler, özel kuruluşlar harekete geçmeli. Her belediyede 10 danışman var. Bir danışman milyarlarca lira maaş alıyor. Bu on kişinin arasına psikolog, uyuşturucu uzmanı ve pedagog alınıp, ev ev dolaşarak bilinçlendirme çalışmalarına başlamalı. Özendirici olmadan profesyonellerin gözetiminde, ünlü sinemacılar uyuşturucu karşıtı skeçlerde oynasa çok etkili olur. Hiçbir sanatçı da buna hayır demez. Bazı çevreler esrarı masum gösteriyor. En masum sigarayla başlar, eroine kadar gider. Sigara ve bira kapıyı açar. O yola giren sonuna kadar gidiyor. Bir tekel bayiine gidip bira istediğinizde, bira kalmamışsa viski, rakı vereyim demiyor. Fakat uyuşturucu satıcısına gittiğinizde esrar yoksa, hap var, eroin var diyor. 17 yıldan bu yana binlerce bağımlı gördüm ama doğrudan eroine başlayan 10 kişi bile çıkmaz.
         <br/>
         <br/>
         <br/>
         TÜRK CEZA KANUNU
         <br/>
         <br/>
         MADDE: 404/3
         <br/>
         <br/>
         Her bağımlı, adli makamlar takibata başlamadan evvel tedavi isteği ile POLİSE ve SAĞLIK KURUMLARINA başvurabilirler. Haklarında hiçbir kanuni işlem yapılmaz.
         <br/>
         <br/>
         <br/>
         DOÇ. DR. ARİF VERİMLİ:  EMEKSİZ KAZANCIN YOLU EROİNE GİDER
         <br/>
         <br/>
         Para kazanmak, köşeyi dönmek, emeksiz başarıya ulaşmak çabasını hakim kıldık. Emeksiz başarıya ulaşmak sevdasında olan insanlarda madde kullanımı ve davranış bozukluğu hakimdir. Reyting uğruna reklam alacağım diye üç günlük, beş günlük insanları Türkiye"nin yıldızı yapan bir yaklaşım, emeksiz kazancın yolunu gösteriyor. Bu sağlıklı değil. Futbol, spor güzel. Peki alkollü içkinin sporla işi ne? Bir bira şirketi gençlik ve yaz gecesi düzenliyor. Herkesin elinde bira şişesi... Bu insanı bağımlı yapmıyorum da ne yapıyorum? Üç kuruş para kazanacağım diye kaç tane genci alkolik yaptım acaba? Ecstasy diye bir kot markası var (Laleli"de). Endüstri ürünlerinin bile insanların nelerine hitap ettiğini görüyorsunuz. Para kazanma uğruna insanlığımızı feda ediyoruz.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 6325 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11064), [web.archive.org (arşiv bağlantısı)](http://web.archive.org/web/20060512040658/http://www.aksiyon.com.tr:80/yazdir.php?id=11064)
