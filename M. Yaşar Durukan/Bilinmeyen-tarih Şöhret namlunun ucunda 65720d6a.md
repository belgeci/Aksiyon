# Şöhret namlunun ucunda

*M. Yaşar Durukan Bilinmeyen-tarih*

<div>
 <font>
  <img border="0" height="1" src="/web/20050302180029im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180029im_/http://www.aksiyon.com.tr/resim/305/25.jpg" vspace="5"/>
  </p>
 </font>
 <font class="content">
  “Arto” lakaplı şarkıcı Harutyan Dalga, geçtiğimiz günlerde Etiler’de kimliği belirsiz bir kişi tarafından ayaklarından vuruldu. Kurşunların isabet ettiği bölgelere bakıldığında bunun klasik bir mesaj verme yöntemi olduğu anlaşılıyor.
 </font>
 <br/>
 <p>
  <font class="content">
   Arto’ya karşı yapılan bu menfur saldırıyı herkes kınadı ama pek yadırgayan olmadı sanki. ‘Olur böyle vakâlar’ dercesine tepkilerin dozu düşük kaldı. Çünkü bu âlemde şöhret olup da topuğa kurşunu, gözünün üstüne yumruğu yemeyen yok gibi. Bergen’in öldürülmesi, Bülent Ersoy’a Adana’da, Muazzez Ersoy’a Kırklareli’nde düzenlenen silahlı saldırı, Okan Bayülgen ve Murat Kekilli’nin bıçaklanması, Ahmet Kaya’nın Bakırköy’de konser çıkışı uğradığı saldırı şöhret dünyasının yakın tarihine yazılan olaylardan sadece birkaçı. Saldırılar sadece sanat dünyasıyla sınırlı kalmıyor. Mankeninden futbolcusuna, şovmenine kadar medyatik olan herkes nasibini almış. Şöhret olanların bu kadar kolay ve sık saldırıya uğradığı bir başka ülke olmasa gerek.
   <br>
    <br>
     Özel güvenlik uzmanlarına göre bu ilginç durumun sebebi ünlülerin hiç korunmaması ya da korunma için doğru yöntemleri seçmemeleriymiş. Aralarında Top Model Claudia Schiffer gibi starların bulunduğu ünlüleri koruyan Bosphorus Güvenlik’ten Güvenlik Koordinatörü Dursun Çolak, ünlülerin yüzde 70’inin profesyonel anlamda korunmadığını, yüzde 30’unun sadece turneye çıkarken veya konser verirken güvenliğe ihtiyaç duyduklarını söylüyor. Yakın koruma talebi ise yok denecek kadar az.
     <br>
      <br>
       Ünlüler tehdit altında!
       <br/>
       <br/>
       Buna karşılık Türkiye gibi bir ülkede popüler kişileri bekleyen bir çok tehlike var. Aynı zamanda VIP yakın koruma menajeri olan Dursun Çolak, bu tehlikeleri dört başlık altında topluyor: “Para sızdırmak amacıyla yapılacak saldırı—Belli örgütsel grupların parasal amaçlı saldırıları— Kendi iç bünyesinde onun üstünlüğünü, başarısını çekemeyen aynı gruptaki insanların vasıtasıyla yapılabilecek saldırılar—Aşırı fanatik hayranlarından gelebilecek saldırılar”.
       <br/>
       <br/>
       Çolak, ünlülerin risk analizlerini merak ettiğimizde bunu açıklayamayacağını söylüyor. Bu konumda olan ve bu saldırılara maruz kalan çok sayıda sanatçı var ama açıklayamam” diyor.
       <br/>
       <br/>
       Güvenlik uzmanı Dursun Çolak’ın söyledikleri hayli düşündürücü. Peki bu tehlikelerle karşı karşıya bulunan ünlüler nasıl korunuyor acaba?
       <br/>
       <br/>
       Bu konuda yaptığımız küçük bir araştırma sonunda karşımıza hayli ilginç bir tablo çıktı. Şöhret dünyasındakiler genellikle korunmak için üç yöntemden birini tercih ediyor. Birinci yöntemde; koruma işini sanatçının bağlı olduğu firma ya da ajansların kurduğu güvenlik departmanları üstleniyor. Buralarda çalışanların çoğu genellikle Uzakdoğu sporlarından birini bilen ancak özel güvenlik eğitiminden geçmemiş çam yarması tiplerden oluşuyor. Genellikle birkaç yüz kişi toplu olarak işe alınır ve sanatçılara ikişer, üçer kişi verilir.
       <br/>
       <br/>
       Aşiret VIP Servisi!
       <br/>
       <br/>
       İkinci yöntem; Aşiret VIP Servisi! Genellikle bazı doğu kökenli sanatçılar, politikacılar bu yöntemi tercih ediyor. Aşiret reisi ‘Seni biz koruyacağız’ dedi mi iş biter. Böyle kişilerin aile çevresinden değil de dışarıdan ya da özel güvenlik şirketleri tarafından korunması çok enteresan karşılanır... Bu kişilerin de koruma eğitimi olmadığı için sanatçıya ulaşmaya çalışan hayranlarına tekme—tokat girebiliyorlar. Bazen de “Abimizin kılına zarar verdirmeyiz!” diyerek çekip vurabiliyorlar. Bundan sonra düzelt bu imajı düzeltebilirsen.
       <br/>
       <br/>
       Üçüncü yöntem ise diğerlerine nazaran daha profesyonel olan güvenlik şirketleri. Ancak başvurulan şirket yanına ordudan emekli iki kişiyi alarak “Bu işte çok para varmış, biz de girelim” mantığıyla kurulmuş bir şirket ise, sonuç diğerlerinden pek farklı olmuyor.
       <br/>
       <br/>
       Bosphorus Güvenlik’ten Dursun Çolak, ünlülerin bilerek veya bilmeden tercih ettikleri bu yöntemlerin onları korumak için yeterli olmayacağını vurguluyor. Dursun Çolak’a göre, ailelerin —aşiretlerin— koruduğu kişilere profesyonel saldırganlar rahatlıkla saldırabilir. Önleme yetenekleri ise sıfır. Ayrıca profesyonel güvenlik eğitimi alan korumalar, yüzde 100 zarar görecek bir yerden, aldıkları eğitim sayesinde yüzde 30 hasarla çıkarabilirler.
       <br/>
       <br/>
       “Ben halkın içinden çıktım, bana kimse birşey yapmaz” düşüncesinde olan ünlülerin aslında kendi güvenliklerini kendilerinin tehlikeye düşürdüğünü söylüyor Dursun Çolak. Çoğu zaman en büyük tehlikenin ünlü kişinin fanatiklerinden gelebileceğine dikkati çekerek şu uyarılarda bulunuyor: “Örneğin hayranı ona her yerde ulaşmak istiyor. Ulaşamayınca evini, ajansını, stüdyosunu araştırıyor. Bütün zihnini buna yoruyor. Günlerce arıyor. Ulaştığında sanatçının ruh hali de kötüyse ve o hayranına ilgi göstermemişse; hayranlık bir anda saldırıya dönüşüyor. Örneğin bir fanatik maça satırla, taşla girebiliyor. Çok sevdiği takımın kalecisi gol yediğinde, beslediği hayranlık elindeki taşı ona fırlatacak kadar antipatiye dönüşebiliyor”. Fenerbahçe’nin Pendik yenilgisinin ardından, Dereağzı’ndaki tesislere gelen fanatiklerin kaleci Rüştü’yü arabasının içinde tekme—tokat dövmeleri bunun en çarpıcı örneği olsa gerek.
       <br/>
       <br/>
       Hülya Avşar 24 saat korunmalı
       <br/>
       <br/>
       Dursun Çolak, bazı kişilerin sadece sahnede veya turnede korunmalarının yetersiz olacağını, 24 saat korunması gerektiğini söylüyor. Bunlara örnek olarak İbrahim Tatlıses, Mahsun Kırmızıgül, Ebru Gündeş, Muazzez Ersoy ve Hülya Avşar’ı sayıyor. Bu insanların evli ise ailelerinin de aynı şekilde korunması gerektiğini söyleyen Çolak, Hülya Avşar’ın korunmasını eşinin temin ettiğini ancak profesyonel bir şirketten bunu talep etmesinin gerektiğini belirtiyor. Çolak insanların genellikle sevdiklerini kendi elleriyle veya yöntemleriyle korumaya çalıştıklarını, bunun da son derece yanlış olduğunu anlatarak “İki çam yarması insan tutup Hülya’yı koruyun yoksa yakarım çıranızı” diye talimat vermenin profesyonel bir saldırı karşısında hiçbirşey ifade etmeyeceğini vurguluyor.
       <br/>
       <br/>
       Görünen o ki, Türkiye gibi bir ülkede koruma hayli önemli. Para için kolay kolay kimsenin bir başkası için canından vazgeçmeyeceği düşünülürse doğru karar vermenin ne kadar önemli olduğu daha da iyi anlaşılıyor.
       <br/>
       <br/>
       “Ünlüler canını kime teslim etmeli?” Dursun Çolak, tehdit nerede ve ne şekilde olursa olsun engelleyecek deneyime ve kaynaklara sahip profesyonel bir güvenlik şirketine canlarını teslim edebileceklerini söylüyor. Buna örnek olarak da Türkiye’de; dünya çapında çalışabilecek tek koruma servisi olan Bosphorus VIP Servisleri’ni öneriyor. Korunmak isteyen kişinin öncelikle sözleşme yapması gerekiyor. Çünkü referansı ne olursa olsun hiçbir şirkete bağlı olmayan korumalar, bir saldırı anında kaçarak korudukları kişinin hayatını riske edebiliyor. Sözleşmeli şirketlerde ise, korumanın ihmali sonucu doğacak zararlar (hastane masrafları vs.) şirket tarafından karşılanıyor. Koruduğu kişinin özel hayatıyla ilgili her türlü gizli bilgiyi öğrendiğinden bu tür kişilerden kurtulmak da sorun olabiliyor.
       <br/>
       <br/>
       Ünlü bir ismin korunmak için Bosphorus’a başvurduğunu varsayarak nasıl bir hizmet verildiğini öğrenmeye çalışıyoruz. Dursun Çolak’ın anlattıkları hayli etkileyici...
       <br/>
       <br/>
       Yapılan ilk iş risk ünalizi. Alınan sonuçlara göre güvenlik modelleri geliştiriliyor ve uygulama başlıyor.
       <br/>
       <br/>
       Örneğin korunan kişinin belli bir noktaya yapacağı seyahatlerde koruma ekibi, gidilecek bölgenin risk analizini yaparak en güvenli güzergahı belirleyip size özel bir yol haritası planlıyor. Eğer karayolunu tercih etmezseniz, her türlü hava ulaşımı helikopter, jet ve gerekirse yolcu uçakları güvenlik konusunda eğitilmiş uçuş personeli ile birlikte temin ediliyor.
       <br/>
       <br/>
       Ayrıca seyahat edeceğiniz yer ve zamanla ilgili risk analizi hazırlanıyor. Konaklayacağınız mekanda, bagajlarınızın kontrolü, kredi kartlarınızın güvenliği, yapacağınız gezilerde kullanacağınız araçların emniyeti sağlanıyor, gideceğiniz yerlerin güvenlik sistemi hakkında da bilgilendiriliyorsunuz. Eğer gerekli görülürse K—9 Ekibi ile bomba araması yapılıyor, seyahat sırasında da zırhlı araçlar kullanılıyor. Tüm bunlar sanatçılar, sporcular, yüksek devlet görevlisi gibi popüler kişilerin seyahat dönemlerinin, normal yaşamlarından daha riskli olmasından dolayı yapılıyor. Konserlerden ödül törenlerine, defilelerden festivallere ve yat—gemi partilerine kadar koruma hizmeti kesintisiz devam ediyor.
       <br/>
       <br/>
       Sevdikleriniz ve yakınlarınız da koruma çemberine dahil. Herbiri pedagojik formasyona sahip koruma görevlilerinden oluşan VIP Ekibi, çocuğunuza gelebilecek her türlü tehditi, ona hissettirmeden değerlendirip önlüyor. Bu servisler, çocuğunuzu kaybolma, kaçırılma gibi tehlikelere karşı korurken evdeki bebek bakıcınızı bile denetliyor. Yakın korumalar ise özel hayatınıza bile girerek sizi her yerde bir gölge gibi izliyor. Serbestlik ve güvenliği aynı anda sağlıyorlar.
       <br/>
       <br/>
       Tüm bunların bir de bedeli var. Üst sınırı 50 bin dolar olan fiyatı risk ve süre belirliyor. Unutmayın; eğer ünlü olmuşsanız güvenliğiniz riske girmiş demektir. Tehlikenin nereden, nasıl ve ne zaman geleceğini asla bilemezsiniz. Hele biri size mesaj göndermek istiyorsa durum vahim. Çünkü mesaj göndermek isteyen kişi SMS gibi ucuz bir yöntem varken kurşunları tercih edebilir. Eğer korunmuyorsanız, ayaklarınıza isabet edecek mesajlar sizi bir çorbacının önünde motive edebilir! Ya özgürlüğünüz kısıtlanmadan korunduğunuzu bilmenin keyfini yaşarsınız ya da bu riski göze alırsınız. Tercih sizin.
       <br/>
       <br/>
       mydurukan@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13874), [web.archive.org (arşiv bağlantısı)](http://web.archive.org/web/20050302180029/http://www.aksiyon.com.tr:80/detay.php?id=13874)
