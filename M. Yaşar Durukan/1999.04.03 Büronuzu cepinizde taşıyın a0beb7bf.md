# Büronuzu “cep”inizde taşıyın

*M. Yaşar Durukan 1999.04.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Piyasaya ilk kez çıktığı 1980’lerin ortasından bugüne, geliştirilen teknolojik ürünler içinde en heyecan verici yeniliklerden biri oldu cep telefonları...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503144512im_/http://www.aksiyon.com.tr/resim/226/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yüksek teknoloji laboratuarlarından çıktıktan sonra bir virüs gibi kısa sürede tüm dünyaya yayıldı.
   <br>
    <br>
     Piyasaya çıkışı itibarıyla sadece ‘önemli’ ve ‘zengin’ kitleyi, kısacası iş çevrelerini hedef alan cep telefonlarının satış yelpazesi gençlerden ev kadınlarına, öğrencilerden emeklilere kadar genişledi. O gün bu gündür teknolojinin son numarasının kapsama alanına bir giren bir daha kurtulamıyor. Asla kurtulamayacak da! Artık mavi gezegenin neresinde olursanız olun bir tuşla dijital yaşama entegre olabiliyorsunuz. Hem de kablosuz. Sonrası sizin hayal gücünüze kalmış.
     <br>
      <br/>
      İsterseniz faks çekip e—mail gönderebilir, isterseniz haftasonundaki maç için uçak bileti ayırtabilir ya da balık tutarken chat veya internet sayfalarında gezinti yapabilirsiniz.
      <br/>
      <br/>
      Nasıl mı? Bunun için Windows CE 2.0 işletim sistemiyle çalışan, avucunuza sığacak kadar küçük bir el bilgisayarı yeterli. Eğer telefonunuz Ericsson S868 ise Ericsson’ın MC 16 erişim paketi sayesinde, telefonunuz bilgisayara bağlanınca, tek bir hareketle e—mail, faks ve kısa mesaj (SMS) alıp gönderebilir; Word, Excel, Pover Point uygulamalarını kullanabilirsiniz. Masa üstü bilgisayarlarına da bağlayarak dosya transferi ve sekronizasyon sağlayabilirsiniz. Paketin içindeki infra—red modem sayesinde telefonunuzla MC 16 arasında kablosuz iletişim kurulabiliyorsunuz.
      <br/>
      <br/>
      Ericsson Mobil Ofis DI 27 paketi de Ericsson 868 ile herhangi bir PC arasında kablosuz bağlantı sağlayıp internet, e—mail, SMS, faks ve telefon defteri uygulamalarını destekliyor. Bu paket Windows CE ve Windows 95 ile tam uyumlu.
      <br/>
      <br/>
      Eğer Ericsson I 888 ya da SH 888 kullanıyorsanız ayrıca PC kartı taşımanıza da gerek yok. Çünkü SH 888 dahili bir modem hattı içeriyor. I 888’in de infra—red gözü sayesinde tüm bilgisayar donanımınızla kablosuz iletişim kurabiliyorsunuz.
      <br/>
      <br/>
      Dünya standartlarındaki en yüksek GSM teknolojisine sahip ürünlerden biri olan Panasonic’lerle de kablosuz iletişim sağlanabiliyor. Panasonic G600’ünüzü PC veya elektronik ajandanıza bağladığınızda, dünyanın her yenine faks, data ve e—mail gönderebilir hatta internete bile bağlanabilirsiniz. Aynı işlemleri Panasonic G520 ile yapmak da mümkün, tabii bir PC kartı ile.
      <br/>
      <br/>
      Diğerleri gibi faks, e—mail, dosya gönderimi yapabilen Nokia 6110 ve Nokia 6150 serileri de uyumlu bir PC, printer ve 6100 serisinden başka bir telefona kablosuz (kızılötesi) bağlantı olanağı sunuyor.
      <br/>
      <br/>
      Alcatel One Touch POCKET’in yakında piyasaya verilecek olan internet hazır modeli de internet tabanlı interaktif hizmetlere erişim imkanı sağlıyor. Örneğin uçak bileti rezervasyonları, tele bankacılık gibi çevrim—içi hizmetlere doğrudan doğruya cep telefonunuzla ulaşmak mümkün olacak. Alcatel One Touch POCKET ile e—mail, dosya gönderip almanın yanında internet üzerinde sörf de yapılabiliyor.
      <br/>
      <br/>
      Motorola’nın pilot bölge seçtiği Türkiye ve İsviçre’de piyasaya sürdüğü v3688 modeli ise cep telefonu teknolojisinde ulaşılan önemli bir nokta. V3688 sahibi olanlar internet erişimini telsiz ve uydu aracılığıyla gerçekleştirebiliyor.
      <br/>
      <br/>
      Ancak dünyanın ilk internet uyumlu cep telefonunu sektörün devlerinden Nokia geliştirmeyi başardı. 1999 GSM Dünya Kongresi’nde tanıtılan 7110 modeli yılın ikinci çeyreğinde piyasaya sürülecek. Nokia 7110 ile yazı ve grafik şeklindeki bilgiler, elektronik postayla gönderilip alınabilecek. Bu teknoloji harikasıyla elektronik alışveriş ve banka işlemleri de gerçekleştirilebilecek.
      <br/>
      <br/>
      Bundan sonrası artık sizin hayalgücünüze bağlı. Örneğin bir gölün ortasında oltanıza bir balık takılmasını beklerken chat odalarında dolaşıp “geyik” yapabilir ya da evinizde bilgisayara bağladığınız fırınınıza bir data gönderip önceden koyduğunuz yemeği pişirmeye başlamasını isteyebilirsiniz. Biraz hareket isterseniz Pentagon’un sitesine girip dünyayı bir nükleer savaşın eşiğine de getirebilirsiniz!.. Söyledik ya, bundan sonrası size kalmış...
      <br/>
      <br/>
      Mükemmel iş arkadaşı
      <br/>
      <br/>
      Cep telefonunuz sizi dijital yaşama bağlamanın dışında mükemmel bir ‘iş arkadaşı’ da olabilir. Kızılötesi iletişimin öncüsü Nokia’nın 6110 modeline sahipseniz takvim, saat ve alarm saati sayesinde randevularınızı ve notlarınızı yazabilir, alarmını ayarlayarak annenizin doğum gününde sizi uyarmasını sağlayabilirsiniz... Kızılötesi bağlantı ile bilgisayara, yazıcıya ya da 6100 serisinden diğer bir telefona kablosuz bağlanabilirsiniz. Ajanda notlarınızı diğer bir cep telefonuna veya yazıcıya gönderebilirken aynı zamanda elektronik kartvizitinizdeki isim ve numaraları da alıp gönderebilirsiniz. Nokia 6110’da döviz kurlarının hesaplanmasında olanak tanıyan hesap makinasını da kullanabilirsiniz.
      <br/>
      <br/>
      Telefonunuz sayesinde iş seyahatlerine sekreterinizi cebinizde götürebilirsiniz. Nokia 6110’un ‘tercihler’ mönüsü altında yer alan ‘Genel’, ‘Toplantı’, ‘Dış mekan’ gibi farklı çevresel koşullar için oluşturulan telefon ayarlarından herhangi birini tercih edebilirsiniz. ‘Toplantı’ alt mönüsünü seçerseniz, telefonunuz sizin kişisel asistanınız gibi sadece önemli aramalarda sessizce uyarır.
      <br/>
      <br/>
      Sizi arayanlar için farklı ses tonları da seçebilirsiniz; örneğin eşiniz sizi aradığında “Vals”, patronunuz aradığında ise “Samba” çalabilir.
      <br/>
      <br/>
      Toplantıda sıkıldınız mı? Cep telefonunuzda “Yılan”, “Mantık” ve “Hafıza” oyunları bulunuyor. Kızılötesi bağlantıyla bir başka Nokia 6110 kullanıcısıyla da oynayabilirsiniz.
      <br/>
      <br/>
      Teknoloji laboratuvarları o kadar hızlı çalışıyor ki piyasaya birbirinden farklı yüzlerce özellik ve tasarıma sahip cep telefonlarının çıkmadığı gün yok gibi. Bunların hepsini burada anlatmak da zaten mümkün değil. Ama mevcutlarında konuşma süresi 90—600 dakika arasında değişirken, bekleme sürelerinin 720 dakikaya ulaştığını belirtmekte yarar var. Herşeyin bir bedeli olduğu gibi teknolojinin de bir bedeli var. Türkiye’de satışa sunulan cep telefonlarının fiyatları 50 milyon ile 888 Amerikan Doları arasında değişiyor. Fiyatlar cep telefonunun marifetleriyle doğru orantılı olarak artıyor.
      <br/>
      <br/>
      Cep telefonunun bütün marifetinin kullanılabilmesi için ona sahip olmak yeterli olmuyor. Bazı özellikler için sistem sağlayıcıların desteği gerekiyor. Teknolojideki gelişmeleri de yakından takip eden şirketler, abonelerine yeni hizmetler sunmak için yoğun rekabet içindeler. Turkcell Basın Sözcüsü Okşan Atilla Sanön’ün verdiği bilgiye göre, cep telefonlarında bugüne kadar 2 fazda kaliteli bir ses iletişimi ön plandaydı. Fakat, GSM sistemi artık 3. jenerasyona geçiyor. Bunun en önemli getirisi ise, GSM sistemine yeni platformlar eklenmesi ve data gönderim hızının yaklaşık 30 kat artması olacak. Böylece önümüzdeki dönemde Turkcell’in gelecek en önemli servislerinden biri İnternet’e erişim, yani “cellular internet” olacak. Bu hizmet sayesinde mobil bir aboneye dünyanın her yerinden internete ulaşım ve e—mail yollama imkanı verecek. Hem de şimdiki sistemlere oranla çok daha hızlı olacak. Sanön, SMS uygulamalı servislerin önümüzdeki günlerde daha da çeşitleneceğini haber veriyor. Telsim Pazarlama ve İletişim Sorumlusu Selda Susal da ileriki dönemlerde bankacılık, hisse alım satımı gibi finans işlemlerinde de GSM üzerinden hizmet verilebileceği müjdesini veriyor.
      <br/>
      <br/>
      Avrupa’ya ‘cep’ten girdik
      <br/>
      <br/>
      Dijital çağa sayılı günlerin kaldığı bir dönemde teknoloji harikası cep telefonlarının cazibesi tüm dünyayı sarıyor. Bugün dünyada cepten ‘alo’ diyenlerin sayısı 135 milyonu aştı. Üstelik bu rakam sadece Batı Avrupa’nın neredeyse tamamını ve artan bir şekilde Asya, Amerika kıtasını kaplama alanı içerisinde bulunduran GSM (Global System for Mobile Communications) abonelerine ait. Gelişim trendleri incelendiğinde bazı ülkelerde cep telefonu kullanımının nüfusa oranı yüzde 50 seviyesini bile geçtiği görülüyor. Örneğin İsveç’te her iki kişiden biri cep telefonu sahibi. Norveç’te her yüz kişiden 48’i, İtalya’da 37.4’ü, Lüksemburg’da 32’si, İtalya’da 37’si, İngiltere ve Hollanda’da 23’ü, İsviçre ve Jersey’de 22’si, İspanya’da ise 18’i cepten iletişimi tercih ediyor. Cep telefonu sayılarının geçen yılla karşılaştırıldığında bile mobil yaşama olan inanılmaz talep daha da net bir şekilde görülebiliyor. Bir yıl içinde abone sayıları yüzde 50 ile yüzde 200 arasında değişen oranlarda artış gösteriyor.
      <br/>
      <br/>
      Mobil yaşam Türkiye’de de çok çabuk benimsendi. Avrupa’da inanılmaz bir hızla genişleyen sektör Türkiye’de adeta patladı! Türkiye’de 0 532 Turkcell’le başlayan GSM sistemi geniş kitlelerden beklenenin üzerinde ilgi gördü. Cep telefonu kullanımı 1994’ten 1995 sonuna kadar tam yüzde 300 oranında arttı. Turkcell Avrupa’daki 10 büyük GSM şirketi arasına girdi. Bugün itibariyle Türkiye’deki cep telefonu abone sayısı 3 milyon 800 bine ulaştı. Böylece Türkiye cep telefonu abonesi sıralamasında Hollanda, İsviçre, Portekiz, Norveç, Malta, Lüksemburg’u geride bırakarak İtalya, İngiltere, İspanya ve İsveç’ten sonra Avrupa’da beşinci sıraya yerleşti. Bir anlamda Türkiye Avrupa Birliği’ne ‘cep’ten girdi! Ancak Türkiye’deki cep telefonu sayısını nüfusa oranladığımızda 5.8 ile listenin sonlarında yer alıyor. Fakat pazardaki gelişmelere bakılırsa bu dengelerin kısa bir süre sonra değişeceği daha şimdiden görülebilir.
      <br/>
      <br/>
      Cep telefonlarının uyandırdığı dayanılmaz cazibe, ithalat patlamasına bile yol açtı. Cep telefonu ithal eden firmalar, bugüne kadar Türkiye’ye 28 milyon 861 bin GSM cihazının ithali için Ulaştırma Bakanlığı’ndan onay aldı. Firmalar, toplam 4 milyon 710 bin cihazı Türkiye pazarına getirdiler. GSM ithalatçıları, 1993—1998 yılları arasında 17 milyon 663 bin, geçen yıl da 11 milyon 582 bin cep telefonu ithali izni aldı. 1998 yılı sonu itibariyle cep telefonu ithalatı 4 milyon 590 bin olarak gerçekleşti.
      <br/>
      <br/>
      Türkiye coştu bir kere...
      <br/>
      <br/>
      Rekabet ise inanılmaz boyutlarda seyrediyor. Türkiye’deki GSM şirketleri özellikle geçen yılın nisan ayında yapılan lisans devri anlaşmasının ardından o kadar hızlı büyüdüler ki abone sayılarını ikiye, üçe katladılar.
      <br/>
      <br/>
      Lisanstan sonra Turkcell 1 milyar, Telsim ise 1.2 milyon dolarlık yatırım yaptı. Telsim bu yıl yapılacak yatırım miktarını 400—450 milyon dolar olarak belirlerken Turkcell geçtiğimiz günlerde ilk etapta Ericsson ile 520 milyon dolarlık yatırım anlaşması yaptı bile. Bu kadar büyük çaptaki yatırımlar için finansmanı Turkcell uluslararası piyasalardan, Telsim ise özkaynaklarını kullanarak sağlayacak. Şu anda Turkcell’in 2 milyon 600 bin, Telsim’in ise 1 milyon 50 bin obonesi bulunuyor.
      <br/>
      <br/>
      Şirketler son olarak İtalya’daki bir sistemi örnek alarak rekabeti kontüre kaydırdılar. Telsim ve Turkcel, İtalya’daki GSM abonelerinin yüzde 70’inin kullandığı kontürlü cep telefonu kartı hizmeti için şimdi yarışıyorlar. Birbirlerini adım adım izleyen şirketler ürünlerini aynı anda piyasaya sürdüler.
      <br/>
      <br/>
      Teknolojinin son numarasıyla ilgili haberler şimdilik bu kadar. Cüzdanınız cepte kaybolmayacaksa siz de artık mobil yaşama ‘alo’ diyebilirsiniz.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15795), [web.archive.org (arşiv bağlantısı)](http://web.archive.org/web/20060503144512/http://www.aksiyon.com.tr:80/detay.php?id=15795)
