# Vanlı’yam, Can’lıyam, Maldivler’de şanlıyam!

*Engin Öztürk 2011.10.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şu an yurtdışında bizi sessiz sedasızca ama başarıyla temsil eden bir teknik direktör var: Bahtiyar Can Vanlı... Çalıştırdığı VB Sports’u arka arkaya şampiyon yapan Vanlı’ya “Maldivler’in Jupp Derwall’i” demek mümkün.
  </font>
 </div>
 <div id="newsText">
  <font class="detail-text">
   <p>
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-qformat:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin-top:0cm;
	mso-para-margin-right:0cm;
	mso-para-margin-bottom:10.0pt;
	mso-para-margin-left:0cm;
	line-height:115%;
	mso-pagination:widow-orphan;
	font-size:11.0pt;
	font-family:"Calibri","sans-serif";
	mso-ascii-font-family:Calibri;
	mso-ascii-theme-font:minor-latin;
	mso-fareast-font-family:"Times New Roman";
	mso-fareast-theme-font:minor-fareast;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
   </p>
   <p>
    Türkiye’de kar ve fırtınanın hüküm sürdüğü, o zamanlar ikamet ettiğim Tayland’da ise bütün klimaların ortam sıcaklığını birkaç derece düşürebilmek için çalıştığı tropik bir mart gecesinde telefonum çaldı. Maldivler’de yaşayan ve uzun zamandır görmediğim bir arkadaşımdı. Hâl hatırdan sonra ortak zevkimiz futbola girdik. Bana “Oraya birisi gelecek. Git tanış.” dedi. Gelenin adını verdi; ama nasıl birisi olduğundan bahsetmedi. Arkadaşımı kıramazdım.
   </p>
   <p class="MsoNormal">
    Onunla ilk kez, Asya’daki ilk Türk derbisi münasebetiyle tanışmıştık. Kadrosunda eski Bayern Münih, Galatasaray ve Beşiktaşlı Berkant Göktan’ı barındıran Tayland ekibi Muang Thong United, Asya’nın ‘UEFA Avrupa Ligi’ olan Asya Futbol Konfederasyonu Kupası (AFC Cup) grup maçında teknik direktörü Türk olan Maldivler’in VB Sports takımını ağırlıyordu. Kamp yaptıkları otelde ziyaret ettiğim Bahtiyar Can Vanlı, Türk futbolunun isimsiz kahramanlarındandı.
   </p>
   <p class="MsoNormal">
    Aynı zamanda yüksek mimar olan ve 10 yıla yakın Almanya’da antrenörlük yaptıktan sonra yurda dönen Vanlı, 3. olduğumuz 2002 Dünya Kupası ve 2003 Konfederasyon Kupası’nda yardımcı antrenör olarak teknik ekipte yer almış. Sonrasında Türkiye’de birkaç takımda antrenör ve teknik direktör olarak görev yapmış. Yurtdışından gelen ilk teklifi değerlendirip hepimizin tatil cenneti olarak bildiği Maldivler’e gitmiş. Yeni takımı VB Sports ile 2 yılda 2 şampiyonluk (ikinci şampiyonluğunu önceki hafta elde etti), 2 Süper Kupa, 1 Cumhurbaşkanlığı Kupası, bir de Federasyon Kupası kaldıran Vanlı, ikinci Cumhurbaşkanlığı ve Federasyon Kupası’na da sadece birer final maçı uzaklıkta. En büyük hedefi ise AFC Cup’ta gruplardan çıkmak.
   </p>
   <p class="MsoNormal">
    Çevresi de geniş Vanlı’nın. 2009’dan beri Tayland Milli Takımı’nı çalıştıran İngilizlerin efsane kaptanı Bryan Robson’la tanışmamıza da Can Vanlı vesile olmuştu. Bizimle “Türkiye’yi çok seviyorum. Çünkü milli formayla hat-trick yaptığım tek ülke.” (Bakınız 8-0’lık ilk İngiltere hezimeti) diye şakalaşan Robson’la fırsat buldukça bir araya geliyorlar. Şu aralar her ikisinin de Asya’da çalışıyor olması, tabii ki görüşme fırsatlarını da artırıyor.
   </p>
   <p class="MsoNormal">
    Vanlı, ailesini Maldivler’e götürmemiş. Önceleri neyle karşılaşacağını bilemediği için... Sonra ise işlerinin yoğunluğu sebebiyle ailesine yeterince zaman ayıramamaktan korkmuş. Kendi ifadesiyle gününün 24 saati işiyle geçiyor. Önüne çıkan zorlukları bu azmiyle bir bir aşıp başarıya ulaşmış. “Bu kadar başarıdan sonra sizi milli takıma da çağırmışlardır.” dedik. Yönetmelik gereği, ligde takım çalıştıran bir teknik direktöre bu yol kapalıymış. Kendisi olmasa bile 8 oyuncusu milli takımlara hizmet veriyor.
   </p>
   <p class="MsoNormal">
    Maldivli oyuncuların çalışma anlayışını ‘daha gelişmesi gerek’ diye tanımlayan Vanlı, bunda imkânların Türkiye’deki kadar gelişmiş olmamasının da etkili olduğunu düşünüyor ve ekliyor: “Ama futbola yatkınlar.”
   </p>
   <p class="MsoNormal">
    “Türk ve Maldiv futbolunu karşılaştırır mısınız?” diyoruz Can Vanlı hocaya. “Maldivler, futbolda Türkiye’nin 1980 sonrasını yaşıyor. Yurtdışından gelen başarılı hocalar Türkiye’deki çalışma ve futbol anlayışını değiştirmişti. Şimdi de benzer durum burada yaşanıyor.” diyor. Kendisi söylemiyor ama belli ki VB Sports çoktan Maldivler’in G.Saray’ı, Can Vanlı da Jupp Derwall’i olmuş bile. Zaten Maldivler’in dünya futbolundaki konumu da bizim o yıllardakinden farklı değil. FIFA sıralamasında 160. sırada. Birgün Maldivler daha yukarılara çıkarsa, şüphesiz Bahtiyar Can Vanlı’nın bu başarıya katkılarından da bahsedilecek.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Nedim Yüksel ÇAKIR, 11 October 2011, 18:59
> Sevgili Can hocamızla Kırşehirspor'dayken çalışma fırsatı bulduğum için kendimi şanslı sayıyorum. Can Vanlı Hocamız, hem kişilik olarak hem de bir profesyonel olarak herkesin örnek alması gereken bir teknik direktördür. Hocamızın en önemli özelliği; çalışkanlığı, kararlılığı ve rakiplerini ilimi met...

Kaynak: [www.aksiyon.com.tr](http://www.aksiyon.com.tr/aksiyon/haber-30691-vanliyam-canliyam-maldivlerde-sanliyam.html), [web.archive.org (arşiv bağlantısı)](http://web.archive.org/web/20131206114657/http://www.aksiyon.com.tr/aksiyon/haber-30691-vanliyam-canliyam-maldivlerde-sanliyam.html)
