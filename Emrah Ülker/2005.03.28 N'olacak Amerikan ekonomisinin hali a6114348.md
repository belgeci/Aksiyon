# N’olacak Amerikan ekonomisinin hali

*Emrah Ülker 2005.03.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117220546im_/http://www.aksiyon.com.tr/resim/538/40.jpg" vspace="5"/>
   <!--- Resim Burada ---------->
  </p>
 </font>
 <font class="content">
  NEW YORK - Amerikan ekonomisi üzerindeki tartışmalar bitmiyor. Göstergelerde yaşanan olumsuzluklar, doların değer kaybıyla birlikte, bütün dünyanın gündemine oturdu. Bugün doların değer kaybı, sadece ABD’nin değil herkesin kafa yorduğu problem hâline geldi. Sorunun temelinde birleşen Amerikalı uzmanlar, “Ne olacak?” sorusunda derin ayrılıklara düşüyor.
  <br>
   Geçtiğimiz hafta Amerikan Merkez Bankası’nın faizleri bir kez daha yükseltmesi, piyasalarda hemen yankı buldu. Gelişmeler Türkiye piyasalarını da yakından ilgilendiriyor.
  </br>
 </font>
 <p>
  <font class="content">
   ABD’de günlerdir gazetelerin yazdığı, insanların konuştuğu tek konu var. Felçli Terri Schivio hayatta kalmasını sağlayan beslenme boruları çekilip ölüme mi terk edilecek, yoksa mahkeme kararı ile kurtulacak mı? Amerikan kamuoyunun yoğun ilgisi Florida’daki bu kadın üzerinde toplanmışken, dünya ise Amerikan Merkez Bankası’nın kararına odaklanmıştı. Belki Amerika’daki halkın haberi bile olmadı 22 Mart’taki yüzde 0,25’lik faiz artışından. Buna karşılık Türkiye’den Arjantin’e, Çin’den Filipinler’e onlarca ülkede ekonomiden sorumlu insanlar, günlerdir bu kararın kendilerini nasıl etkileyeceğini tartışıyor.
   <br>
    <br/>
    Faizleri yüzde 2,75’e yükselten Merkez Bankası açıklaması, piyasalarda hemen yankı buldu. Amerikan dolarının değeri yükseldi, gelişmekte olan ülkelerin tahvilleri değer kaybetti ilerleyen bir iki gün içinde. Şimdi gözler mayısta yapılacak toplantıda. Büyük ihtimalle yine yüzde 0,25’lik, belki de yarım puanlık bir artış yapılacak. Faiz oranı yıl sonuna kadar yüzde 3,5-4’ler seviyesine ulaşacak.
    <br/>
    <br/>
    Kararın Türkiye’yi ilgilendiren noktası da burada. Ellerindeki paraya yüksek getiri sağladığı için Türk piyasasındaki yabancı yatırımcılar, Amerikan pazarına geri mi dönecek? 35 milyar dolar seviyesindeki sıcak paranın ne kadarı ülkemizden çıkacak? Bu çıkışın Türk ekonomisine etkisi ne olacak? Dünyanın öbür ucundaki faiz artırımının Türkiye’de nasıl yankılanacağını değerlendirirken, önce doların ve ABD ekonomisinin içinde bulunduğu duruma bir göz atmakta fayda var.
    <br/>
    <br/>
    Dolardaki düşüşün sırrı
    <br/>
    <br/>
    Ne zaman bir yerde bir sorun yaşansa, mesela bir ülkede iç karışıklık çıksa ya da ekonomik belirsizlik başgösterse dolar, devletten vatandaşa birçok kişinin sığındığı liman oldu bugüne kadar. Parasının değerini korumak isteyenler, tercihlerinde bugüne kadar pek yanılmadılar; ama son dönemde, bu sefer sorunlar ABD kaynaklı veya ABD’yi de ilgilendirdiği için dolar, yatırımcılarını üzmeye başladı. Önce Amerikan ekonomisinde beliren durgunluk, ardından gelen 11 Eylül ve sonrasında Afganistan harekatı, Irak’ta süren savaş, Kuzey Kore ve İran ile gergin ilişkiler, bunların üzerine binen bütçe ve ticaret açıkları ekonomiyi sarsarken, doların da gittikçe değerini yitirmesine sebep oldu.
    <br/>
    <br/>
    Gidişata bakıp doların değerinin daha da düşüp dünyada bir ekonomik durgunluğu tetikleyeceğini düşünenler de var. Irak’tan çekilecek askerlerle doların yükselişe geçeceğini ve dünya ekonomisinin rahatlayacağını iddia edenler de...
    <br/>
    <br/>
    Amerikan dolarının iki yıldır devam eden düşüşü, bugüne kadar onlarca üniversitede, yüzlerce araştırma tezine konu oldu. Araştırmacılar, çeşit çeşit iktisat teoremleri ile doların neden değer kaybettiğini açıklamaya çalıştı. Yazılan sayfalarca raporda, dünya ticareti ve siyasi gelişmeler ışığında izahatlar getirildi. Ancak dolar üzerinde çalışanların “uzun lafın kısası” dedikleri ortak nokta ise çok basitti: Doların düşüşünün ardında karmaşık teorilerden ziyade Bush hükümetinin harcamaları bir türlü dizginleyememesi, bununla birlikte gelir artırıcı düzenlemeleri yapamaması yatıyordu.
    <br/>
    <br/>
    Afganistan harekâtı, Irak savaşı, güvenlik harcamaları, borsadaki şirketlerde ortaya çıkan muhasebe skandalları... Hepsi üst üste geldi. Harcamalar her gün çığ gibi artarken, güven tesis edici yatırım araçlarının da arka arkaya darbeler alması, dolarla yatırım yapanların içine kurt düşürmeye fazlasıyla yetti. Bu tedirginlikle yatırımcılar başka kurlarda, güvenli bölgeler arayışına girdi. Bu kaçış, doların değerini düşüren önemli bir başka faktör oldu.
    <br/>
    <br/>
    Şimdi herkesin üzerinde durduğu, “düşüşün sebebi tamam da, nereye kadar düşecek? Tekrar çıkacak mı? Ne olacak bu doların hâli?” sorularının cevabı. Cevap vermesi oldukça zor olan bu konular, bugün ABD’den Polinezya Adaları’na kadar dünyanın dört bir yanında merakla izleniyor. Zira dünya ekonomisinin büyük kısmı dolar bazında ticaret yapıyor, birçok temel maddenin fiyatı dolar cinsinden belirleniyor. Yani dolardaki birkaç sentlik oynama, Van’ın Başkale ilçesinde halı dokuyup ihracatçıya satan köylüden yılda 4 milyon pantolon ihraç eden sanayiciye, Merkez Bankası idarecilerinden sokaktaki vatandaşa kadar herkesi ilgilendiriyor.
    <br/>
    <br/>
    Bu durum, hemen hemen dünyanın tüm ülkelerinde üç aşağı beş yukarı aynı. Yani dolar sorunu sadece ABD’nin değil, tüm dünyanın kafa yorduğu bir problem. Sorunun temelinde birleşen uzmanlar, “Ne olacak?” sorusunda ise derin ayrılıklara düşüyor. Doların düşme grafiğinin 2 yıl daha aynı eğilimde seyredeceğini iddia edenler de var, “Artık dip nokta görüldü, tam dönüş noktasındayız. Kısa zamanda dolar eski seviyelerine ulaşacak.” diyenler de...
    <br/>
    <br/>
    1990’larda yaşanan ekonomik patlama Amerikan halkının zaten yüksek olan refah seviyesini bir kat daha artırdı. Yüksek teknoloji firmalarının çoğalması, binlerce insana yüksek rakamlarla iş bulma imkanı sağladı. Piyasaya gelen güven ve dolaşımdaki paranın artması, ticaret erbabına son 30 yıldaki en mutlu günlerini yaşattı. Zaten “tüketim kültürü” üzerine oturan Amerikan ekonomisi tam anlamıyla patlama yaşadı. Şirketlerin kârlılık oranları yükseldi. Maaşlar arttı. İşsizlik azaldı. Ancak yeni milenyum, ABD’ye mutluluk getirmedi. 2000, bir anda binlerce internet firmasının iflasıyla tarihe geçti. 2001 başlarında etkisini hissettiren durgunluk, 11 Eylül saldırısıyla yerini iyice sağlamlaştırdı.
    <br/>
    <br/>
    Savaşlar Amerikan ekonomisinin belini büktü
    <br/>
    <br/>
    Hem ekonomideki durgunluk hem de 11 Eylül’ün yan etkileri ABD yönetiminin harcamalarını artırdı. Önce Afganistan harekatı, ardından Irak savaşı zaten kalbura dönen Amerikan bütçesine dev delikler ekledi. 11 Eylül sonrasında artan güvenlik harcamaları, güvensizlik sebebiyle ulaşım ve turizm sektöründeki büyük zararlar durgunluğun tuzu biberi oldu. 2002, dev şirketlerin muhasebe skandallarına şahit oldu. Enron, Worldcom gibi ülkenin sayılı şirketleri birer birer iflas bayrağı çekti. Zincirleme etkiyle kısa sürede binlerce insan işsiz kaldı. Ancak ne işsiz kalanlar ne de Amerikan hükümeti, içinde bulunduğu zor duruma rağmen harcamalarını kısamadı.
    <br/>
    <br/>
    İhtiyaçlar yüzünden borçlanmak zorunda kalan yönetim, tasarruf oranı dünyanın en düşük ülkelerinden biri olan Amerikan halkından borç para bulamıyor. Çünkü kolay kredi alabilen Amerikan halkı pek öyle tasarruf etmeyi sevmiyor. Amerika’da yüzde 1 civarında olan tasarruf oranı Avrupa’da yüzde 10’lar civarında. Yani Amerikalı kazandığını hemen harcıyor, tüketiyor. Bu durumda Amerikan hazinesi çareyi elindeki bonoları yabancı merkez bankalarına satmakta buluyor. Son günlerde meşhur olan adıyla ortada bir “bayi fonlaması” var. Örneğin bir beyaz eşya üreticisi durgunluk dönemlerinde zarar etme pahasına, kendi bayisine çok ucuz faizle kredi açar. Böylece kendi ürettiği malları sattırmak amacıyla faizden zarara uğrar; ama malını satar ve böylece ayakta kalır. Bu sistem şu anda ABD’de varolan düzenin minik bir maketi adeta...
    <br/>
    <br/>
    Ancak, Amerikan tüketicisine elektronik eşya, araba, tekstil gibi envai çeşit ürünü satmayı sürdürmek isteyen Çin ve Japon hükümetleri tedbiri elden bırakmıyor. Amerikan Merkez Bankası ve tüketicisinin krize girmesine razı olmadıklarından, dolar değer kaybedecek diye düşünseler bile, Amerikan hazinesinin ihraç ettiği bonolara rağbet ediyorlar. Geçtiğimiz 3 yılda getirisi çok düşük de olsa, ne ellerindeki Amerikan bonolarından çıktılar, ne de bono almayı bıraktılar. Kaynak sağlamalıydılar ki, Amerikan halkı tüketime devam edebilsin, Amerikan hükümeti harcamalarını sürdürebilsin. Böylece, satanın önce alıcıyı kredilendirip borçlandırdığı, ardından da parasını mal satarak tahsil ettiği bir devr-i daim sistemi işliyor.
    <br/>
    <br/>
    Dikkat edilirse bu “düzen” harcamanın devam etmesine bağlı. Amerikan halkı harcadıkça, bu ülkeye mal satanlar üretime devam edecek. Amerikan hükümeti açıklarını kapatmak için yabancı ülkelere tahvil satacak. Oradan gelecek para ile harcamalarını yapacak. Uzun süredir işleyen sistem, Amerikan ekonomisinin yükseldiği 1990’lı yıllarda bir hayli iyi çalıştı. Ancak durgunlukla birlikte tökezlemeler başgösterdi. Bu arada düşük getiriler nedeni ile birçok yatırımcı da dolardan kaçmaya başladı. Piyasada bollaşan doların değeri, Amerikan ekonomisinin yaşadığı durgunlukla birçok para birimi karşısında önemli miktarlarda değer yitirdi.
    <br/>
    <br/>
    Amerikan ekonomisi
    <br/>
    <br/>
    toparlanıyor mu, batıyor mu?
    <br/>
    <br/>
    Son dönemde açıklanan ekonomik veriler, Amerikan ekonomisinin düzlüğe çıkmaya başladığı yorumlarına sebep oldu. İşsizlik oranlarında gözlenen düşüş, yeni istihdam alanlarının oluşması, enflasyonun yüzde 3’ü aşmaması, borsanın toparlanma eğilimi, sanayicilerin katma değer üretmeye başlaması gibi olumlu göstergeler, birçok çevrede mutlulukla karşılandı. Ancak bu gelişmelerin asıl üzerinde durulması gereken noktayı gözlerden kaçırdığını iddia eden uzmanlar, “değeri yerlerde sürünen doların hem ABD hem de dünya ekonomisi açısından büyük tehlike arz ettiği” uyarılarını yapıyor.
    <br/>
    <br/>
    Dolar 2001’lerin başından beri bir düşüş içinde. Yani henüz 11 Eylül saldırısı yaşanmadan, Amerikan ekonomisi bir durgunluğa girmiş, dolar da değer yitirmeye başlamıştı. 3 bine yakın insanın hayatını yitirdiği terörist saldırı, ekonomideki kötü gidişi hızlandırdı. Zaten güven sorunu yaşayan doların düşüşü hızlandı. O günden bu yana doların Euro karşısındaki değer kaybı yüzde 30’dan, Japon Yeni karşısındaki değer kaybı yüzde 20’den fazla. Halen 1,30’larda dolaşan Euro’nun yıl sonunda 1,5 dolara, Yen’in ise 97-98 sentten, 1,04 dolara kadar yükseleceği tahminleri var.
    <br/>
    <br/>
    Dolardaki düşüşün temel sebepleri
    <br/>
    <br/>
    Doların değer kaybı konusunda yatırımcıların çok farklı tepkileri söz konusu. Hatta bazı Amerikalı yatırımcıları da memnun ediyor. Paranın düşük değerini fırsat bilenler, dünyanın değişik yerlerinde yüksek faizlerle paralarını işletiyor. Birçok yatırımcı, son dönemde riske girse de, ülke dışında yaptıkları yatırımların karşılığını aldı. Geçtiğimiz yıllarda uluslararası tahvil senetleri, yüzde 20’lere yaklaşan oranlarda kazandırdı. Bu rakamı geçebilen sadece altın fonları oldu.
    <br/>
    <br/>
    Bazı uzmanlar ise doların değerini sarkacın hareketine benzetiyor. Uzun süre değerli kalan dolardaki kaybın kaçınılmaz olduğunu belirten Franklin Templeton Fund uzmanlarından Michael Hasenstab, yaşananları doğal bir süreç olarak nitelendiriyor. Hasenstab’ın altını çizdiği, “Dolar değer kazandıkça Amerikan ürünleri dünyada pahalanıyor ve üreticiler bundan zarar görüyor. Buna karşılık değer kaybeden dolardan memnun olan Amerikalı üreticiler, mallarını rahatlıkla satmanın keyfini yaşıyor. İthalatçılar bundan şikayet etse de, Amerikan pazarını kaybetmek istemeyen yabancı üreticiler kâr marjlarını olağanüstü kısarak, neredeyse maliyetine mal satıyorlar.” noktası. Hasenstab’a göre doların değer kazanması Amerikan ekonomisinin kurtulması yönündeki reçetelerin en geçerlilerinden. Hasenstab, böylelikle ihracat gelirlerinin artacağını savunuyor.
    <br/>
    <br/>
    Peki, dolar neden düşüyor? Sebepleri üç ana başlık altında toplamak mümkün. Birincisi, dış ticaret dengesindeki tamir edilemez açık. Değerli dolar nedeniyle Amerikalı üreticiler yeterince mal ihraç edemez hale geldi. Dünya, Amerikan malından uzaklaştı. Son dönemde dolar değer yitirdi; ancak Amerikan firmalarının büyük oranda tesislerini ülke dışına kaydırmış olmasından ötürü yine ihracata çok etki etmedi. Çünkü ABD’de ihracat yapacak firma sayısı azaldı. Ülke içinde üretim yapanların büyük kısmı da sadece iç tüketime yöneldi.
    <br/>
    <br/>
    İkincisi, cari işlemler açığı, yabancı yatırımcıların ABD’deki tahvil, hisse senedi benzeri yatırımları ile dengelendi yıllarca. Amerikan firmalarına doğrudan yatırım yapan, hisse senedi alan, emlak yatırımları yapan yabancılar, açığın giderilmesinde önemli görev üstlendi. Bir başka deyişle Amerikalıların ithalat için harcadıkları paralar, yatırım amacıyla ülkeye geri gelen kaynaktı. Ancak, doların değer yitirmesi, yatırımcıların dolar bazlı senet, tahvil benzeri yatırımların yanında, emlak taleplerini de azalttı. Bunun yanında ekonomideki zayıflama, durgunluk, büyük muhasebe skandalları, borsadaki istikrarsızlıklar da yabancıların kaçışında etkili oldu. Sonuçta talebin azalması, doların değerini düşürdü.
    <br/>
    <br/>
    Son olarak, ABD’de faizlerin düşük seyri, yabancı yatırımcıları daha kısa sürede daha fazla paralar kazanacakları başka pazarlara itti. Amerikan tahvilleri yerine Euro bazlı yatırım araçlarını tercih eden yabancı finans çevreleri, Amerikalı yatırımcıların da seyrini değiştirdi. Dengesizlik nedeniyle Amerikalı yatırımcılar, paralarını hisse senetleri yerine tahvillere yatırmaya başladı. Yatırım çevrelerinde Amerikan ekonomisine ve borsalarına duyulan güven azaldı. Güvensizlik, yatırım isteksizliğini doğurdu. İsteksizlik talep düşüklüğünü getirirken, faizler düştü. Durgunluk içindeki Amerikan ekonomisi için düşük faiz politikası uygun görülse de, global anlamda doların değerini kaybetmesi başka sıkıntılara yolaçtı. Nitekim bu durumun farkında olan Amerikan Merkez Bankası, tarihin en düşük değerlerini yaşayan faiz oranlarını yükseltmeye başladı.
    <br/>
    <br/>
    Euro, doları zorluyor
    <br/>
    <br/>
    Euro’nun yüksek değerinin sanayici ve üreticilerinin yabancı pazarlardaki rekabetini azalttığını düşünen Avrupa ülkeleri de faiz indirimine gitti. Ancak, Avrupa’daki faizler ABD’deki kadar hızlı bir düşüş göstermedi. Daha dengeli bir seyir izledi. Buna karşılık ABD’ye göre hâlâ yüksek seyreden faizler, Euro bazlı tahvilleri cezbetmeyi sürdürüyor. Bazı uzmanlar, Avrupa’daki faizlerin daha düşeceğini savunuyor. Bu durumda yabancı tahvillerden kaçanların tekrar dolara yöneleceğini iddia ediyor.
    <br/>
    <br/>
    Dolar, İkinci Dünya Savaşı’ndan bu yana küresel ticaretin başrol oyuncusu. Ülkeler uzun zamandır paralarının güvende olmasını istediklerinde dolar aldı. Ellerindeki dolarla yatırımlarını ve birikimlerini, kapalı garaja park edilmiş araba gibi kazalardan koruduklarına inandılar. Bu durumda sürekli dolara talep oldu. Bunu iyi değerlendiren Amerikalı politikacılar, iç ekonomik dengeleri de böylece daha kolay idare etti. Fakat dolar bir süredir para ligindeki liderliğini kaybetmeye başladı. Henüz 4 yaşındaki Euro, 200 yıllık doların karşısına dikildi. Gelişmeler, yeşil renkli kralın, yerini başka bir oyuncuya kaptırmak üzere olduğunu gösteriyor. Bu durumda, dünya ekonomik göstergelerinde ciddi değişiklikler beklemek mümkün.
    <br/>
    <br/>
    Bill Gates ve Warren Buffet da dolardan kaçıyor
    <br/>
    <br/>
    Amerikalı ünlü iki işadamı, Bill Gates ile Warren Buffet’in bu konudaki tutumları doların seyri hakkında önemli ipuçları veriyor. Dolardaki düşüşün devam edeceğini iddia eden Gates ve Buffet, bütçedeki açığa işaret ederek bu trendin 3 yıl daha sürebileceğini söylüyor. Söylemekle kalmıyor, yatırımlarını dolardan Euro’ya kaydırıyorlar. Amerikan ekonomisi 2004’te, 617 milyar dolarlık ticaret açığı vermişti. Bu açığın kolay kolay kapatılamayacağını gören sadece Gates ve Buffet değil elbette. Dünyanın dört bir yanındaki ülkelerin merkez bankası başkanları da bunun farkında. Ellerindeki dolar rezervlerini başka bir para birimine, daha doğrusu Euro’ya çevirme telaşındaki başkanlar, bu işi de dengeleri bozmadan yapma derdinde.
    <br/>
    <br/>
    Yapılan bir araştırma 2 trilyon dolar civarında bir paraya hükmeden 65 merkez bankasının ellerindeki paranın yüzde 20 ila 30’unu dolardan çıkarma planı olduğunu ortaya koyuyor.
    <br/>
    <br/>
    Merkez bankalarının ellerinde dolar bulundurmasının sebebi rezervlerine destek olup, kendi para birimlerini de canlı tutmak. Ancak doların değer kaybı, bankaların varlıklarından önemli kayıplara neden oluyor. Bazı yorumcular, yaşananlarla doların güvenirliğini ve egemenliğini yitirmeye başladığını savunuyor.
    <br/>
    <br/>
    Economist dergisinde çıkan bir yorumda yer alan şu ifadeler dolar hakkındaki yorumların en ağırlarından: “Rezerv parası, güvenli bir kasa gibidir. O parada kalırsanız, başınıza bir şey gelmemesi gerekir. Ancak doların değeri sürekli düşüyor, daha da düşebilir. Dolar, rezerv parası sıfatını devam ettirmek istiyorsa, bazı ekonomik politikalarla desteklenmeli. Bu politikanın, halen ABD’nin sürdürdüğü, büyük bütçe ve ticaret açığına neden olan politikası olmadığı ortada. Kesinlikle sürdürülemez olan bu bütçe politikasıyla bir rezerv parası politikası güdülemez. Her şeyden önemlisi rezerv olmak, borç veren, verebilen olmaktır. ABD, şu anda dünyanın en borçlu ülkesi. Bu hâli ile uzun süre rezerv parası kalınamaz.”
    <br/>
    <br/>
    Doların düşüşü ilk kez yaşanmıyor
    <br/>
    <br/>
    Center for American Progress uzmanlarından Christian Weller de ticaret açığının alarm vermeye başladığını kaydediyor. Açığın gayr-i safi milli hasılanın yüzde 6’sına doğru yol aldığını ifade eden Weller, “Dünyada krize girmiş birçok ülkede, açık bu seviyelerden daha düşüktü. Şu anda pazarda, dünyanın en büyük ekonomisi ABD’nin aldığı borçları ödeyip ödeyemeyeceği tartışılıyor. Merkez bankalarının, Amerikan tahvillerine ilgisi eskisi gibi değil. Pek çok ülke dolardan kendi ülkesinin para birimine veya Euro’ya dönüyor.” diyor. ABD’nin ticaret açığını kapatabilmesi için her gün 1,8 milyar dolarlık bir desteğe ihtiyaç duyduğunu söyleyen Weller, yabancı merkez bankalarının Amerikan tahvillerine ilgisinin durması halinde, ekonominin çok ciddi bir krize gireceğini savunuyor.
    <br/>
    <br/>
    Bu karamsar tabloya karşı çıkanlar da var. Hudson Institute’dan Irwin Staltzer, dolardaki düşüşün ilk kez yaşanmadığını vurguluyor. Başkan Ronald Reagan döneminde yüzde 40’lara ulaşan değer kaybını hatırlatan Staltzer, “Dolar, o kadar düşüşten sonra yeniden değer kazandı ve yıllarca yine değerli idi. Amerikan ekonomisinin gücü, doların toparlanması için yeter de artar. Amerikan yatırım araçları da hâlâ en güvenilir seçenektir. Unutmayın, Amerikan ekonomisi hâlâ büyüyor. Hem de birçok ülkeden daha fazla. Son günlerdeki para akışı, trendin yeniden ABD’ye döndüğünün göstergesi. Amerikan ekonomisi büyüdükçe sermaye çekmeye devam edecektir. Hem paranızı dolardan başka nereye koyacaksınız?” diyor.
    <br/>
    <br/>
    ‘Euro ile ilgili bilinmeyen çok şey var’
    <br/>
    <br/>
    Euro’nun çok yeni bir para birimi olduğunu savunan Staltzer, “Euro ile ilgili bilinmeyen ve tahmin edilemeyen o kadar çok nokta var ki. AB’deki o kadar ülkenin tek para politikasının olması, işleyecek bir sistem değil. Her ülkenin kendine göre bir yapısı ve ekonomisi var. Asıl korkulması gereken para birimi Euro’dur.” diyor. Dolara olan güveni, Euro’ya olan güvensizliğine rağmen Staltzer de, ABD’nin büyük miktarlı borcu için “meçhule giden bir gemi” benzetmesini yapıyor.
    <br/>
    <br/>
    Ekonomi çevrelerinin şikayet etmesine rağmen, neden Amerikan hükümeti dolardaki düşüşe engel olmuyor sorusunun birkaç cevabı var. En kolay olanı, engel olamıyor. Bazı analistler ise “Doların değerini düşürerek, ticaret açığını dengelemeye çalışıyor” yorumunu yapıyor. Düşük doların Amerikalı ihracatçı için bulunmaz fırsat olduğunu ifade eden uzmanlar, ithalatın da azaldığını, böylece ticaret açığının düşeceğini iddia ediyor. Teoride doğru görünen bu denklem, gerçek hayatta tam tersine işliyor. Tüketimi dizginlemeyen Amerikan halkının talepleri, ithalatı artırıyor. Zaten ithalat olmasa, ülkede birçok malın sıkıntısı çekileceği aşikar. Zira, temel tüketim malzemelerinde ABD’de üretim yapan neredeyse kalmadı. Bunun yanında, yüksek maliyetiyle Amerikalı ihracat malları, dünyada eskisi kadar ilgi çekmiyor.
    <br/>
    <br/>
    Nouriel Roubini, New York Üniversitesi’nde öğretim üyesi. Bill Clinton döneminde Beyaz Saray’a ekonomi danışmanlığı yapan Roubini, 2005 veya en geç 2006’da yeni bir Bretton Woods sisteminin yürürlüğe gireceğini savunuyor. Irak savaşı sonrası durumu İkinci Dünya Savaşı sonrasına benzeten Roubini, “Hem siyasî ve tarihî hem de bazı yönlerden ekonomik alanda benzeşmeler var. İsmi başka olsa bile, yeni bir Bretton Woods (BW) benzeri anlaşma kaçınılmaz. Doların devam eden değer kaybına, dünya ekonomisinde meydana getirdiği belirsizlikler ve dengesizliklere başka ülkelerin de, ABD’nin de daha fazla dayanmaya gücü yok.” diyor.
    <br/>
    <br/>
    Amerikan ekonomisi ve dolar açısından da gelecek için çok karanlık bir tablo çizen Roubini, kurulacak BW2’nin ilkine göre daha kırılgan bir yapı içereceğini iddia ederek, “Ya dolar ve Amerikan ekonomisi içine düşeceği durum nedeniyle böyle bir sistem talep edecek, ya da kurulacak böyle bir sistem neticesinde Amerikan ekonomisi büyük bedeller ödeyecek.” diyor. Roubini’ye göre, her halükarda dolar ve Amerikan ekonomisi için çok sert bir düşüş söz konusu: “Doların sert düşüşüyle dış ticaret açığı azalır. Uzun vadeli faizler düşer ve dış piyasalara olan borç azalır. Doların ‘serbest düşüşü’ enflasyon getirir. Faiz oranları düşer. Riskten kâr sağlayan her türlü yatırım aracı inişe geçer. Amerikan ve dünya ekonomisinde ani ve keskin bir durgunluk başlar.”
    <br/>
    <br/>
    Bretton Woods sistemi
    <br/>
    <br/>
    Bretton Woods olarak bilinen sistem, önemli gelişmiş devletler arasındaki ekonomik ve ticari ilişkileri düzenliyor. Dünya tarihinde ilk kez, bağımsız devletler, arasındaki ticari ilişkiler için bir düzen öngören sistem, İkinci Dünya Savaşı’ndan hemen sonra tesis edildi. 44 ülkeden 730 delege, New Hapshire eyaletindeki Bretton Woods kasabasındaki Mount Washington Oteli’nde bir araya gelerek, dünya ticareti için bir sistem önerdi. 1944 Haziran’ında imzalanan anlaşmayla uluslararası ekonominin düzeni için birtakım düzenlemeler getirildi. O gün kurulan “Yeniden İnşa ve Gelişim Bankası” daha sonra “Dünya Bankası ve IMF” olarak ikiye bölünerek yoluna devam etti. Bu anlaşmanın temelinde her ülkenin kendi para birimini diğer para birimleri karşısında, altın biriminden belirli bir değerde tutma zorunluluğu yatıyordu. Bunun yanında ödeme dengesizliklerinde IMF’nin devreye girerek düzenleyici olması öngörülüyordu. Ancak 1971’de ABD’nin dolara müdahalesi ile sistem çöktü.
    <br/>
    <br/>
    Başlangıçta en güçlü ekonomi olması nedeniyle ABD, sistemden en fazla yararlanan ülkeydi. Özellikle dolar kıtlığı yaşanan 1950’lerde sistem Amerikan ekonomisine büyük katkılar sağladı. Ancak, Amerikan ekonomisinin 1958’den sonra açık vermeye başlaması, ardından Vietnam Savaşı ile gelen büyük masraflar, önce Amerikan ekonomisini ardından da Bretton Woods sistemini çökertti. Önlenemez ticaret ve bütçe açığı nedeni ile ABD, doların değerinin belirlenmesinde gücünü kaybetmeye başladı. Bunun üzerine Başkan Nixon, dolar-altın değişim işlemlerini durdurma kararı aldı. Smithsonian Anlaşması adı verilen kararlar dizisi ile bundan sonra ülkelerin para değerlerini serbestçe belirlemesi kararlaştırıldı.
    <br/>
    <br/>
    Açıklar daha da artacak
    <br/>
    <br/>
    New York Üniversitesi’nde Stern İş İdaresi Yüksek Okulu’nda ders veren Nouriel Roubini, Bretton Woods sisteminde ABD’nin global ticari açığın merkezinde olmadığını vurgulayarak, “O zaman ABD, temel kreditördü, şimdi ise ana borçlu. Bu nedenle açık zamanla azalmayıp, artacaktır. Bunun neticesinde ABD’nin açıklarını kapatan yabancı finansörlerin yavaş yavaş çekileceğini düşünüyorum.” diyor. Bir düzenlemeye gitmenin mecburiyet olacağına inanan Roubini, bunun çok da kolay gerçekleşemeyeceğinin farkında. “Avrupa ülkeleri ikinci bir Bretton Woods sistemine istekli değil, aynı zamanda düzensizliği giderecek koordinasyon kurumları çok yetersiz. ABD ve Avrupa, korumacı politikalara yönelecek.” diyor.
    <br/>
    <br/>
    Tüketime dayalı Amerikan ekonomisindeki açıkların daha da artacağını düşünen Roubini, “2004’te 666 milyar dolarlık cari açık, gayr-i safi milli hasılanın yüzde 5,7’sine karşılık geliyordu. Bu artışla devam ederse 2014’te gayr-i safi milli hasılanın yüzde 6,2’sine karşılık gelen 1 trilyon 134 milyar dolara ulaşacak.” diyor. Bu tahminler, Roubini’nin tablosunu daha da karartıyor.
    <br/>
    <br/>
    Roubini’nin öngördüğü çözümlerin başında ise mevcut vergi kesintisi politikasının terk edilerek, tam tersi uygulamaların başlatılması ve sosyal güvenlik sistemini özelleştirme kararından bir an önce vazgeçilmesi geliyor. Tüketimin dizginlenmesi için “öde ve git” türü bir sistem öneren Roubini, borçlanmanın azaltılması gerektiğini savunuyor. Roubini, sert tedbirler alınmazsa, sistemin geri dönüşü olmayan bir düşüşe girmesinin kaçınılmaz olduğunu iddia ediyor. Roubini, Bush iktidarının öne sürdüğü tekliflerin tersine adım attığını bu nedenle, an be an global bir durgunluğun gelmekte olduğunu iddia ediyor.
    <br/>
    <br/>
    Pembe tablo bekleyenler de var
    <br/>
    <br/>
    Onlardan biri Cantor danışmanlık firmasından John Herrman. Aynı zamanda Cantorview’in başeditörü olan Herrman, 1990’lardaki bereketli günlerin geride kaldığını vurguluyor ve 2000’leri tutumlu davranılması gereken yıllar olarak tanımlıyor. 2005-2006 döneminde gerek ABD, gerek dünya ekonomisinde sağlıklı bir büyüme ve genişleme öngören Herrman, “Amerikan ekonomisi 3 yıl kadar süren durgunluk dönemini atlattı. Mart 2003’ten itibaren yapıcı bir süreç içinde. Artık durgunluktan çıkıldığına göre, tam ekonomik canlanmanın başlangıcındaki dönme noktasındayız. Aşağıya doğru giden grafiğin artık yön değiştirdiğine inanıyorum. 2005-2006, yeni bir ‘Altın Çağ’ın başlangıç yılları. Bu düşüncemin göstergeleri şirketlerin bilançolarındaki eksilerin artıya dönmesi, yatırım harcamalarının yükselmesi, kapasite kullanımının artması, yeni işe alımların çoğalması... Uzun vadeli ve sürekli yüzde 3,5’lik büyüme görünüyor.” diyor.
    <br/>
    <br/>
    ‘Kriz bekleyenler muhtemelen yanılacak’
    <br/>
    <br/>
    İş dünyasının önünde çıkılması gereken bir rampa bulunduğunu vurgulayan Herrman, bu dönemde başarılı yöneticilerin öne çıkacağını ve önemli işlere imza atacaklarını kaydediyor. Geçmiş dönemlerdeki kadar riskli yatırımlar beklemeyen Herrman, bu durumun hormonlu değil, sağlıklı bir gelişme doğuracağına inanıyor. 2003 yılından beri birçok firmanın kendisini yavaş büyüme rakamlarına hazırladığını ifade eden Herrman, “Elbette 1990’lardaki büyüme ve kârlılık rakamlarından bahsetmek mümkün değil; ancak, şirketler artık bunun farkında. Yatırım ve harcamalarını ona göre yapıyorlar. 2000’lerin başında birçok firmanın krize girmesinin nedeni, 90’lardan gelen aşırı eleman, fazla harcama, yüklü stok gibi handikaplardı. O dönemde risk almak çok kolaydı. Son 2-3 yılda yüklerinden kurtulan, hafiflemiş şirketler, operasyon güçlerini de artırdı. Risk almaktan kaçınıyorlar. Kriz tecrübesi ile önümüzdeki yıllarda, kırmızı renkli zarar bilançoları değil, kâr bilançoları bekliyoruz. İç bünyede toparlanacak ekonominin bütçe açığına vergi başta olmak üzere birçok kalemde katkısı olacaktır. Yönetimin alacağı tedbirlerle, açıkların dizginleneceğini ve global kriz bekleyenlerin beklentilerinin yanılacağını düşünüyorum.” diyor.
    <br/>
    <br/>
    2005’te ABD için GSMH büyümesini yüzde 4,5 olarak tahmin eden Herrman, ekonominin iştahının açıldığını, iş çevrelerindeki ticaret ve yatırım yapma isteğinin büyümeyi hızlandıracağını düşünüyor. Danışmanlık verdiği çevrelere, Amerikan ekonomisi hakkında çok olumlu beklentileri bulunduğuna dair raporlar hazırlayan Herrman, büyümeyi azaltacak tek faktörün iç ve dış rekabet olduğunu düşünüyor. Herrman, iyimser tabloya rağmen, 2000’li yıllardaki kâr oranlarının beklenmemesi gerektiğinin altını çizerken, “Bu düzelme bazı çevreleri tatmin etmeyebilir. Ancak durgunluk döneminden çıkıldığı unutulmamalı.” uyarısında bulunuyor. İçeride toparlanacak Amerikan ekonomisinin, doları güçlendireceğini de savunan Herrman, sert hareketler beklenmediğini, belirli bir süreçte doların en azından Euro karşısında kaybettiklerini geri alacağını düşünüyor. Çin’de devalüasyon öngören Herrman, bu durumun sadece Amerikan ekonomisine değil, tüm dünyaya katkısı olacağını ifade ediyor.
    <br/>
    <br/>
    Beklenmedik doğal afetler beklentileri etkiler
    <br/>
    <br/>
    Herrman, öngörülerini engelleyebilecek gelişmeleri ise şöyle sıralıyor: “İki yıl içinde petrolün varilinin bugünkü 50-55 dolar seviyelerinden 65 dolara ulaşmasını bekliyoruz. Bu nedenle petrol fiyatları, ABD ekonomisindeki olumlu gelişmeleri engellemeyecektir. Bölgesel veya küresel bir çatışma ortamı da beklentilerimiz arasında değil. Gerek Irak ve Afganistan’da, gerekse dünyanın sorunlu diğer bölgelerinde bir patlama beklentimiz yok. Faizlerin artması da olumsuz bir faktör olarak sayılamaz. Genel beklenti yıl sonunda yüzde 3,5 ancak biz yüzde 4’e kadar çıkabileceğini düşünüyoruz. Bu yıl bütçe açığının önceki yıla göre artacağını ancak sonraki 4 yılda azalacağını tahmin ediyoruz. Dış ticaret açığında 2006’dan itibaren büyüme hızının vereceği ivmeyle bir azalma olacağı kanaatindeyiz. En önemlisi doların değerine oturacağını ve Euro karşısında 1,37 gibi bir değerde sabitleneceğini bekliyoruz. Yani birçok kimsenin olumsuz yorumlar yaptığı konularda ben iyimserim. Buna karşılık hiçbir şekilde tahminde bulunamayacağımız bir konu var, o da doğal felaketler. Yaşanacak büyük bir kasırga, ekonomideki beklentileri etkileyecektir. Bunun yanında ülke içinde gerçekleşebilecek bir saldırının ve ortaya çıkabilecek yeni muhasebe skandallarının da negatif etki meydana getireceğini düşünüyorum. Bunların gerçekleşmesini dilemesem de, ihtimal içinde oldukları için sayıyorum.”
    <br/>
    <br/>
    Petrol fiyatlarında genel beklenti 2 yıl sonra 65 dolar
    <br/>
    <br/>
    Şu günlerde 50-55 dolar arasında seyreden petrol fiyatları, global ekonomi için önemli ayaklardan biri. Gerek işi petrol olan gerekse petrolü izleyen çevrelerin ortak düşüncesi artık petrolün varili 30-40 dolara satıldığı günlerin geride kaldığı. Birçok çevredeki ortak beklenti bir yıl içinde varil başına 65 dolar civarında bir fiyat. Yani petrol fiyatları şu anda bulunduğu yerde kalmayacak, çıkmaya devam edecek. Hem Amerikan hem de dünya ekonomisi için önemli göstergelerden birinin petrol olduğunun altını çizen Fimat Societe General Group Petrol Grup Başkanı Jan Stuart, petrole olan talebin, 2004 yılında adeta patladığını ifade ediyor. Fiyatı yükselten sebeplerin başında bu talep artışının yattığını kaydeden Stuart, “Talep artmaya devam ediyor. En fazla petrol talebi Çin’den geliyor. Bunun yanında Hindistan başta olmak üzere diğer Asya ülkelerinin de petrol ihtiyacının arttığını vurgulamakta fayda var. Çin’de her geçen gün açılan fabrikalar, ülkenin ekonomik yapısını değiştiriyor. Fabrikaların enerji ihtiyacının yanında, azalan işsizlik ve artan refah petrol tüketimini körüklüyor. Bir milyar nüfuslu bir ülkeden bahsediyoruz. Her araba sahibinin günde bir litre daha fazla petrol tüketmesi, ülkenin stoklarında ciddi dalgalanmalara yolaçar. Çin, sürekli petrol alan bir ülke konumunda şu anda.” diyor.
    <br/>
    <br/>
    Petrol fiyatlarındaki artış, dünyanın en fazla petrol tüketen ülkelerinden ABD’nin hem ithalat masraflarını artırarak ticaret açığını büyütecek, hem de iç ekonominin zorlanmasına sebep olacak. Bu nedenle, petrol fiyatlarındaki beklenmeyen hareketlerin, tüm dünyada olduğu gibi Amerikan ekonomisinde de etkileri görülecek. Uzmanlara göre petrol fiyatının artmasındaki etkenlerden birisi de, dolar fiyatlarının düşük olması. Rakam olarak artan fiyatların mutlak artış yüzdesinden daha düşük olduğunu belirten uzmanlar, değerlenecek doların petrol fiyatlarının artışını frenleyecek bir faktör olduğunu ifade ediyor.
    <br/>
    <br/>
    Zenginin malı züğürdün çenesini yorarmış. Amerikan halkı, ülkesinin geleceğine aldırmadan tüketmeye ve sınırsız harcama yapmaya devam ediyor. Diğer ülkeler de doların düşmesi ve artan dış ticaret açığıyla ABD’nin, dolayısıyla dünyanın bir ekonomik krize girmesinden korkuyor. Bakalım, zaman neyi gösterecek.
    <br/>
    <br/>
    ARTAN FAİZLER TÜRKİYE’Yİ NASIL ETKİLEYECEK?
    <br/>
    <br/>
    ABD’de geçen haziran ayında yüzde 1 olan faizler, 7. kez yükseltilerek yüzde 2,75’e ulaştı. FED’in faizleri 0,25 puan yükseltirken yaptığı açıklama, doların da artış eğilimine girmesine sebep oldu. Uzmanlar, bundan sonraki toplantılarda 0,25 değil, 0,5 puanlık artışlar da yaşanabileceği uyarısı yapıyor. FED’in petrol başta olmak üzere diğer ürünlerdeki fiyat artışlarının yol açtığı enflasyon baskısını yenme gereği duyması, yıl sonunda faizlerin yüzde 4’ü aşacağı beklentilerinin en büyük sebebi.
    <br/>
    <br/>
    Enflasyonu önlemek amacı ile yükseltilen faizler, domino etkisi ile tüm dünyada faiz artışını tetikleyecek. Özellikle gelişmekte olan ülkelere gelmiş sıcak paranın belirli bir kısmı, yeniden ABD’ye dönecek. ABD’deki düşük faiz oranları nedeni ile son bir yılda tahvil satarak 5 milyar dolar bulan Türk Hazinesi; sendikasyon ve seküritizasyon kredileri ile 10 milyar dolar temin eden Türk bankaları, eskisi kadar kolay kaynak temin edemeyecek. Sadece Türkiye değil, Arjantin, Rusya gibi ülkelerin de işi zorlaşacak. Borçlanmanın maliyeti yükselecek.
    <br/>
    <br/>
    Doların sadece Türk Lirası değil, diğer paralar karşısında da değer kazanması bekleniyor. Nitekim 0,25 puanlık artışa çok hızlı tepki veren piyasalarda hemen hareketlenme yaşandı. Ancak önümüzdeki dönemde gelişmekte olan ülkeleri daha zorlu bir dönem bekliyor. Adeta 3-4 yıldır süren ılıman iklimden, şartların daha çetin olduğu karasal iklime yol alan kervan gibi, hazırlıklarını iyi yapmış ülkeler değişimden en az zararla çıkacak. 150 milyar doları aşan dış borcu, çevresindeki potansiyel istikrarsızlık adaları ve içeride yaşanması muhtemel sorunlar, Türkiye’yi yatırımda riskli ülkeler sınıfına itebilir bir anda. Bunun yanında uzun süredir aşırı değerli Türk Lirası’ndan yakınan ihracatçılar için doların yükselmesi yeni kapılar açabilir.
    <br/>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Ragıp Öztürk, 31-Mart-2005
> Bizi nasıl etkileyecek?: 
> Dünya düzenini sağlamak bahanesiyle savaş(lar) çıkarmanın elbet bir bedeli olacaktı. Beni asıl ilgilendiren şu: ABD ekonomisinin gidişatı Türk ekonomisini nasıl etkileyecek?

### ALİ OSMAN ÖN, 30-Mart-2005
> Kendi işine baksaydı…: 
> ABD, Afganistan'a, Irak'a karışmayıp kendi işine baksaydı ekonomisi kötüye gitmezdi. Dış politikası yüzünden kimse bu ülkenin malını almıyor. Ekonomisinin düzelebilmesi için ABD yönetiminin değişmesi gerekir. Süper güç, Bush politikaları yüzünden “eski süper güç” olacak yakında..

Kaynak: [www.aksiyon.com.tr](http://www.aksiyon.com.tr:80/detay.php?id=20546&yorum_id=1), [web.archive.org (arşiv bağlantısı)](http://web.archive.org/web/20060117220546/http://www.aksiyon.com.tr:80/detay.php?id=20546&yorum_id=1)
