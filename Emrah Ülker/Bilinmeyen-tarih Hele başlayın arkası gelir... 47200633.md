# Hele başlayın, arkası gelir...

*Emrah Ülker Bilinmeyen-tarih*

<div>
 <font>
  <img border="0" height="1" src="/web/20040508212457im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040508212457im_/http://www.aksiyon.com.tr/resim/480/10.jpg" vspace="5"/>
  </p>
 </font>
 <font class="content">
  Kıbrıs’ta Annan Planı temelinde bir çözüm için start verilmesi Türkiye’nin AB yolundaki engellerinden birini daha ortadan kaldırdı. Uyum paketlerinin ardından hızlı bir AB lobisine soyunan hükümetin eli 1 Mayıs’tan sonra daha da güçlenecek. Eğer referandumda herhangi bir ülkeden “hayır” çıkarsa, aylarca gündemde yer tutan Annan Planı bir anda “sıfıra inecek.” O andan sonra halkın kendi isteği doğrultusunda verilmiş karar, tüm Avrupa’nın Türkiye’ye sunduğu “gizli” Kıbrıs şartını ortadan kaldıracak. Kararın “evet” olması ise birçok sorunu zaten kendiliğinden halledecek.
 </font>
 <p>
  <font class="content">
   “Satrançta kazanmanın yolu bellidir. Karşınızdakini mat ederseniz. Ya da futbolda rakibinden fazla golü atan kazanır. Ama diplomaside her zaman böyle olmaz. 10-0 mağlup görünürken atacağınız tek gol sizi galibiyete götürebilir. Hatta bir piyon ile şahları da devirebilirsiniz.” Yılların deneyimli diplomatı saatler süren Kıbrıs görüşmelerinden sonra bu ifadeleri kullanırken “Teşbihte hata olmaz” demeyi de ihmal etmedi.
   <br>
    <br/>
    New York’taki görüşmelerde masaya otururken, Türk tarafı belki 10-0 mağlup değildi ama tüm dünyanın gözünde “uzlaşmaz taraf” olarak biliniyordu. Bunlara ek olarak iki ayağı bir pabuca sokan AB takviminin sınır günlerinde olması, Türkiye’de birçok insanı tavizler verileceği gerekçesi ile endişelendiriyordu. Buna karşılık başta Rauf Denktaş olmak üzere, Türkiye’den gelen heyette dikkat çekici bir rahatlık vardı.
    <br/>
    <br/>
    Bir tarafta, gözünü kapadığı anda günlerce hiç durmadan Kıbrıs’ı anlatabilecek Denktaş; öte yanda, yaşlı kurda yaptığı sert muhalefete rağmen seçimlerden sonra onun müzakereciliği karşısında saygıyla eğilen Mehmet Ali Talat. Bugüne kadar Rumlar’la bu anlamda masada çok aktif görev almayan Talat ve Serdar Denktaş, karşıtları ile başa çıkabilecek yegane insanın Rauf Denktaş olduğunun farkındaydılar. Onlar da, eski lider Glafkos Klerides gibi görüşmelerde fazla seslerini çıkarmadılar.
    <br/>
    <br/>
    Bunun yanında Türk heyetinin çok hazırlıklı olduğu gözlerden kaçmadı. Dışişlerinin üç kıdemli büyükelçisi Uğur Ziyal, Ümit Pamir ve Baki İlkin, yanlarında yılların Kıbrıs uzmanı Ertuğrul Apakan ve müzakere ustası Deniz Bölükbaşı ile iyi bir takım oyunu oynadılar. Özellikle Alvaro De Soto’nun Rum sempatizanı tutumları karşısındaki savunmaları, Perulu diplomata ve Rum Kesimi’ne geri adım attırmada büyük pay sahibi oldu. Kıdemli BM diplomatlarından birisi, 10 saatlik tarihi zirvede Türk heyetinin yaklaşık yarım saat kadar konuştuğunu, geriye kalan 9.5 saatte Rum ve Yunan heyetlerinin kendi aralarında tartışmalarını şu sebebe bağladı: “Türkiye’den gelen heyetin ifadeleri tatminkâr ve ikna edici idi. ‘Çözüm niyetli’ oldukları da her hallerinden belliydi”.
    <br/>
    <br/>
    Başbakan Erdoğan’ın “Daima bir adım önde olacağız” prensibine yılların şahin politikacısı Mümtaz Soysal bile uymuştu. Sabahın alacakaranlığında, New York’un ayazında sokak ortasında konuşan Mümtaz Hoca, “Ne biri, iki adım öndeyiz iki” diyordu. Türk tarafının BM’nin ve Rumların beklemediği bir şekilde Annan mektubuna onay vermesi, ardından Yunan tarafından gelen tadilat tekliflerine de sıcak bakması Annan’ı bile Türklerin bir adım önde olduğuna inandırdı.
    <br/>
    <br/>
    Sonuçta müzakerelerin başlaması kararı, Kıbrıs’ta çözümsüzlüğün çözüm olduğunu iddia edenlerin ellerini zayıflattı. Her ne kadar bundan sonra da görüşmelerin kesilmesi riski varsa da, 12 saatlik rekor toplantı süresince Amerikan ve İngiliz heyetlerinin tutumu artık, tarafların anlaşmaya mecbur olduklarının göstergesi gibiydi. Amerikalı diplomat Thomas Weston’un her iki tarafın birbirlerinden şikayetleri için söylediği söz ise yıllardır aşılamayan sorunu işaret ediyordu: “Hele bir başlayın arkası gelir”.
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11153&yorum_id=1), [web.archive.org (arşiv bağlantısı)](http://web.archive.org/web/20040508212457/http://www.aksiyon.com.tr:80/detay.php?id=11153&yorum_id=1)
