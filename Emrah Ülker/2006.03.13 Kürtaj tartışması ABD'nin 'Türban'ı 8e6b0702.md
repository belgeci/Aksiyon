# Kürtaj tartışması ABD’nin ‘Türban’ı

*Emrah Ülker 2006.03.13*

<div>
 <p>
  <font>
   1973 yılından bu yana ABD gündemini işgal eden kürtaj tartışması, Güney Dakota Eyaleti’nde kürtajın umumen yasaklanması üzerine ortalığı karıştırdı. ABD’de kürtaj konusundaki tutum vatandaşların siyasi tercihlerini belirliyor.
   <br/>
   <br/>
   Güney Dakota'da Vali Mike Rounds'un desteklediği girişimle eyalet genelinde kürtajın yasaklanması, ABD'de 33 yıldır süren bir tartışmayı yeniden alevlendirdi. Küçük bir şehrin belediye başkanlığından eyalet senatörlüğüne, üniversite öğrenci temsilciliğinden başkanlığa kadar hemen her seçimde turnusol testi olarak gösterilen kürtaj konusu, Amerikan politik hayatının bitmez malzemelerinden birisi. Kürtajı desteklemek liberal olmanın, karşı çıkmak muhafazakârlığın simgesi adeta. Hatta geçtiğimiz başkanlık seçimlerinin Demokrat adayı John Kerry için "Katolik olmasına rağmen kürtaja karşı değil", New York'un belediye başkanı Michael Bloomberg için "Cumhuriyetçi Partili olmasına rağmen kürtajı destekliyor" ifadeleri sıkça kullanıldı. Yani kürtaj yanlısı veya karşıtı olmak, Amerikan politik hayatında kimliğin, duruşun, modernliğin veya tutuculuğun testi oldu hep. Daha geçtiğimiz aylarda Yüksek Mahkeme için yapılan iki atamada adaylar hakkında en fazla tartışılan konu Irak işgaline bakışları veya insan hakları konusundaki fikirleri değil, kürtaj konusundaki tutumlarıydı.
   <br>
    <br>
     Yıllarca tartışılan kürtajın serbest bırakılması veya yasaklanması konusuna son noktayı 1973 yılında Yüksek Mahkeme'de görülen Roe-Wade davası koymuştu aslında. Hukuk fakültelerinde ders olarak okutulmaya başlanan bu kararında mahkeme, eyalet yönetimlerinin kürtajı yasaklayan kanunlar koymasının Anayasa'ya aykırı olduğuna hükmetmişti. Onlarca yıldır tartışılan bir konu hakkında verilen kesin ve bağlayıcı karar, bir anlamda politika yapan herkesin detaylarıyla bilmeleri gereken bir konu haline geldi.
     <br>
      <br>
       Dava, hamileliğine son vermek isteyen Teksaslı bekar bir kadının talebiyle başlamıştı. Yüksek Mahkeme'ye taşınan ve ismi gizli tutulması gereken tüm dosyalarda olduğu gibi bu dava da 'Jane Roe' takma adını kullanan Norma McCorvey'in avukatları, müvekkillerinin istenmeyen hamileliği için kürtaj hakkını savundular. Davanın 1972 seçimlerinin sonuna uzaması, Başkan Nixon'un yakın dostu olan mahkeme başkanının tutumuna bağlandı. Yani kararın uzaması bir seçim taktiği idi. Tahmin edildiği gibi 72 seçimlerinin en tartışılan konusu da kürtajdı.
       <br>
        <br>
         Yaklaşık 3 yıl süren davada eyaleti temsil eden taraf kürtajın yasak olduğunu ve yasağın sürmesi gerektiğini iddia etti. Davayı açarken hamileliğinin sebebini açıklamayan, ancak mahkeme sırasında bunun tecavüz sonucu gerçekleştiğini ifade eden McCorvey'in tutumu belki de tarihin seyrini değiştirdi. Mahkeme 22 Ocak 1973'te 2 redde karşılık 7 kabul oyu ile eyaletlerin kürtajı yasaklama hakkını iptal etti.
         <br/>
         <br/>
         Dava sırasında Roe'ya karşı çıkanlar, insan hayatının kutsallığına verilen öneme işaret ederek, Anayasa'nın tarihsel ve metin olarak kürtajı yasakladığını savundular. Roe'yu destekleyenlerin tezi ise kadınların eşitliği, bedenleri üzerindeki tasarrufları ve kişisel özgürlüklerinin engellenemeyeceği idi. İlk grup "pro-life" yani hayat taraftarları, ikinci grup ise "pro-choice" yani kadınların bedenleri üzerinde seçme hakkı bulunanlar olarak adlandırıldı. Dava sırasında yakasına bu iki çıkartmadan birisini yapıştırmayan Amerikalı kalmadı adeta. Tartışmalar sırasında geleneksel olarak kürtajı reddeden Katolikler pro-life olarak öne çıktı. Ardından birçok dindar Protestan çevre de bu grubu destekledi. Pro-choice cephesi basında ve üniversite çevreleri ile büyük şehirlerde taraftar buldu.
         <br/>
         <br/>
         Kürtaj tartışmaları bitmedi
         <br/>
         <br/>
         Her ne kadar mahkeme kararını vermiş olsa da, tartışmalar bitmedi. Sonraki yıllarda Roe'nun talebine karşı olan ve kürtaja karşı çıkması ile bilinen Başkan Ronald Reagan, yaptığı atamalar ile mahkemenin yapısını değiştirmeyi hedefledi. Görev süresinde boşalan üyeliğe kürtaj karşıtı kadın üye Sandra Day O'Connor'ı atadı. Ancak, kararı geri döndürecek bir çoğunluğu sağlayamadı. Amerikan hukuk sistemindeki en yüksek karar mercii olan yüksek mahkeme üyeleri görevlerine ölünceye kadar devam ediyorlar. Bu çerçevede Başkan George Bush'un atadığı iki adayın tutumu, gelecekte yaşanması muhtemel bir kürtaj davasında kilit rol oynayabilir.
         <br/>
         <br/>
         Yeni göreve başlayan başkan John Robert ve Samuel Alito kürtaj taraftarı üyelerin yerini doldurdular ancak 5'e 4 olan kürtaj taraftarlarının çoğunluğunu değiştirecek bir gelişme yaşanmadı. Fakat ilk boşalacak üyeliğe kürtaj yanlısı bir ismin atanması, Roe kararını geriye döndürecek bir harekete dönüşebilir. Yüksek mahkemeden eyaletlerin kürtajı yasaklayabileceğine dair bir hüküm çıksa da, birçok eyaletin bu çerçevede karar vermeyeceği ve serbestlik yanlısı bir tutum izleyeceği tahmin ediliyor. Şimdiden yasak kararı veren South Dakota, önümüzdeki günlerde yasağın yasalaşacağı Mississippi gibi muhafazakârların yoğun yaşadığı eyaletler ise en kısa zamanda kürtajı ya yasaklayacaklar ya da çok ağır şartlara bağlayacaklar.
         <br/>
         <br/>
         Tarihî davayı açan "Roe" yani Morma McCorvey, karardan sonra kadın hakları örgütlerinin sembol isimlerinden birisi oldu. Ancak ilginç şekilde dine yönelince bir anda sıkı bir "pro-life" taraftarı haline geldi. Adı kürtaj taraftarlarınca bayraklaştırılan McCorvey, meşhur olmak isteyen avukatının kendisini kullandığını iddia etti. Halen kürtajın yasaklanmasını savunan dinî grupların düzenlediği toplantıların önde gelen konuşmasıcısı olan McCorvey, Amerikan siyasetine yön veren kararın iptali için dava açtı. Ancak geçen yıl Yüksek Mahkeme, McCorvey'in talebini esastan değil davanın geriye dönecek normal bir tarih içinde açılmamasından dolayı reddetti.
         <br/>
         <br/>
         Tartışma alevleniyor
         <br/>
         <br/>
         Yıllar önce karar verilmesine karşılık üzerinde tartışmaların bitmediği kürtaj konusu, South Dakota valisinin girişimi ile yeniden alevlendi. Başkan Bush'tan cesaret aldığı savunulan Vali Mike Rounds, liberal basın tarafından eleştiri yağmuruna tutuldu. Tecavüz dâhil her türlü istenmeyen hamilelikte dahi kürtajı reddeden radikal karar, kadın örgütlerinin tepkisini çekti. Son dönemde güçlenen dindar çevreler ise kararı desteklediler. Yasağın kısa zamanda temyize götürüleceğine kesin gözü ile bakılıyor. Muhtemelen eyalet bazında bir sonuca ulaşamayacak dava, belki de bir kez daha Yüksek Mahkemeye gelecek ve uzun bir süreç başlayacak. Günlerce medyanın ve kamuoyunun gündemini bu konu meşgul edecek. Mevcut yapısı ile yasağı onaylayacak bir karar çıkmasına pek ihtimal verilmiyorsa da, dava sürecinde kadın hakları yeniden tartışılacak. Dinin politika üzerindeki etkisi bir kez daha açık oturumların konusu haline gelecek.
         <br/>
         <br/>
         Tartışmaların dozajı, Başkan Bush'un göreve gelmesi ile daha muhafazakârlaştığı savunulan Amerikalıların yeni duruşunu ortaya koyacak belki de. Mesela Irak'tan en kısa zamanda çekilme taraftarı olan liberal isimlerin arasından kürtajın yasaklanmasını savunanlar çıkacak ya da beklenmedik muhafazakâr isimler serbestlik yanlısı tutum izleyecek. Birçok yönü ile kürtaj, ABD'nin "türban" tartışması adeta. Konunun dinî boyutundan çok siyasî yönü ön planda. Türkiye'nin aksine burada yasaklamak isteyenlerin temel argümanı dinî gerekçeler. Karşı çıkanlar ise özgürlükler adına hareket ettiğini savunuyor. Kısacası ABD'de bu tartışma bitmez.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 443 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23562), [web.archive.org (arşiv bağlantısı)](http://web.archive.org/web/20060422190709/http://www.aksiyon.com.tr:80/yazdir.php?id=23562)
