# BM'de veto hakkı yarışı

*Emrah Ülker 2005.09.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      NEW YORK - Birleşmiş Milletler 2.Dünya Savaşı’ndan sonra kurulan uluslar arası sistemin en önemli aktörlerinden biri. Uzun zamandır değişim sancısı yaşayan örgüt, hem kendini yenilemeye hem de Güvenlik Konseyi’nin kapılarını yeni üyelere açmaya hazırlanıyor. Tabii başarabilirse...
      <br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070808071717im_/http://www.aksiyon.com.tr/resim/561/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Birleşmiş Milletler’in (BM) içinden yetişip, Genel Sekreterlik koltuğuna oturan ilk ve tek isim olan Kofi Annan’ın göreve geldiği günden beri aklında hiç çıkarmadığı bir konu vardı: Kurumda reform yapılması. Böylece BM daha verimli çalışır hale gelecek ve dünya politikasında daha etkin rol oynayacaktı. Önceki Genel Sekreter Butros Gali’nin 1990’larda bu yöndeki çabasının akim kaldığını yakından bilmesine rağmen, reform fikri Annan’ın ajandasında hep yeraldı. Son olarak Irak Savaşı öncesi ve sonrasında yaşanan tartışmalar, Annan’ın Güvenlik Konseyi başta olmak üzere kurumda önemli bir çalışma yapılması fikrini iyice belirginleştirdi.
   <br>
    <br/>
    Annan’ın görevlendirdiği bir komisyon uzun çalışmalar sonrasında Mart 2005’te 60 yıllık kurumda neler yapılabileceğini açıkladı. Raporla, Annan’ın en büyük isteğinin örgütün misyonunu belirlemenin yanında aslında BM’nin herşeyi demek olan Güvenlik Konseyi’nin yapısını değiştirmek olduğu ortaya çıktı. Annan, mevcut 5’i daimi, 10’u geçici 15 üyeli konsey için farklı iki yapı önermişti. Her iki yapıda da üye sayısı 24’e çıkarılıyor, birincisinde 6 yeni daimi üyelik ve 3 geçici üyelik öngörülüyordu. İkinci teklifte ise her biri yenilebilir dört yıl için seçilmek üzere, yarı daimi 8 üye ile bir geçici üye ilave edilmesi teklif ediliyordu. Bu öneri ile Asya, Afrika, Avrupa ve Latin Amerika’yı temsilen 2’şer yarı daimi üye, bir tane de 2 yıllık geçici üye seçilecekti. Her iki teklifte de yeni daimi üyelere veto hakkı verilmiyor, eski daimi üyelerin veto hakkı ise saklı tutuluyordu.
    <br/>
    <br/>
    Koltuk kapmak için kulis yapanlar
    <br/>
    <br/>
    Raporun açıklanmasından sonra uzun süredir daimi üyelik için lobi yapan Almanya ve Japonya, birinci teklif için çalışmalarını hızlandırdı. Japonya, BM’nin gelirlerinin yüzde 25’ini karşılayan ABD’den sonra, yüzde 19’luk katkı ile ikinci sırada bulunmasını temel gerekçe gösteriyordu. Tek başına, diğer 4 daimi üyeden daha fazla katkısı vardı BM’ye. Benzer şekilde Almanlar’ın desteği de, bütçenin yüzde 17’sinde tekabül ediyordu. Bunun yanında uzun süredir süren destek arayışlarında büyük oranda kabul görmüşlerdi. 1940’ların dünya düzeninde şekillenen BM ve Güvenlik Konseyi’nin yenilenmesi taraftarı olan bu iki ülke, nabız yoklamalarındann hissetikleri destekle yanlarına Latin Amerika’nın gerek ekonomisi gerekse nüfusu ile büyük ülkelerinden Brezilya’yı, Asya’dan da Hindistan’ı aldı. 1 milyarı aşan nüfusu ve ekonomide Çin yöntemi ile büyük bir güç olma yolundaki Hindistan ve Brezilya ile birlikte G4 olarak adlandırılan Dörtlü Grubu kurup, daimi üyelik için ortak hareket etmeye başladılar.
    <br/>
    <br/>
    Genel Sekreter’in önerdiği ikinci tasarıyı ise, önceleri “Coffee Club” adı ile başlayan, ardından “Oydaşma için Birleşme” adını alan hareket destekliyor. 54 üyeli bu grupta yeralan ülkeler, bölgelerinde ciddi söz sahibi olan, ekonomik ve sosyal alarak belirli bir etki alanları bulunan ülkeler. Kuzey Amerika’dan Kanada, Güney ve Orta Amerika’dan Arjantin, Meksika, Kolombiya, Avrupa’dan İspanya, İtalya ve Türkiye, Asya’dan Pakistan, Güney Kore ve Endonezya bunların arasında. Bu ülkelerden bazılarının bölgesel sorunlardan dolayı daimi üyelik için adı geçen ülkelere itirazları var. Asıl problem ise yeni daimi üyeliklerle kendilerinin ikinci sınıfa düşeceğini düşünmeleri. Bu nedenle yarı daimi üyelik yöntemini destekliyorlar. Yani mücadele en başa oynayanlar ile oynamak konumuna bırakılmayanlar arasında.
    <br/>
    <br/>
    G4 cephesinin elebaşları Almanya ve Japonya, kendilerine tek başına verilen desteğin bir grup ülke söz konusu olunca çekileceğini görünce şaşırdı. Hemen kendilerinin dışındaki iki üyeliği Afrika’ya teklif ettiler. Böylece 53 ülkeli Afrika’dan 50 oy alacaklarını düşünmeye başladılar. Fakat kısa zamanda bu düşüncenin de büyük bir yanılgı olduğunu anladılar. Zira Afrika için verilen 2 koltuk, ülkeleri birbirine düşürdü. Afrika’da yaşanan mücadele de, 53 ülkeden kimlerin üst sınıfa atlayacağı yönünde. Nijerya başından beri kıtanın en büyük devleti olması nedeni ile kendisini böyle bir durumda doğal aday olarak görüyor. Hatta BM operasyonlarına katkıları ve petrol kaynakları nedeni ile kara kıtaya verilmesi düşünülen 2 üyeliğin birisinin kendisine ait olması gerektiğini açıktan seslendiriyor. Bunun yanında demokrasiye geçişini koz olarak kullanan Güney Afrika Cumhuriyeti de, ikinci ülkenin kendisi olacağını anlatıyor çevresine. Ancak Nijerya’nın üyeliği Kenya, Senegal ve Gana’nın, Güney Afrika’nın talebi ise Angola’nın “Benim neyim eksik?” itirazlarına, Mısır başta olmak üzere Cezayir’in de Kuzey Afrika ülkelerinden aldıkları destekle, “Biz de varız” sızlanmalarına neden oluyor. Afrika ülkeleri arasındaki mücadele, küçük olmayan devletlerle küçük olmadığını ispatlamaya çalışan devletler arasında. Önce Nijerya’nın önderliğinde İngiltere’de bir takım temaslar yapıldı. G4’ler Afrikalılar’ın bir bütün halinde hareket ettiklerini zannediyordu. Ancak, önce İngiltere’deki görüşmelerde, ardından geçtiğimiz ay Libya’da yapılan Afrika Birliği toplantısında gerçeklerin aslında hiç de zannedildiği gibi olmadığı ortaya çıktı.
    <br/>
    <br/>
    Tüm bunların arasında “Oydaşma için Birleşme Grubu” yarı daimi üyelik sistemini destekleyen bir karar tasarısı sundu ancak oylanmasını istemedi. Zaten başından beri oylama peşinde olmayan grup, sadece “Biz de varız” iddiasında. Bunun yanında G4’ler de kendi talepleri yönünde bir karar tasarısı hazırladı ancak oylama öncesinde çeşitli sıkıntılarla karşılaştı. 191 üyeli Genel Kurul’da 128, yani tasarının geçmesi için gerekli üçte ikilik çoğunluğun elde edilemeceği anlaşıldı. Bunun üzerine oylamadan vazgeçti. İkinci kez oylamaya gitse, şu anki pozisyonlar ile üçte ikilik oy alamayacakları ortada.
    <br/>
    <br/>
    Aslında G4’ler daha doğrusu Almanya ve Japonda başlangıçta çok umutluydu. Tek başlarına yaptıkları temaslarda kimse onların daimi üyeliğine açıktan karşı çıkmadı. Birçok devlet, BM’ye ABD’den sonra en fazla para veren Almanya ve Japonya’nın daimi üyeliğe hak kazandığı inancında. Aldıkları olumlu tepkilerden sonra yola çıkan ikili, isteklerini somutlaştırmaya başlayınca, yavaş yavaş itirazlar gelmeye başladı. Çin açıktan Japonya’nın üyeliğine karşı çıktı, ABD ise dolaylı olarak Almanya’nın. Sadece iki üyenin konseye üye olmasına ise “demokrasilerde ayrıcalık meydana getirilemez” ilkesini öne sürenler oldu. Sonuçta bu iki ülkenin daimi üyeliğine bir kılıf aranması da farklı bir alternatif olarak ısıtılmaya başlandı. Zira sadece Almanya ve Japonya’nın destek talebine olumlu bakan Pakistan, Hindistan’ın adını duyunca sert bir tepki gösterdi. Benzer şekilde Brezilya nedeni ile Arjantin ve Meksika desteğini çekti. Afrika’nın desteğini almak için atılan adım da gerekli sonucu doğurmadı. Şu anda G4 tasarısına Afrika’dan en az 35-40 üye destek vermezse, oylamada 128’in bulunması zor görünüyor. 30’un altına düşmesi durumunda, tasarı büyük riske giriyor.
    <br/>
    <br/>
    Afrika ülkeleri de “Biz de varız” diyor
    <br/>
    <br/>
    Bu arada Afrikalılar, kritik rollerini görünce isteklerini artırdı. İki daimi üyeliğin yanında halen 3 tane olan geçici üyelik kontenjanının 5’e çıkarılmasını istediler. Aynı zamanda daimi üyelerin veto hakkında da ısrarlılar. Ancak, bu işlerin başını çeken gerek Almanya gerekse Japonya, veto hakkı bulunan bir daimi üyeliği şu an itibarı ile kabul ettiremeyeceklerini anladıkları için, çoktan vazgeçmiş durumdalar. G4’lerin şu andaki hedefi, veto hakkı olmayan 6 daimi ve geçici 4 üyelik daha ekleyerek Güvenlik Konseyi’nin sayısını 25’e artırmak. Ancak Afrikalılar, 60 yılda bir ayaklarına gelen altın fırsatı kaçırmak niyetinde değiller. Bir şekilde Güvenlik Konseyi’nde bulunmak isteyen Almanya ve Japonya, Afrikalılar’a veto hakkında ısrarlı olmamaları çağrısında bulunuyor. “Veto hakkında ısrar ederseniz, 5 büyükler bunu engeller, tüm tasarı tehlikeye girer. Çünkü 5 daimi üyenin tümü de vetosuz üyelikten yana” görüşünü Afrikalılar’a anlatarak, taraftar toplama peşindeler. Gerçi Afrika’dan blok oy çıkmayacağını anlamış, kıtanın bölünmüşlüğünü görmüş olsalar da, G4’ler, şanslarını zorlamayı düşünüyor. Sadece Frankofon ve İngilizce konuşan ülkeler arasındaki ayrılık bile, oyların hiç beklenmedik yönde seyrine yolaçacak kadar büyük bir ayrılık. Halen adı geçen Nijerya ve Güney Afrika’nın da İngilizce konuşuyor olması, Frankofon’ları ürküten bir adım. Kendi aralarındaki dayanışmalar, sürtüşmeler, orta büyüklükteki ülkelerin geride kalmak istememeleri, Afrika denklemini daha da içinden çıkılmaz hale getiriyor.
    <br/>
    <br/>
    G4’ler cephesinde gelişmeler böyle yaşanırken, 5 büyüklerin ne yaptığına gelince... ABD başta hiç sesini çıkarmadı. Bunda bir türlü atanamayan John Bolton nedeni ile büyükelçilik makamının boş olması da etkili oldu muhakkak; ancak “Bekleyelim, görelim. Bakalım ne olacak?” stratejisini güttü. ABD başından beri Japonya’nın üyeliğine çok sıcak, hatta imkanı olsa, Japonya’yı tek başına hemen Güvenlik Konseyi’nin 6. daimi üyesi yapar. Ancak Japonya’nın birlikte yola çıktığı Almanya’ya karşılar. Bu düşüncelerini, Almanya’nın adını anmadan “Biz Japonya’nın üyeliğini gönülden destekliyoruz.” ifadeleriyle açıktan veriyorlar. Bunun yanında ABD, konseyin üye sayısının 24, 25 veya 26’ya çıkmasına da karşı. Daha fazla üyenin hareket kabiliyetini azaltacağını düşünüyor. Bu nedenle önce kurumda “reform” yapılmasında ısrarlı. “Amerikalılar’ın vergilerinden kesilen paralarla ayakta duran bir kurumun verimli işletilmesini istiyoruz. Yolsuzluk iddialarının açığa çıkmasını, suistimale yolaçmayacak bir sistemin kurulmasını arzu ediyoruz öncelikle.” sözleri, ABD’nin BM nezdindeki büyükelçiliğinde görevli önemli bir isme ait. Yani ABD, üyelik genişlemesinin reform çalışmalarına ayakbağı olacağını düşünüyor. Reform paketinin tek parça halinde çıkmasının da ihtimal dışında görüldüğünü vurgulayan Amerikalılar, “Kurumu daha verimli çalışır hale getirelim, ardından Güvenlik Konseyi’ni konuşalım. Hem bu yasanın mutlaka eylülde çıkması gerekmez, 60. Genel Kurul bir yıl sürecek. Bunları konuşmak için daha vaktimiz olacak.” görüşündeler.
    <br/>
    <br/>
    Daimi üyelerden Çin, Oydaşma için Birleşme Grubu’na daha yakın. Coffe Club olarak da bilinen grubun toplantılarını yakında izleyen Çin’i bu yola iten Japonya’nın adaylığı. İkinci Dünya Savaşı’ndan kalan acıları nedeni ile Japonya’nın üyeliğine evet demesi hemen hemen mümkün değil. Tecrübeli bir diplomat, “Çin’in, G4 tasarısına destek vermesi mucize olur.” sözleri ile durumu özetliyor. Fransa ise Almanya faktöründen dolayı, G4’ün en büyük destekçilerinden. Bu yönde bir kadar tasarısının sunucusu olacağını da açıklamış durumda. İngiltere, tartışmalara fazla girmiyor. Olup bitenlerin rahatsızlık verdiğine dair bir yorumu da olmadı. Karar tasarısına sunucu olmasa bile, destekleyeceğini duyurdu. Rusya da İngiltere’yle benzer bir tutum içinde. Sessiz durmayı yeğliyor, aslında G4’e çok sıcak değil ancak açıktan da karşı çıkmıyor. Sonuçta büyük beşliden ABD ve Çin’in tutumu, G4 tasarısının karşısındaki en büyük engel.
    <br/>
    <br/>
    Türkiye’nin BM politikası
    <br/>
    <br/>
    Tüm bu olup bitenlerin içinde Türkiye’nin ne dediğine gelince... Türkiye’nin, Almanya ve Japonya’nın daimi üyeliğine bir itirazı yok. Gerek dünya politikasındaki rolleri gerekse ekonomik güçleri ile bu iki ülkenin daimi üyeliğine dünyadaki 191 ülkeden en az 180’inin kabul vereceğine dikkat çeken Türk diplomatlar, buna karşılık işin içine Hindistan ve Brezilya, bir de iki Afrika ülkesi girince tutumlarını değiştiriyorlar. Coffee Club veya Oydaşma için Birleşme Grubu’nun çabalarını destekleyen Türkiye, 6 devletin “birinci sınıfa” atlamasına soğuk. Daimi Güvenlik Konseyi üyelerinde yapılacak yeniliğin Türkiye’yi geriye iteceğini düşünen Türk diplomatlar, rahatsızlıklarını açıktan dile getiriyorlar. Büyükelçi Baki İlkin, gerek BM Genel Kurulu’nda yaptığı konuşmada, gerekse basına verdiği demeçlerde bunları defalarca söyledi. Dolayısıyla Türkiye, alternatifsizlik nedeni ile Coffee Club’un 4 senelik, 8 adet yarı daimi üyelik seçeneğinin destekçisi. Diğer seçeneklerde Türkiye için sadece 50 yılda bir gelecek 2 yıllık geçici üyelik şansı bulunurken, diğerinde bu alternatifin yanında, yarı daimi üyelik şansı da bulunuyor. Bunun yanında eski 5 daimi üye dışında kimseye ayrıcalık verilmemesi de, Türkiye’nin sıcak baktığı bir durum.
    <br/>
    <br/>
    Sonuç olarak büyük beklentiler içindeki Almanya ve Japonya, büyük hayal kırıklığı içinde. Benzer şekilde zorlama ile tasarı çıkmayacağını anlayan Brezilya ve Hindistan da artık gelişmeleri izleyici olarak takip etme eğiliminde. Şimdilerde Güvenlik Konseyi’nin genişlemesi yönünde bir girişimin 14 Eylül’de başlayacak liderler zirvesine yetişmeyeceğine kesin gözü ile bakılıyor. Bir anlamda Amerikalıların teklifi olan, “Önce reformu halledelim, konsey işlerini yıl içine bırakalım” teklifi “de facto” kabul edilmiş durumda. Her ne kadar çabalarına destek bulabilmek için girişimlerinden taviz vermiyor olsalar da, genişlemenin bir başka bahara kaldığı bir gerçek.
    <br/>
    <br/>
    KOFI ANNAN’IN REFORM PAKETİ
    <br/>
    <br/>
    Birleşmiş Milletler (BM)  Genel Sekreteri Kofi Annan’ın, Irak savaşına ilişkin anlaşmazlıklar yüzünden ikiye bölünen, mali yolsuzluk ve seks skandalı iddialarıyla imajı zedelenen örgütün yeniden canlandırılması için hazırladığı reform programını geçtiğimiz mart ayında Birleşmiş Milletler Genel Kurulu’na sunması ile kurumun yeniden canlanacağına ilişkin beklentiler bir anda arttı. Örgütün 60 yıllık tarihindeki en kapsamlı reform paketi olan 63 sayfalık raporda, kalkınma hedeflerinden terörizle mücadeleye, yoksulluğun ortadan kaldırılmasına, insan haklarının korunmasına ve örgütün Güvenlik Konseyi’nin yeniden yapılanmasına kadar pek çok reform önerisi bulunuyor.
    <br/>
    <br/>
    Kofi Annan raporunda, örgütün, 2006 yılının eylül ayına kadar intihar saldırganlarını cezalandıran kapsamlı bir terörizm sözleşmesi ve evrensel bir terörizm tanımı üzerinde anlaşmasını istiyor; Güvenlik Konseyi’ni de, önleyici vuruşun da dahil olduğu kuvvet kullanımına ilişkin ilkeleri ortaya koyan bir karar kabul etmeye çağırıyor. Eleştirilere uğrayan 53 üyeli BM İnsan hakları Komisyonu’nun yerine, üyeleri BM Genel Kurulu tarafından seçilecek daha küçük bir İnsan Hakları Konseyi kurulması çağrısında da bulunan Annan, reform paketini, örgütün terörizmle savaşa ve silahların yayılmasının önlenmesine odaklanmasını isteyen ABD ve diğer varlıklı ülkelerin güvenlik çıkarları ile yoksulluk ve hastalık konularına ağırlık verilmesini isteyen yoksul ülkelerin menfaatlerini uzlaştırma çabası olarak yorumluyor. BM Genel Sekreteri ayrıca, önde gelen bir Batı kentinde yaşanacak felaket boyutlarındaki bir terör saldırısının, dünyanın öbür ucundaki yoksul ülkelerin ekonomilerini felce uğratacağını, yoksul bir ülkede oluşacak bir salgın hastalığın da gelişmiş ülkelere yayılabileceğini vurguluyor. Ancak aylardan beri süren tartışmalarda Annan’ın vurgulamaya çalıştığı konuların birçoğu gündeme bile gelmedi. Tüm devletler, Güvenlik Konseyi’nde yapılmak istenen değişiklikler üzerinde yoğunlaştı.
    <br/>
    <br/>
    25 ÜYELİ KONSEY NEYİ DEĞİŞTİRİRDİ?
    <br/>
    <br/>
    Uzun yıllar Amerikan Birleşmiş Milletler Derneği’nin başkanlığını da yapmış olan Columbia Üniversitesi öğretim üyelerinden Prof. Dr. Edward Luck, Birleşmiş Milletler teşkilatıyla ilgili olarak ilginç bir soruyu gündeme getiriyor: “Herkes, 21. yüzyılın değişen jeostratejik ve sosyopolitik şartları çerçevesinde, Güvenlik Konseyi’nin üye sayısının artırılmasını istiyor. Peki bu artırma daha önce yapılmış olsaydı, şu anda adı geçen ülkeler de konseyin üyesi olsaydı, acaba konseyin hangi kararı farklı çıkardı? Irak mı, Bosna mı, Ruanda mı yoksa, Kongo mu? Konseyin üyelerinden bir ülke Irak ve Bosna’da kendi istediği gibi hareket edeceğini gösterdi zaten. Adı geçen ülkeler buna engel olabilecekler miydi veya diğer ülkeleri bu yönde hareket etmeye ikna mı edeceklerdi? Hangi krizde çözüm bulucu bir rol oynayacaklardı?” 25 üyeli bir konseyin hareket kabiliyetini yitireceğini vurgulayan Edward Luck, önceliğin reforma verilmesini ardından mutlaka Güvenlik Konseyinde bir değişiklik yapılacaksa, bir ya da iki daimi üye ile bir ya da iki geçici üyenin eklenmesini öneriyor.
    <br/>
    <br/>
    KİM KİMDİR?
    <br/>
    <br/>
    G4 olarak bilinen dörtlü grup, Almanya ve Japonya’nın önderliğinde, Brezilya ve Hindistan’ın desteğinde kuruldu. Güvenlik Konseyi’nden veto hakkı olmayan 6 yeni daimi üyelik isteyen grup, Afrika’dan da iki ülkeyi aralarına almayı düşünüyor. 1990’larda artan Güvenlik Konseyi’nin üye sayısının artırılmasına karşı çıkan üyelerin kurduğu ve kahve toplantıları ile başlayan Coffee Club, Güvenlik Konseyi tartışmaları artınca yeniden canlandı. İtalya’nın başını çektiği Coffee Club, adını “Oydaşma için Birleşme” olarak belirledi. 54 ülkenin açıktan desteklediği grubun toplantılarını daimi üyelerden Çin sempati ile izliyor.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22445), [web.archive.org (arşiv bağlantısı)](http://web.archive.org/web/20070808071717/http://aksiyon.com.tr:80/detay.php?id=22445)
