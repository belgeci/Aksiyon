# Tutsat tutsağı olmamak için...

*Bülent Doğru 2007.11.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ülkemizde yeni uygulanmaya başlanan mortgage (tutsat) sistemi, kolaylıklarla birlikte bazı sorunlara da gebe. ABD’dekinin benzeri bir tutsat krizi Türkiye’de de yaşanabilir mi? Tüketiciler tedbir için neler yapmalı?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080228082145im_/http://www.aksiyon.com.tr/resim/676/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yöntemler farklılık arz etse de bugün hâlâ insanın ilk üç önceliği yeme, giyinme ve barınmadır. Lakin başını sokacak bir ev hayali, günümüzde binbir zorlukla gerçekleşiyor. Birikimi olmayanlar için uzun vadeli ev alımına imkân sağlayan mortgage (tutsat) yöntemi, birçok evsize umut oldu. Söz konusu konut kredisi finansman yöntemi Türkiye’de henüz çok yeni. Ama bazı risklere katlanıp ‘tutsat’la ev almadan önce önemli bir noktaya dikkat etmekte fayda var. İyi bir işiniz ya da geliriniz var diyelim, peki uzun vadeleri bekleyecek kadar sabrınız var mı? Son 9 ayda Türkiye Bankalar Birliği’nin (TBB) yayımladığı rapora göre geri ödeme sıkıntısı yaşanan kredi miktarı 7 milyon YTL’den 35 milyon seviyesine çıkmış durumda. Bankalar bunların geri ödenmesi için kanuni yollarla hacizlere gitmiş bile. Peki, global piyasalardaki gelişmeleri de hesaba katarsak, Türkiye bir “tutsatzede” krizine gebe olabilir mi? Tüketiciler bu konuda ne yapmalı?
   <br>
    <br>
     Konut sektörü finansmanı için mortgage yöntemi ABD’de sıkça kullanılıyor. Bu sistemle ev sahibi olmak isteyenler, satın aldıkları evi bankaya ipotek ettirerek taksitlerini uzun vadeli olarak bankaya ödüyorlar. Şimdiye kadar başarıyla uygulandığı varsayılan sistemde, bu yılın başında kriz patlak verdi. Krizin temelinde, kredi notu açısından riskli grupta yer alan dar gelirlilere verilen konut kredileri vardı. Geri ödenmeyen ev kredileriyle gelen kriz, bu sistemi yeni kullanmaya başlayan Türkiye’de de panik havası oluşturdu. Sebep basitti: Sistem aynıysa kriz neden bizde de olmasın? Finans piyasalarına sıçrayan kriz tüm dünyanın gözünü korkuttu, küresel çalkantılar meydana geldi. Kriz dinmiş gibi görünse de hâlâ kapıda beklemeye devam ediyor aslında.
     <br>
      <br>
       KRİZ NASIL DOĞDU? TÜRKİYE ABD’YE BENZİYOR MU?
       <br>
        <br>
         Peki ABD’deki bu derin kriz nasıl doğdu? Tutsat kredisi veren bankaların yanı sıra bu işten kolay para kazanmak isteyen özel kredi şirketleri de bu sektöre girmişti. Finans şirketleri arasındaki rekabet had safhaya ulaşınca insanların risk haritası çıkarılarak kişiye özel faiz oranları uygulanmaya başladı. Çalışsın ya da çalışmasın, ev sahibi olmak isteyen çok sayıda kişi kredi başvurusu yaptı. Yüksek riskli konut kredisi (Supreme mortgage) veren kurumlar, rekabet yüzünden kredi standartlarını aşağı çekip, dar gelirli, kredi notu düşük olan ya da hiç olmayan tüketicilere de mortgage kredisi kullandırmaya başladı. Ama tabii ki daha yüksek faizle!... Zamanla ‘supreme mortgage’ın tüm krediler içindeki payı yüzde 20’lere yükseli. İş o kadar ileri boyutlara vardı ki, aynı aileden 2-3 ev alanlar bile oldu. ABD’deki mortgage pastasından pay almak isteyen uluslararası yatırımcılar da ciddi oranda likidite aktardılar bu sektöre. İlerleyen zamanda kredi alanlar ekonomik durgunluktan, faizlerin yükselmesinden ve işsiz kaldıklarından dolayı geri ödeme zorluğu çektiler. 2006’nın ikinci yarısından itibaren ABD emlak sektöründe durgunluk yaşanmaya başladı ve konut fiyatları ile kira gelirleri düştü. Öyle ki, yüksek faizle ev alanlar, evlerini satsalar da kredilerini kapatamaz oldu. Bankalar bu evleri satamayıp, yatırımcılar da fonlarını geri çekince kısa sürede “yüksek riskli mortgage”da uzmanlaşmış onlarca şirket iflas etti. Yüksek riskli kredi tutarı 2006 yılında 600 milyar doları aştı. Vadesinde ödenmeyen mortgage kredilerinin 2008’de ‘zirve’ yapması beklenirken, bu kriz diğer sektörlere de büyük darbe vuruyor. 2008’de yaklaşık 2 milyon Amerikalının evsiz kalması bekleniyor.
         <br>
          <br>
           Türkiye’de konut finansmanı kredileri şimdilik sabit faiz oranlarıyla veriliyor. Ancak 360 ay vadeye kadar çıkabilen kredileri kullanırken ince eleyip sık dokumak gerekiyor. Tutsat ülkemizde ne kadar tutacak bilinmez; ama potansiyel kriz unsurları taşıdığı su götürmez bir gerçek. Muhtemel bir krizin ABD’deki kadar büyük sarsıntıya yol açması şimdilik zor görünüyor; ancak işi sıkı tutmak şart. ABD’den farklı olarak Türkiye’deki bankalar tüketiciye çok yüksek meblağlarda kredi vermeyi henüz uygun görmüyorlar. Özel kredi şirketleri de yok. Ancak Garanti Bankası’nın bu yönde bir girişimi olduğu biliniyor. Ayrıca tutsat yasası çıkmasına rağmen bu sistemle ev alanların sayısında henüz önemli bir artış yok. En büyük sebep de faiz oranlarının hâlâ çok yüksek olması. Yüzde 1’lerin altına inilmedikçe tutsat kullanmak kârlı görünmüyor. Merkez Bankası’nın son faiz indirme hamlesi tüm bankaların kredilerini aşağı çekmesine yol açtı. Bankalar, inen faizler konusunda müşterilerini gün be gün bilgilendiriyor.
           <br>
            <br>
             Türkiye’deki tüketicilerin borcunu geri ödeme konusunda muhafazakâr davrandığına vurgu yapan uzmanlar, “Türklerin risk algısı ABD’lilerinkinden farklıdır” diyor. Riskten kaçan bireylerin çoğunlukta olduğu Türkiye’de, yatırımlar yapılmadan önce gelir gider dengesine çok daha fazla dikkat ediliyor, kılı kırk yarılıyor. Ödeme konusunda da çok büyük sorunlar yaşanmıyor.
             <br>
              <br>
               TUTSATZEDE RİSKİ
               <br>
                <br>
                 Toplu Konut İdaresi (TOKİ)  Başkanı Erdoğan Bayraktar, bugüne kadar 237 bin konut sattıklarını, bunlardan sadece 200-300’ünde ödeme sorunu olduğunu kaydediyor. Ancak uzmanlar, ev alanların işsiz kalması ve derin bir kriz olması halinde risk oluşabilir uyarısı yapıyor. Ülkemizde konut kredisinin ABD’den daha riskli bir finansman çeşidi olduğu uyarısında bulunan uzmanlar, Türkler borçlarına sadık olsalar dahi, kâr etmek isteyen bankalar risk aldıkça sorunlar gün yüzüne çıkacak diyor. Dolar-YTL kurundaki dengesizlikler de kredi geri ödemelerinde sorunlara yol açabilecek. Dolayısıyla bankalar halihazırda her gelene kredi vermese de kızışan rekabet ortamında bunu ne derecede devam ettirecekleri de kocaman bir soru işareti.
                 <br>
                  <br>
                   Konut kredisi kullanan çok sayıda kişi uzun vade seçeneklerini tercih ediyor. 360 aya kadar verilen konut kredilerini alan müşteriler birçok şartı peşinen kabul etmiş oluyor. Böyle bir müşterinin bu durumda 30 koca yıl boyunca işsiz kalmaması veya düzenli aylık geliri olması gerekiyor. Bu pratikte mümkün;  ancak garantisi yok. Bunun için de “tutsatzede” üretme riski hiç de düşük değil.
                   <br>
                    <br>
                     Tutsatın yasayla getirdiği şartlardan biri de konut sigortası ve hayat boyu emeklilik güvencesi. Ölüm durumunda kalan taksitlerinizi sigorta karşılıyor, artan taksitler karşılığında… Ancak işsiz kalmanız halinde kredinizi sigorta edecek bir kurum yok. Yani ne yapıp edip yıllar süren taksitler bitinceye kadar işsiz kalmamak gerekiyor!..
                     <br/>
                     <br/>
                     DEĞİŞKEN FAİZ, BELİRSİZLİĞE DE GEBE
                     <br/>
                     <br/>
                     Risk oluşturan faktörlerden biri de değişken faiz oranlarıyla kredi almak. Tüketiciye bu tür tutsat tercihini sunan bankalar ilerde faiz oranlarının düşeceği ve sabit ödenen geri ödemenin azalacağı “öngörüsünde” bulunuyor. Bu durumda müşteriler faizlerin düşmesini beklemek zorunda kalmıyor. Göstergeler şimdilik faizlerin düşeceğini gösteriyor; ancak ya faizler yükselirse ne olacak? Bu noktada Merkez Bankası devreye giriyor. Ama belli bir “yüksek sınır” dahilinde: Faizler ne kadar yükselirse yükselsin, Merkez Bankası’nın belirlediği üst limit aşılamayacak. Belirlenen azami faiz oranı ise piyasanın yaklaşık 3 katı kadar. Örneğin tüketici aylık yüzde 1,34 faizle kredi alacağına, alternatif bir seçenek olarak değişken oranlı faizden yararlanırsa, faizler azaldığında aylık ödemesi de azalıyor. Faizler artsa bile yüzde 1,34’lük oran yüzde 4’leri aşamıyor. Bu da önemli bir risk artışı demek. Türk insanı risk sevmeyen yönünü burada da göstererek, ‘sabit’ sistemle ev almayı tercih ediyor. Mesela Akbank’ın ‘değişken’ uygulamasına ilgi son derece sınırlı kalmış. Süregelen dalgalanmalar yüzünden Türk tüketicisi değişken faiz ürününe fazla rağbet göstermiyor.
                     <br/>
                     <br/>
                     REKABET VE DALGALANMA, RİSK KAYNAĞI
                     <br/>
                     <br/>
                     TOKİ Başkanı Erdoğan Bayraktar’a göre bankalar uzun vadeli krediler için yeterli kaynağı bulduğu sürece Türkiye’de tutsat sistemi düzenli işler. Ancak bankalar, kullandırdıkları kredilerin yapısı ile örtüşen düzeyde uygun kaynaklar oluşturamazlarsa sistem etkilenir. Ayrıca düşük enflasyon ve faiz oranları tüketiciyi sisteme çekecek ve sistemin performansını yükseltecek. TOKİ Başkanı, bankalar arası rekabetten dolayı risk oluşabileceğini de vurguluyor: “Sistemin başarılı olarak işler hale gelmesini takiben bankalar  arasında oluşacak rekabet ortamında ortaya çıkabilecek riskler uluslararası piyasalarda yaşanan ve günümüzde dünya borsalarını bile etkiler hale gelebilen risklerle benzer olabilecektir.”
                     <br/>
                     <br/>
                     Konut  kredisi uygulaması kanun ile koruma altında olsa da, ekonomik göstergeler ve beklentiler, sistemin işleyişini yakından etkiliyor. Erdoğan Bayraktar, konunun uluslararası piyasalarda yaşananlara paralel olarak değerlendirilmesi gerektiğini dile getiriyor. Bayraktar, global  dalgalanmaların Türkiye ekonomisini etkileyebileceğini ve piyasalar için muhtemel riskleri de beraberinde getireceği görüşünde. Bayraktar şöyle devam ediyor: “Ancak, ülkemizde kredi geri dönüşlerinde bir sıkıntı yaşanacağını düşünmüyoruz. Özellikle TOKİ uygulamalarından görüldüğü kadarıyla kredi ve borç taksitlerinin geri ödenmesinde yok denecek kadar az risk bulunmaktadır. Ayrıca, mortgage kapsamında kullandırılan banka kredileri genel ekonomik hacim içinde çok büyük bir yer kaplamadığından ABD’dekine benzer bir krizin olması da mümkün değildir”
                     <br/>
                     <br/>
                     ABD KIYASLAMASI İÇİN ÇOK ERKEN
                     <br/>
                     <br/>
                     Bankaların, konut kredilerini henüz tam anlamıyla ‘tutsat’ sistemine geçiremediğini ifade eden Gedik Yatırım Araştırma Geliştirme ekonomisti Onur Oğuz,  konut finansmanında ABD benzeri bir krizi konuşmak için henüz çok erken olduğunu söylüyor. Oğuz’a göre Türk bankalarının uluslararası piyasalardan kredi bulmada sorun yaşaması halinde bir tutsat problemi yaşanabilir. “ABD’de tutsatın ikinci el piyasası var. Ancak ikinci el konut piyasasında fiyatlar çok düştüğü için bankaların ipotek ettiği evler ellerinde kaldı. Dolayısıyla çark dönemedi. Türkiye’de sistemden istifa eden insan sayısında bir artış olduktan sonra, kredi geri ödeme oranlarında artış olması halinde bir kriz değerlendirmesi yapmak anlamlı olur” diyor Onur Oğuz. Ekonomist Oğuz’a göre faizlerin düşeceğini varsayan müşterilerin değişken faizi tercih etmesinde sorun yaşanmaz; çünkü Merkez Bankası’nın belirlediği bir üst faiz limiti de var. Ancak, “Risk sevmeyen bireyler sabit faizlerle konut sahibi olmalı” tavsiyesinde bulunuyor.
                     <br/>
                     <br/>
                     KONUTTA AŞIRI ARZA DİKKAT
                     <br/>
                     <br/>
                     MÜSİAD İnşaat Sektör Kurulu Başkanı Zeki Kaldırım, bu dönemde dikkat edilmesi gereken noktanın “aşırı konut arzı” olduğunu vurguluyor. Değişken faizin bir risk olarak durduğunu aktaran Kaldırım, “Sabit oranlarda ödeme yapmak varken, değişken faiz akıllıca değil, kur riski hep olacaktır.” diyor. Sektörün doyum noktasına gelmek üzere olduğuna dikkat çeken Kaldırım’a göre, bankalar verdikleri kredileri geri aldıkça nakitlerini artıracaklar ve böylece ev sahibi olmak isteyenlere daha düşük faiz oranlarında tekrar kredi verecekler. Çarkın dönmesi, sistemin iyi işlemesine bağlı.
                     <br/>
                     <br/>
                     MORTGAGE SİSTEMİNİN NORMAL KONUT KREDİSİNDEN FARKI NEDİR?
                     <br/>
                     <br/>
                     Klasik konut kredileri genelde 2-5 yıl arasında olmasına rağmen ‘tutsat’ta bu süre 20-30 yıl olabilmekte. Tutsat sisteminde sabit faizli kredinin yanında değişken faizli kredi kullanma imkanı da bulunuyor. Bu sistemde kredi veren kuruluşlar müşterilerine imzalattıkları sözleşmeleri bir yatırım enstümanı olarak satabiliyorr, likidite oluşturabiliyor. Normal konut kredisinde kredi verilirken gelir belgesi yanında ipotek yapılacak bir gayrimenkul istenirken, ‘tutsat’ta maaş belgesi yeterli olabilmekte. Tutsat sisteminin yaygınlaşması halinde banka dışındaki kuruluşlar da kredi verme imkanına kavuşacak. Alınan kredi, istenildiğinde kısa sürede kapatılıp bir başka kuruluştan daha iyi şartlarda kredi alma imkânı doğacak.
                     <br/>
                     <br/>
                     EKSTRA MASRAFLARA DİKKAT!
                     <br/>
                     <br/>
                     Bankalar ilan ettikleri faizin yanı sıra, dosya ücreti, hizmet komisyonu ve  ipotek ücreti gibi masraflar da alıyor. Bunlar da hesaba katılınca, yüzde 1,28 olarak görülen konut kredi faizi 1,30’un epey üstüne çıkabiliyor. Bazı bankalar kredi faizlerini düşük tutup, yukarıda adı geçen komisyon ücretlerini artırarak müşteriye sözde az faizle finansman sağlamış görünüyor. Ayrıca bankaların “ekspertiz ücreti” ile “hayat sigortası” ve diğer sigortalar da eklenince, müşteriler birçok kalemde masraf yapmış oluyor. Tüketicilerin mutlaka bu konuyu ilgili bankaya sorması ve bu kalemlerin toplam maliyetini öğrenmesi gerekiyor. “Düşük faizli” kredinin geri ödemesi, “yüksek faizli” bir bankanınkiyle eşit hale geliyor, hatta daha da üstüne çıkabiliyor. Uzmanlar, buradaki yanılsamaya özellikle dikkat çekiyor.
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28893), [web.archive.org (arşiv bağlantısı)](http://web.archive.org/web/20080228082145/http://www.aksiyon.com.tr:80/detay.php?id=28893)
