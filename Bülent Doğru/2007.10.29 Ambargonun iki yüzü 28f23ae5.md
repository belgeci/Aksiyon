# Ambargonun iki yüzü

*Bülent Doğru 2007.10.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      MGK, Kuzey Irak’a “ekonomik ambargo” uygulama kararı aldı.  Türkiye ekonomik manada Irak’ı tecrit edecek. Bölgede faaliyet gösteren Türk şirketleri ve Güneydoğu halkı tedirgin. Girişimciler, “Alınacak karara uyarız.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080105063623im_/http://www.aksiyon.com.tr/resim/673/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   M GK, terör kamplarının bulunduğu Kuzey Irak’a “ekonomik ambargo” uygulama kararı aldı geçtiğimiz hafta. Irak’ın kuzeyine verilen elektriğin kesilmesi, Habur Sınır Kapısı’nın kapatılması, Türk müteşebbislerin bölgedeki yatırımlarının durdurulması gündemde. Terör örgütü PKK’ya destek vermekle itham edilen Irak Kürdistan Demokratik Partisi Genel Başkanı Mesut Barzani’nin Türkiye’de faaliyet gösteren şirketlerine de kısıtlama getirilmesi ilk etapta düşünülen seçenekler arasında. Türkiye ekonomik manada Irak’ı, özellikle de Kuzey Irak’ı tecrit edecek. Ambargodan beklenen sonucun alınıp alınmayacağı ise iki ülke arasındaki ticaretin çapında yatıyor.
   <br>
    <br>
     TİCARET HACMİ 5 MİLYAR DOLAR
     <br/>
     <br/>
     Irak ile Türkiye arasındaki ticaret hacmi yıllık 5 milyar dolar seviyesinde. Türkiye’nin Irak’a ihracatı 2,6 milyar dolar. Bu miktar, Türkiye için devede kulak mesabesinde olmakla beraber, yıllık ithalatı 23 milyar dolar olan bir Irak için hayatî önemde. Türkiye, Suriye’nin ardından Irak’ın en büyük ikinci tedarikçisi konumunda. Ekonomisi büyük oranda petrole dayalı ülkenin ihracat gelirinin yüzde 95’i ham petrolden elde ediliyor. Irak’ın çimento, un, elektrik başta olmak üzere iğneden ipliğe bütün temel ihtiyaçlarını Türkiye sağlıyor. Çocuk bezi, mama, bisküvi, jeneratör dâhil pek çok ürün Türk mallarından oluşuyor.
     <br/>
     <br/>
     Çin’den Avusturya’ya, Kore’den İran’a Doğulu ve Batılı birçok ülke Kuzey Irak’ın geleceğini inşa ediyor. Türkiye, halihazırda Kuzey Irak’a en fazla yatırım yapan ülke konumunda. İnşaat başta olmak üzere bölgenin alt ve üst yapı yatırımları Türk şirketlerine emanet. Kuzey Irak’ın Dohuk, Süleymaniye ve Erbil kentlerinde toplu konut projelerinden 5 yıldızlı otellere, otoyol inşaatlarından viyadük ve köprülere, sulama kanallarından belediye binası inşaatlarına kadar birçok projeye imza atıyorlar. Bölgedeki havaalanı da Türk müteşebbislerin eseri. Son gelişmelerden sonra “hedef tahtası” haline getirilen Mesut Barzani’nin Sarayı, Konuk Evi, Başkanlık Sarayı bir Türk inşaat firması tarafından inşa edilmesi de Türkiye’nin bölgeye yaptığı katkıyı gözler önüne seriyor.
     <br/>
     <br/>
     Bugün irili ufaklı 1100 civarında Türk şirketinin bölgede yatırımları var. 15 bin Türk Kuzey Irak’ta iş yapıyor. Türk firmalarının inşaat sektöründe 4 milyar dolarlık yatırımı bulunuyor. Bu firmaların şantiyelerinde 5 binden fazla işçi çalışıyor. Firmaların çoğu, MGK’dan çıkan ekonomik ambargo kararı karşısında tedirgin. Gelişmeleri şimdilik sadece uzaktan takip eden 400’e yakın inşaat şirketi, hükümetin alacağı her türlü kararı uygulamaya hazır olduklarını belirtiyorlar. Erbil, Süleymaniye, Dohuk, Zaho ve Akre gibi şehirlerde iş yapan Türk müteahhitlik şirketinin sahipleri, “Ülkenin âli menfaatleri her şeyden önce gelir. Şu anda işimize devam ediyoruz. Hükümet dönün derse, dönmemek için çabalamayız.” görüşünü savunuyorlar. Türkiye Müteahhitler Birliği Başkanı Erdal Eren, takınacakları tutum için, “Devletin kurumlarından ‘dönün’ ya da ‘iş yapmayın’ yönünde bir telkin gelirse, müteahhitler buna uyar.” açıklamasında bulunuyor.
     <br/>
     <br/>
     Türkiye, bölgenin elektrik ihtiyacının önemli bir bölümünü, iç piyasaya verdiği fiyatın daha da düşüğüne buralara satıyor. Irak’ın elektrik ihtiyacının yüzde 9’unu karşılayan Karadeniz Toptan Elektrik Ticareti A.Ş. Irak’a elektriği 7,032 Cent’ten satıyor. Dohuk, Zaho ve Musul kentleri bu elektrikle aydınlanıyor.
     <br/>
     <br/>
     Bölgede Vestel, Beko, Ülker, Eti, Genpa gibi farklı sektörlerden çok sayıda Türk şirketinin bayilikleri bulunuyor. Aşiret mensuplarının çalıştırdığı bu bayiliklerde iyi paralar kazanılıyor. Aslında, aşiretlerin yapacağı lobi faaliyetleri de PKK’yı bitirmede yardımcı olabilir. Bölge halkının giyim ihtiyacı da Türkiye’den karşılanıyor. Kandil Dağı’ndaki PKK’lı teröristler de Türkiye’de imal edilen kıyafetleri, ayakkabıları giyiyor.
     <br/>
     <br/>
     Kuzey Irak Yönetimi’nin en büyük gelir kalemlerinden biri Habur Sınır Kapısı’ndan geçen Türk kamyonlardan aldıkları 100 dolarlık vergi. Şimdi Türkiye, bu sınır kapısını kapatarak Irak’ın diğer bölgelerine Suriye üzerinden açılmak istiyor. Habur’un kapanması hem bölgede fabrika kuran ve makine parkları olan şirketlere hem de Güneydoğu halkına darbe vuracak. Özellikle Güneydoğu’da halkın büyük kısmı Kuzey Irak’la resmi ya da gayri resmî ticari ilişkiler içinde. Bunun başında da akaryakıt ticareti geliyor. Türkiye kabul etmese de bölgeden Türk tarafına ciddi oranlarda kaçak akaryakıt sevkiyatı var. Muhtemel bir ambargo bu sektöre de darbe vurabilir. Şüphesiz Türkiye’nin alacağı ambargo kararı sadece Barzani’ye değil, Güneydoğu ekonomisine de darbe vurabilir.
     <br/>
     <br/>
     <br/>
     <br/>
     TÜRKİYE - IRAK TİCARET HACMİ (Milyon dolar)
     <br/>
     <br/>
     Yıl /	İhracat /	İthalat /	Hacim
     <br/>
     <br/>
     2003 /	829 /	112 /	941
     <br/>
     2004 /	1.820 /	467 /	2.287
     <br/>
     2005 /	2.750 /	458 /	3.208
     <br/>
     2006 /	2.567 /	374 /	2.941
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28737), [web.archive.org (arşiv bağlantısı)](http://web.archive.org/web/20080105063623/http://www.aksiyon.com.tr:80/detay.php?id=28737)
