# Semt baskılı moda!

*Bülent Doğru 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Mahalle baskısı’ ile ilgili kısır tartışmalar bir yana, başka bir baskı unsuru yanı başımızda: “Yaşadığın semtin modasına uy” baskısı!...  Hayat alanımızı seçerken sadece komşu değil bir de ‘moda’ satın alıyoruz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107050156im_/http://www.aksiyon.com.tr/resim/669/67.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye gündemi anayasa tartışmalarına kilitlendi. Anayasa taslağı birçok açıdan irdelendi. Felsefik, sosyolojik, edebi... Anayasanın dini olur mu olmaz mı derken ünlü sosyolog Şerif Mardin ‘mahalle baskısı’ kavramını ortaya attı. Medya da bunu kendi işine geldiği gibi yorumlama yoluna gitti. Biz ise bu kısır tartışmayı bir yana bırakarak bir başka baskıya, “moda baskısına” ayna tutalım dedik. Yani ‘moda’nın sebep olduğu baskıya…
   <br>
    <br>
     Eski anlamdaki mahalle kültürünün yerini ‘semt kültürü’ aldı artık büyük şehirlerde. Bu kültürün en önemli göstergelerinden biri de giyim tarzı. Çünkü giyim eskiden beri bir statü göstergesi. Özellikle Peyami Safa’nın Fatih-Harbiye romanının kahramanı Neriman gibi ne istediğini tam olarak bilmeyen, Avrupai yaşam tarzı ve geleneksel giyim kuşam arasında kalan karakterler için semtler bugün hâlâ moda anlamında yönlendirici bir rol üstleniyor.
     <br/>
     <br/>
     HER SEMTİN MODASI KENDİNE
     <br/>
     <br/>
     Özellikle İstanbul’un Nişantaşı, Etiler, Ulus, Ataköy, Fatih gibi semtlerinde yaşayanlar o muhitin giyinme alışkanlıklarına ayak uydurmaya çalışıyor. Kendi tarzını oluşturanlar için geçerli olmayan bu moda baskısı zamanla kendi çevresini oluşturuyor. Nişantaşı’nın steril ortamında çok süslü dekolte bir giysi, ışıltılı bir çanta, pür makyaj ve onu tamamlayan topuklu ayakkabılar normal karşılanırken, kaotik Beyoğlu caddelerinde daha rahat giysiler tercih ediliyor. Fatih de kendi modasını oluşturmuş. Söz konusu hayat tarzları kendi ekonomisini de çıkarıyor.
     <br/>
     <br/>
     Bilgi Üniversitesi Sosyoloji Bölüm Başkanı Doç. Dr. Arus Yumul’a göre moda da diğer tüm toplumsal olgular gibi bireyler üzerinde bir baskı unsuru oluşturabilir. Doç. Yumul, kimlik kurgusunu artık, üretimdeki rollerin değil de tüketim kalıplarının ve hayat tarzlarının şekillendirdiğine dikkat çekiyor: “Moda, bu bilincin yüksek olduğu çevrelerde, moda hakkında sahip olunan bilgi ve tutumlarla bu çevrelerde kişiye ayrıcalık ve statü kazandırır. Bu yüzden hem bu statüyü korumak hem de bu statüye sahip olmak isteyenler modanın baskısını daha yakından hissederler.”
     <br/>
     <br/>
     “Mekânın şartlarına uymak gerekir” diyen hot couture (kişiye özel) modacısı Dilek Hanif ise “Daha derli toplu ve şık olmak için herkesin yaşadığı muhiti referans alması normal” şeklinde özetiliyor semt-moda ilişkisini. Ancak mekâna tezat farklılık mülahazası gütmenin de kişisel moda tercihi olarak algılanmasını istiyor. Sosyolog Yumul ise modayı “kültürel sermayenin bir alt kategorisi” olarak tarif ediyor: “insanların büyük çoğunluğu kimliklerini kurgularken ne tıpatıp başkalarına benzemek istiyorlar, ne de tamamen herkesten farklı olmayı göze alabiliyorlar.”
     <br/>
     <br/>
     İKİLEM TOPLUMU OLDUK
     <br/>
     <br/>
     Farklı semtler için farklı moda kodlarının, mekânları yaftalayan ve Fatih/Harbiye ikilemleri oluşturan bizim gibi toplumlar için geçerli olduğunu düşünen Doç. Dr Yumul, “Birbirimize sırtımızı dönerek yaşadığımız sürece sorun olmuyor; ancak birbirimizin alanına girmeye çalıştığımızda görünür kılınıp, dışlanıyoruz” diyor. Dilek Hanif’e göre ise modanın şartlara, kişilik ve konuma göre değişmesi gayet normal ve olması gereken bir durum.
     <br/>
     <br/>
     İstanbul’un elit ilçelerindeki liselere gelen varoş semtlerin çocukları da marka giymek zorunda hissediyor kendilerini. Moda ürünler marka eşliğinde servis edilince de marka takıntısı denen ucube bir hastalık peydahlanıyor. Elbisede başlayan bu değişim zamanla hal hareket ve tavırlarda farklılığa yol açıyor. Gerçek kişiliklerinden çıkıp, tekdüze ‘moda’ bir fıtrat ortaya çıkıveriyor. Belli yaşlarda marka takıntısını normal bulan Dilek Hanif’e göre bir süre sonra kişilik oturduğunda bu özenti geçiyor.
     <br/>
     <br/>
     TARZ OLUŞTURMAK DEĞİL, TARZ SEÇMEK!
     <br/>
     <br/>
     Postmodern değişim trendine modanın da uyduğuna değinen Arus Yumlu, konu hakkındaki sosyolojik gözlemini şöyle açıklıyor: “Eskiden üst sınıflardan alt katmanlara doğru yayılan moda anlayışı, işin içine farklı kesimlerin, kimliklerin, alt kültürlerin ve sokağın girmesiyle daha kaotik, daha renkli bir yöne çevrildi. 1930’ların şehir sokaklarında gördüğümüz tek renklilik yavaş yavaş ortadan kalktı. Ancak bu herkesin kendi tarzını yarattığı anlamında değil de, size sunulan tarzlar arsında bir seçim yapmanız anlamında okunmalı.”
     <br/>
     <br/>
     Bugün yaşadığımız semtler, bize moda anlamında rehberlik ediyor, baskı yapıyor, stil dikte ediyor. Artık ev alırken semtin modasını da düşünmek zorunda kalıyoruz. “Acaba bana uyar mı, baskı hisseder miyim?” ile “Ben kendi tarzımı her semtte devam ettireceğim” arasında kalakalıyoruz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28526), [web.archive.org (arşiv bağlantısı)](http://web.archive.org/web/20071107050156/http://www.aksiyon.com.tr/detay.php?id=28526)
