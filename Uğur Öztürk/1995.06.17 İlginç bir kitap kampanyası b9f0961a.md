# İlginç bir kitap kampanyası

*Uğur Öztürk 1995.06.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kitap okuma oranının her geçen gün düştüğü ülkemizde ilginç bir kitap okuma kampanyası başlatan Türk Kütüphaneciler Derneği Edirne Şubesi kendilerine üye olanlara bir kitap okumaları karşılığı bir tişört hediye ediyorlar.
  </font>
 </div>
 <div id="newsText">
  <font class="detail-text">
   Bu sene ikincisi düzenlenen "Bir kitap oku, bir tişört kazan" kampanyasının en büyük özelliği 5 yaşından 70 yaşına kadar herkese hitap etmesi. Dileyen herkes bir kitap okuması karşılığı bir tişört kazanabilecek.
   <br/>
   <br/>
   Özellikle kitap okuma oranlarının büyük ölçüde düştüğü yaz aylarında ve okulların da tatilolmaya başlamasıyla insanları kütüphanelere yöneltmek için hazırlanan kampanya üç aylık bir dilimi kapsıyor. "Okuyan, kültürlü ve demok ratik bir toplum içinde hep birlikte ailece sizleri bu kampanyaya bekliyoruz" sloganıyla hareket eden kütüphane yetkilileri halkı boş zamanlarını değerlendirmek için kütüphanelere davet ediyorlar.
   <br/>
   Kampanyanın en ilginç yanı küçük çocuklara da hitap etmesi. Kütüphanenin bir bölümünü küçük çocuklara ayırdıklarını ve onlara zihin geliştirici logolardan, masal kasetlerine, oyuncak ayılara kadar tüm imkanları sağladıklarını,mıydeden yetkililer bu oyuncakları üye çocuklara aileleri refakatında bir haftalığına kadar ödünç verebildiklerini, böylelikle küçük çocukları daha bu yaşlarda kütüphaneyle, kitapla buluşturarak kitap okuma alışkanlığı kazandıracaklarını ifade ediyorlar. Görünür olan ise bu kampanyadan sonra kütüphaneye üye olanlarda yüzde 200-300'lere varan bir artış olması.
   <br/>
   <br/>
   Bu ılgınç kitaptap okuma kampanyasının mimarı olan Türk Kütüphaneciler Derneği Edirne Şube Başkanı ve İl Halk Kütüphanesi Müdür Yardımcısı Ender Bilar'a kampaya ile ilgili fikirlerini sorduk:
   <br/>
   Bu kampanya yı düzenlemek nereden geldi aklınıza?
   <br/>
   "Bundan iki yıl önce Almanya'ya ,kütüphanelerde incelemelerde bulunmak üzere gittiğimde orada bir kitap okuyana bir kitap hediye ettiklerini gördüm. Belirli formlar vardı. O formlarda bir kitabı özet halİne getirmişlerdi. Türkiye'ye geri döndüğümde bu uygulamayı yönetim kurulu toplantısında öneri olarak getirdim, Bizim ülkemizde daha kitap cazip hale gelmedi. Kitabı cazip hale getirmek için bir promosyon olayı düşünmek gerekiyordu ve bu hususta okumayla ilgili logoların kullanılacağı tişörtü düşündük.Biz ilk olarak geçen sene bu uyguıFLI)
   <br/>
   mayı başlattık. Fakat özet formlarla okuyucunun karşısına çıktığımızda bazı eleştiriler aldık.
   <br/>
   "Okuyucu belirli kitapları okumaya zorlatılıyor" şeklinde bir kanı oluşmasm diye bu seneki uygulamada sadece şart 0larak üye olup kitap almalarını önerdik.Böylelikle bu kampanyaya başladık.
   <br/>
   Kampanyanın asıl amacı nedir? "Kampanyanın asıl amacı halkımıza okuma alışkanlığını kazandırmak, onları özellikle yaz dönemlerinde boş olan kütüphanelere çekmek, boş zamanlarınıdeğerlendirmelerini sağlamak. Kütüphanelerin en büyük özelliği halkın boş zamanlarını değerlendireceği bir birim olması. Fakat halk gelmiyor, ilgi göstermiyor. O zaman ne yapalım dedik. İşte bu tür bir uygulamaya giderek halkı ailece kütüphaneye sevk edelim dedik. Böylelikle 5 yaşındaki çocuğuna kadar bir aile bizim kütüphanede herkese hitap edebilecek bir uğraş bulabiliyor. Aileler ço cuklarına zihin geliştirici logolar, masal kasetleri, müzik kasetleri alabiliyorlar. Öte yandan anne ve baba da kitabını alıyor. Böylelikle çocuklara ve ailenin tüm fertlerine kütüphanelerden faydalanma imkanı sağlanmış oluyor."
   <br/>
   Kampanyaya katılım nasıl?
   <br/>
   "Katılımın ilk on gününü değerlendirebiliyoruz. İlk on günlük zaman zarfında 450 kişi kütüphaneden kitap almış. Bu kampanya üç ay sürecek. Bu da da yaklaşık bin 300 kişi demektir. Bu rakamı geçen seneki yaz aylarının rakamlarına vurursak yüzde 200-300 arası bir artış demektir."
   <br/>
   Peki kitabın okunduğunu nasıl anlıyorsunuz? İlk etapta bakıldığında herkes tişört için geliyor imajını veriyor. Amaç tişört olunca beklenen verim alınabilecek mi?
   <br/>
   "Biz şunu düşünüyoruz: İlk önce bizim hedefimiz o kişiyi kütüphaneye getirmek. O kişiyi kütüphaneye getirdikten sonra gerisinin geleceğini düşünüyoruz. Kİtabı eline aldığında kişi ne kadar okumayacağım dese de baş tarafına baktığında eğer ilgisini çeken bir kaç satır bulursa onun sonunu muhakkak getirmeye çalışacaktır. Bu fertlerden 100 kişiden 30'u 0kumasa bile biz o 70 kişiyi kazanacağız. O da bizim için yeterlidir.
   <br/>
   Çocuklar daha doğrusu katılanlar bu kampanyayı nasılkarşıladı?
   <br/>
   "Üye olan her kesimden büyük ilgi var. Zaten beş yaşından yukarı herkes bu kampanyaya katılabilir. Aileler duyduğunda çocuğunu da getirip hep beraber üye oluyorlar. Çocukları için masal kasetleri ve logoları alabiliyorlar. Çocuklar da arkadaşlarına "Kütüphanede bir kitap okuyoruz. Tişört alacağız" şeklinde ileterek onları getiriyorlar. Üniversite kesimi de aynı şekilde ilgi gösteriyor. İlk on günde bu kadar ilgi oldu. Daha önümüzde 80 gün var."
   <br/>
   Başka yerlerden, mesela İstanbul'dan bu kampanyaya katılım olabilir mi?
   <br/>
   "Şimdi il dışından hiç kimse bir kitap almak için buraya gelmez sanırım. Ama ilçelerden gelen oluyor. Geçen Kapıkule'den bir aile anne, baba ve iki çocuğu geldi üye oldular ve kitaplarını aldılar. Herkes üye olabilir. Şu an il dışından bir üyelik düşünmüyoruz. Ama şu olabilir. Kütüphaneler arası ödünç verme servisi var. Bu yolla olabilir."
   <br/>
   Kampanya için maddi kaynağı nasıl sağladınız?
   <br/>
   "Bunun finansmanının bir kısmı derneğimiz tarafından karşılandi. Hayırsever kişiler bizlere bazı taahhütlerde bulundu. "Şu kadar tişörtü ben yaptıracağım" gibi. Derneğimiz ise bağış yoluyla çeşitli kurum, kuruluş ve şahısların yardımlarıyla ayakta duruyor. Bir de Kültür Bakanlığı'na dergi, kitap satıyoruz. O satmış olduğumuz kitap ve dergi paralarının bir kısmıyla bir fon oluşturuyoruz. Bunun bir kısmını bir sonraki yayınlanacak olan kitaplar için harcıyoruz. Diğer bir kısmıyla da halkın kütüphaneye ilgisini çekmek için çeşitli etkinlikler gerçekleştiriyoruz.
   <br/>
   Son soru olarak Türk milleti kitap okuma konusunda yeterli mi?
   <br/>
   "Bence Türk toplumunu okumuyor diye eleştiriyoruz ama Türk toplumunun okuması için onlara neler verebiliyoruz? Önce onu tartışmak lazım. Şimdi biz Avrupalı'nın okumuşluğundan bahsediyoruz. Ama Avrupa toplumu okutmak için neler yapmış? Ona bir bakalım önce. Bir şef olmak için sınavla insan alıyor veyahut personelini periyodik aralarla yeterlilik sınavına tabi tutuyor. Böylelikle o kişilerin yeni çıkan yayınları takip etmesini sağlıyorlar. Mecbursun okumaya, 0kumazsan mesleğinde ilerleyemezsin.
   <br/>
   İki: Almanya'da en ufak semtlerde dahi küçük kütüphane odaları kurulmuş, hizmet halkın ayağına götürülmüş. Şimdi nasıl bir şirket ürününü çok şube açarak genişletiyorsa, kütüphanenin ürünü kitap, sermayesi de halk. O kitabı ne kadar halk kitlelerine ulaştırırsa halk kitlesi de çoğalacaktır. Ve böylece sermaye de çoğalacaktır. Bizde büyük iller hariç birçok yerde tek kütüphane var.
   <br/>
   Şimdi düşünün Edirne İl Halk Kütüphanesi bir kampanya başlattı. Karaağaç'taki bir çocuk istemez mi buraya gelmeyi? Dört veya beşinci sınıfa giden bir çocuğun uz olsa siz buraya gönderir misiniz iki tane araba değiştirecek? Bir kitap almak için kimse göndermez. Ama Karaağaç'a ufak bir salon, içine bir kütüphane odası kursan, iki saat açsan odayı, o yeter sana. Gezici Kütüphaneler var ama o da yeterli değiL. Halk ona rağbet etmiyor. Artık çalışmaları geniş tabanIara yaymak gerekiyor. İşte Avrupalılar bunları yaparak bu hale geldiler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=832), [web.archive.org (arşiv bağlantısı)](http://web.archive.org/web/20130316110401/http://www.aksiyon.com.tr:80/aksiyon/newsDetail_getNewsById.action?newsId=832)
