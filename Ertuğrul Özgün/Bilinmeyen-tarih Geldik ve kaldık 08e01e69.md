# Geldik ve kaldık

*Ertuğrul Özgün Bilinmeyen-tarih*

<div>
 <font>
  <img border="0" height="1" src="/web/20050117141704im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050117141704im_/http://www.aksiyon.com.tr/resim/462/66.jpg" vspace="5"/>
  </p>
 </font>
 <font class="content">
  Bundan 40 yıl önce Almanya"ya doğru yola çıkarken bir traktör parası biriktirmenin, bir küçük bakkal dükkanı açmanın ötesine geçmiyordu pek çoğunun hayali. Binip gittikleri trenlerin boyları bile hayallerinden daha uzunken, yaşamları birdenbire kitaba dönüşüverdi.
 </font>
 <br/>
 <p>
  <font class="content">
   Almanya"nın Hamburg kentinde bulunan Körber Vakfı, geçtiğimiz günlerde yöntem ve serbest yazar Michael Richter"in imzasıyla "Gekommen und Geblieben" adlı kitabı Alman ve Türk okuyucularının beğenisine sundu.
   <br>
    <br>
     Adını "Geldik ve Kaldık" olarak çevirebileceğimiz, on bir göçmen Türk"ün yaşam öyküsünün anlatıldığı kitap, uzun yıllar Almanya"da yaşadıktan sonra İstanbul"a dönen gazeteci Dilek Zaptçıoğlu"nun kendi deneyimlerinden yola çıkarak iki kültür arasında sıkışıp kalan göçmenleri ele aldığı giriş ve Michael Richter ile sosyal danışman Cengiz Yağlı"nın kitabın oluşum sürecini anlattıkları açış yazılarıyla okuru selamlıyor.
     <br>
      <br>
       Kitap, 60"lı yılların başında Türkiye"den kalkıp "Almanyalara" giden Türkiye"nin en cesur ve gözükara insanlarının, şimdilerde artık üçüncü, hatta dördüncü kuşağa ulaştığı ama "Aslında Türk müyüm yoksa daha çok Alman mı?" sorusunun cevabını aramaya koyulduğu noktada bizi alıp gerilere götürüyor. Hem de çok gerilere; kitapta yaşam öyküleri anlatılanların çocuklarının işsiz kalsalar bile yaşamak istemeyecekleri zamanlara; günde 18 saat fabrika ve temizlik işlerinde çalışmanın "garip" sayılmadığı kadar gerilere...
       <br/>
       <br/>
       Kocasını ve çocuklarını "geride" bırakarak gelen bulaşıkçıdan, "Okulu bitirip de döneyim" diyen öğrenciye; "Sanatım var, ekmeğimi kazanırım" diyen zanaatkârından siyasi gerekçelerle iltica başvurusunda bulunup her nasılsa hâlâ Almanya"da ikamet eden mültecisine kadar çeşitli kesimlerden on bir göçmen Türk"ün hikâyesini aktaran kitabın kahramanları dönüp dolaşıp ortak bir cümlede buluşuyor: "Geldik" dönemedik "ve" iyi ya da kötü bir biçimde "kaldık".
       <br/>
       <br/>
       Genelde "dile kolay" diye başlıyor ve "bir iki sene derken, tam otuz yıldır buradayım" diye devam ediyor, gurbette "unutulmuş", biraz da zorunluluktan "oralı" hale gelmiş Türk göçmenlerin ortak cümleleri.
       <br/>
       <br/>
       Peki kitapta kimler mi var? "Ben nasılsam öyleyim" diyen öğretmen Şadiye Alkan; "Altona benim köyüm gibi oldu" diyen berber Behçet Algan; "Almanya hakkında anlatılanlar çok hoşuma gitmişti" diyen inşaat işçisi Kazım Arslan; "Uhlenhorst"ta beni herkes tanır" diyen eksportçu Erdem Dilşen; "Almanlar bana hep Ayşe diye seslendi" diyen bulaşıkçı Bedriye Furtina; "Caz olmadan yaşayamam" diyen sanatçı Demir Gökgöl; "Bana başlangıçta verilen numara 311 idi" diyen kumaş satıcısı Nermin Özdil; "Kısmet böyleymiş" diyen fabrika işçisi Cemile Samurkaş; "Biz buraya kalmaya geldik" diyen cami kurucusu Hayrullah Şenay; "Ortak yönleri araştırıyorum" diyen sosyal pedagog Cengiz Yağlı ve son olarak da "Azla yetinmem" diyen sendikacı Hüseyin Yılmaz.
       <br/>
       <br/>
       "Geldik ve Kaldık" bu şekilde sona eriyor ama bu öyküler hiç sona erecekmiş gibi görünmüyor. Hatta denilebilir ki asıl öykü tam da kitabın bittiği yerde başlıyor. Neredeyse her evin göç verdiği bir ülkenin okurunun ister istemez kendi hayatına dair bir cümleyi bulabileceği kitabın bundan sonrasını okura bırakmak daha doğru belki de.
       <br/>
       <br/>
       Sonsöz: "Almancı", "gurbetçi" derken "Almanyalı", hatta "Avrupalı Türk"e terfi eden üç milyona yakın Türkiye vatandaşının hayatı kitaba çevrildi, şimdilerde ise kitap Türkçe"ye çevrilmeyi bekliyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3061), [web.archive.org (arşiv bağlantısı)](http://web.archive.org/web/20050117141704/http://www.aksiyon.com.tr:80/detay.php?id=3061)
