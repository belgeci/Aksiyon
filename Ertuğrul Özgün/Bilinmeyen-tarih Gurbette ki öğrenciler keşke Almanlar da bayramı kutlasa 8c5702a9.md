# Gurbette ki öğrenciler: keşke Almanlar da bayramı kutlasa

*Ertuğrul Özgün Bilinmeyen-tarih*

<div>
 <p>
  <font>
   Belki Hıristiyan komşuları bizim gibi kutlamayacaklar hiçbir zaman bayramı, ama en azından haberleri olsa o kadar da yalnız kalmayacaklar bayramlarda. En azından tanıdık yüzlerden "iyi bayramlar" cümlesi duyulabilecek, tıpkı bizim onlara "mutlu Noeller" dediğimiz gibi.
   <br/>
   <br/>
   Bayramlarda gurbet adını verdiğimiz yer her neresi ise, belki Almanya, belki Fransa, belki de Hollanda. ama eninde sonunda gurbet işte; işte o yerler bayramlarda sanki iki kere daha fazla gurbet, biraz daha fazla hasret oluyor. Hele de öğrenciyseniz. Ve hele de ailenizden ayrı, yurdunuzdan kopup dışarılarda bir yerlerde bir parça daha fazla mutluluk aramaya geldiyseniz. Çocukluğumuzun en el değmemiş yanları olan bayramları yurtdışında yaşamak daha zor. Çünkü "oralarda" bayramı bir siz biliyorsunuz, bir de varsa aileniz, birkaç akrabanız. Uydudan yayın yapan Türk kanallarını izleme şansı olanlar biraz daha mutlu geçiriyorlar. Çünkü beyaz camdan da olsa bayramlardaki o mutluluğa haber saatlerindeki bayram görüntüleri ve eğlence programlarındaki coşku aracılığıyla biraz daha fazla ortak olmak mümkün.
   <br>
    <br>
     Yurtdışındaki öğrencilerimiz dertli. Aileleri, akrabaları ve diğer bütün sevdikleri belki telefondaki sesleri kadar yakın ama sesin geçtiği kabloların binlerce kilometre uzunluğu kadar da uzak. Gözden ırak olan ne yazık ki bayramlarda o kadar da gönülden uzak olmuyor. Anılar, yaşanmışlıklar, tatlısıyla ve acısıyla bayramlarda daha bir tutuşturuyor öğrencilerin yüreğini. Ve bir bayram mesajı, bir telefon görüşmesi bütün mesafeleri unutturabiliyor. Ama ister Almanya"da ailesi ile otursun ister Türkiye"den okumaya gelmiş olsun bütün öğrencilerin dilinde aynı şarkı: "Türkiye"de bayram bir başka, keşke burada da aynısı olsa." Belki biraz daha farkında olunsa, belki biraz daha coşkulu kutlansa ne öğrenciler mahzun kalır bu kadar, ne de "oralar" bu kadar gurbet olur.
     <br>
      <br>
       Hep denilir ya sevinçler paylaşıldıkça çoğalır diye, belki de kapı komşusu Alman, Fransız ya da Hollandalı aileye bayramlarda birkaç çikolata ikram edilse sevinçler daha bir tamam olur, bayramlar daha bir bayram. Belki Hıristiyan komşuları bizim gibi kutlamayacaklar hiçbir zaman bayramı, ama en azından haberleri olsa o kadar da yalnız kalmayacaklar bayramlarda. En azından tanıdık yüzlerden "iyi bayramlar" cümlesi duyulabilecek, tıpkı bizim onlara "mutlu Noeller" dediğimiz gibi. İşte şimdi sizleri üniversite eğitimi almak için Almanya"nın Frankfurt şehrine okumaya gelmiş öğrencilerimizle tanıştıracağız. Aralarından bazıları Türkiye"den gitmiş, bazıları ise "doğma büyüme "oralı". Ama yüreklerinin bir tarafı da hep "buralı", hep "Türkiyeli". İşte size memleketin biraz dışından, ama aslında biraz da memleket edinilmiş Frankfurt"tan, Johann Wolfgang Goethe Üniversitesi"nden öğrenci manzaraları.
       <br>
        <br>
         Üniversitenin büyük kantinlerinde dolaşırken gözümüz Türk öğrencileri seçmekte pek zorlanmıyor. Bir başkalık hep var Türk öğrencilerde, tıpkı yaşadıkları bayramlar gibi. Kime dokunsa bin ah işitiyor insan. Metehan, İstanbul"dan siyaset bilimi okumak için gelmiş Frankfurt"a. Buraların bayramı nasıl oluyor diye sormadan daha, öyle bir "ah" çekerek başladı ki söze, sanki bütün gurbette okuyan öğrencilerin derdini yüklenmiş gibiydi. "Buralara neden geldim?" diye en çok bayramlarda soruyormuş kendine. Her şeyden önce bayram olduğunu anlamakta zorlanıyormuş. "Hani gazete, televizyon filan olmasa belki hiç anlamayacağız bayramın geldiğini" diyor. Bayram sabahı bayrama dair yapılan en "sahici" şey olan bayram namazını kıldıktan sonra pek çok öğrencinin yaptığı gibi doğrudan ucuz telefon açılabilen telefoncu dükkanlarına koşmak oluyormuş ilk işi. Ama onu en çok sevindiren şey, her gün telefonuna gelen iki üç mesajın o günlerde sekiz-dokuza çıkmasıymış. Sonrası ise yine günlük hayatın koşturmacası.
         <br/>
         <br/>
         Metehan"dan sonra hukuk fakültesinin kantinine yöneliyoruz. Burada daha fazla Türk öğrenci var. Herkes ellerindeki kalın kitaplara gömülmüş. Tabii, sınav telaşı ne bayram dinliyor ne seyran. 22 yaşındaki Hanife, lise bitene kadar Alman okullarında bayramlarda izin verildiğini, ama üniversiteye başlayalı beri profesörlerin aman vermediğini söylüyor. Aslen Gölcüklüymüş ama hiç bayram yaşamamış orada. Televizyondan gördüğü bayramda tatile çıkanlara kızıyor Hanife. "Türkiye"dekilerden daha fazla koruyoruz biz burada bayram heyecanını" diyor. Bayram sabahları kız arkadaşlarıyla şeker, çikolata alıp gidiyorlarmış üniversiteye. Alman arkadaşlarına da ikram ediyorlarmış. Şaşıranlara, merak edip soranlara o gün bayram olduğunu anlatıyorlarmış. Türk öğrencilerden bazılarının bayramın geldiğinden bile haberleri yokmuş. Hanife, "Almanya"daki konsolosluklar öğrenci arkadaşları toplasa, tanışma ve bayramlaşma günleri yapsa harika olur" diyor. Aslında bütün mesele anavatandan onlara daha fazla sahip çıkıldığını hissettirmek, ama sık sık sormuyor muyuz nerede bu devlet diye?
         <br/>
         <br/>
         21 yaşındaki Kütahyalı Cemal Kaygısız iki yıldır Almanya"daymış. Studienkolleg denilen üniversiteye hazırlık bölümünde okuyor. Daha sonra "kısmetse" makine mühendisliği bölümüne devam edecek. Bayram deyince "kaygılı mı kaygılı" başlıyor söze. Almanların kendi bayramı olmadığı sokaklarda bir bayram havası esmiyormuş, dolayısıyla bayram da bayram gibi hissedilmiyormuş. "Ben kendimi yalnız hissediyorum" diyor Cemal ve acı acı konuşuyor: "Türkiye"de bayram var ama, burada yok. Normal bir günmüş gibi işte!"
         <br/>
         <br/>
         Türk ailelerin Almanya"da bayramlardaki en önemli etkinliklerinden biri de çanak antenle seyredilebilen Türk kanallarını izlemek. Ekonomi bölümünde okuyan Fikriye, "Maalesef, ben televizyonlardan gördüğüm gibi hiç yaşamadım bayramları burada. O misafirliğe gitmeler, bayramlaşmalar, kalabalıklar burada yok" diyor. Ama ona göre kabahat Almanlarda. Onlar kutlamadığı için belki de bayramları yaşayamadıklarını söylüyor.
         <br/>
         <br/>
         Fahri, Türkiye"den gelen öğrenciler arasında biraz daha şanslı sayılabilecek olanlardan. Yakın zamanda evlenmiş ve yalnızlığına veda etmiş. Hukuk bölümünde yüksek lisans yapıyor. Eşi de kendisi gibi öğrenci; İngiliz dili ve edebiyatı okuyor. Fahri, mutlu geçmesi gereken günlerin hesabını çıkarmış ve bilançoyu şöyle anlatıyor: "Yıldaki 365 günden üç gün ramazan, dört gün de kurban bayramı diyelim. Ama Almanya"da bu yedi gün ile kalan 358 gün arasında çok fazla bir fark göremiyorum." Almanya"daki Türklerin bayramlarda mezhep, düşünce ya da meşrep farkı gözetmeden kucaklaşamamalarından yakınıyor Fahri. Bu birlikteliğin ne dini ne de resmi bayramlarda, kırk yıldır olduğu gibi, bugün de sağlanamadığını söylüyor.
         <br/>
         <br/>
         Afganistan"dan 11 Eylül"den bu yana geçilen manzaralar hep içimizi burktu. Yoksulluk diz boyuydu çünkü. Gerçi 20 yaşındaki Arzu Sadiq oraya hiç gitmemiş ama oralarda bayram kutlamanın nasıl olacağını gerçekten merak ediyormuş. Tesadüfen rastladık ona üniversite kantininde. Ve aslında onun da diğer Türk öğrenciler gibi bayramlardan yana dertli olduğunu öğrenince uzattık teybimizi. Şimdiye kadar gurbet bayramlarının belki de ayırdına varılamamış bir detayına dikkatimizi çekiyor. Ramazan bayramlarının biraz daha farklı olduğunu söylüyor. "Ramazan bir ay sürdüğü için, sonunda kutladığımız bayramı daha çok hissedebiliyoruz. Kurban daha hızlı gelip geçiyor" diyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1160 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11112), [web.archive.org (arşiv bağlantısı)](http://web.archive.org/web/20050129111647/http://www.aksiyon.com.tr:80/yazdir.php?id=11112)
