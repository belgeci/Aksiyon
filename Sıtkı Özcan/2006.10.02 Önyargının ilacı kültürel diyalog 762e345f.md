# Önyargının ilacı kültürel diyalog

*Sıtkı Özcan 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ABD'de faaliyet gösteren Rumi Forum'un akademisyenlerin katılımıyla düzenlediği 'Kültürlerarası Diyalog' gezileri, yanlış algılamaların önüne geçiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010183837im_/http://www.aksiyon.com.tr/resim/617/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Amerikalı bir profesör, arkadaşlarıyla Sultanahmet Camii'ni ziyaret etmektedir. Cemaat akşam namazını kılarken durup imamın okuduğu sureyi dinlemeye başlar. Gözyaşlarını tutamaz ve secdeye kapanır.’
   <br>
    <br>
     "Katolik bir papaz, Ayasofya'yı gezerken gözleri yukarıda bir noktaya takılır. Arkadaşlarına başıyla işaret eder. Hz. İsa ikonası ve Hz. Muhammed (s.a.v) kaligrafisi bir arada durmaktadır. Ağzından şu sözler dökülür: "Silmemişler görüyor musunuz? Burası yüzlerce yıl Müslümanların elinde kaldı ama İsa'nın resmini silmemişler. İşte hoşgörü bu."
     <br/>
     <br/>
     Yukarıdaki satırlar ütopik bir Türk filminin senaryosundan ya da henüz basılmamış bir romandan alınmadı. Amerika'da faaliyet gösteren Rumi Forum'un düzenlediği 'Kültürlerarası Diyalog' gezilerinde bu sahnelere sık sık rastlanıyor. Üst düzey akademisyenlerin katılımıyla gerçekleşen geziler, Batı dünyasında İslam kültürüne dair yayılan yanlış algılamaların önüne geçiyor.
     <br/>
     <br/>
     "Kültürlerarası diyalog gezileri" ile Türkiye'ye gelen Georgetown Üniversitesi Dinler Tarihi Profesörü Leo Lefebure, Müslümanlığın Batı’da, özellikle de 11 Eylül'den sonra, çok yanlış algılandığına dikkat çekiyor. Öğrencilerinin ders yılı başında İslam dini hakkında hiç doğru şeyler düşünmediğini dile getiren Lefebure, ilerleyen derslerle birlikte Müslümanlık hakkında fikir sahibi olan öğrencilerin görüşlerinde önemli değişimler olduğunu söylüyor. "İşte bu yüzden İslam kültürünü ve Türkiye'yi doğru bir şekilde tanıtan bu geziler çok önemli." diyen profesör, daha çok insanın gezilere katılıp, İslam kültürünü yakından tanıması gerektiği savunuyor.
     <br/>
     <br/>
     Washington Katolik Üniversitesi'nde görevli Romanus Maduabuchi ise katıldığı Türkiye gezisinin hayatında ayrı bir yeri olduğuna inanıyor. "İnsanların gözünde artık çok farklı bir yerim olacak. Çünkü ben, tüm dinlerin binlerce yıl birlikte yaşadığı sevgi dolu bir ülkede bulunma şansına sahip oldum." diye konuşan Katolik papaz, ilk fırsatta Türkiye'ye tekrar gelmek istediğini özellikle ifade ediyor. İnsanlığın aradığı hoşgörünün Anadolu'da zaten var olduğunu görünce şaşkınlığını gizleyemediğini itiraf eden Maduabuchi'ye göre Müslümanların Batı dünyasında düşünüldüğü gibi şiddet yanlısı olması imkânsız. Genç papaz, gezi boyunca en çok, insanların samimi gülümsemelerinden etkilendiğini dile getiriyor. Gonzaga Üniversitesi Tarih Profesörü Michael Maher ise misafir olduğu tüm şehirlerde büyük bir sevgiyle karşılandıklarını belirterek, "Türklerin bu sevgiyi tüm dünyaya yaymaya çalışmasını takdirle karşılıyorum." sözleriyle hayranlığını dile getiriyor.
     <br/>
     <br/>
     GÖNÜLLÜ TÜRKİYE ELÇİLERİ
     <br/>
     <br/>
     ABD'de kültürlerarası diyalog faaliyetleri yürüten Rumi Forum, 1999’dan bu yana Türkiye'ye geziler düzenliyor. Üst düzey akademisyenlere yönelik olarak düzenlenen gezilerde, Türkiye'nin tarihî ve doğal güzelliklerinin yanı sıra kültürel değerleri de tanıtılıyor. Mayıs ve ağustos aylarında 4 ayrı grubu Türkiye'ye getirdiklerini söyleyen Forum Başkanı Dr. Ali Yurtsever, bu sene için toplam 6 gezi planladıklarını kaydediyor.
     <br/>
     <br/>
     Son iki programın önümüzdeki aralık ayı içerisinde gerçekleştirileceğini söyleyen Yurtsever, gezilerin amacının Türk insanının ve İslam dininin gülen yüzünü ve gerçek kimliğini yabancılara göstermek olduğunu dile getiriyor. Sadece 2006 yılı içinde 100'e yakın yabancının gezilere katıldığını belirten Yurtsever, düzenledikleri programların önemini şöyle anlatıyor: "Ülkemize misafir olan akademisyenler şu an Amerika'nın en iyi üniversitelerinde gönüllü Türkiye elçileri. Sadece bu bile kültürlerarası diyalog gezilerinin ne kadar hayati bir önem taşıdığının bir göstergesi."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25474), [web.archive.org (arşiv bağlantısı)](http://web.archive.org/web/20061010183837/http://www.aksiyon.com.tr/detay.php?id=25474)
