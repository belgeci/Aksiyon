# 500 dolara Bayrampaşa Telekom!

*Volkan Öztürk 2001.01.06*

<div>
 <p class="spot">
  Cezaevi çevresindeki elektronik ağdan etkilenmeyen gizli santrallerin sırrını çözdük. Tahtakale'de bile satılan 500 dolarlık düzenek sayesinde istediğiniz cezaevi kapsama alanında
 </p>
 <p class="metin">
 </p>
 <img border="0" src="/web/20020325032411im_/http://www.aksiyon.com.tr/2001/318/resimler/500.jpg"/>
 <p class="metin">
  Şirin Ana, kendinden habersiz bir dolap çeviren Tarumar'ı cezaevinden cep telefonuyla arayarak "Mıhlarım ulan seni!" diye tehditler savuruyor. Mafya babası Tarumar da içeri girdiğinde, tahsilat işlerini koğuşundan telefonla takip ediyor. Tatlı Kaçıklar dizisinin hemen her bölümünde yer alan bu sahneler önceleri bir çoğumuza abartılı gelmişti.
 </p>
 <p class="metin">
  Ne var ki ölüm oruçlarına müdahale amacıyla gerçekleştirilen operasyonlar sırasında ortaya çıkan gerçekler, mahkumların telefon olayını dizinin senaristinden daha çok abarttıklarını gösterdi!
 </p>
 <p class="metin">
  Mucit mahkumlar!
 </p>
 <p class="metin">
  Cep telefonlarının çalışmasının elektronik bir manevra ile engellendiği Bayrampaşa Cezaevi'ndeki konuklar, resmen kendilerine yeni bir haberleşme sistemi kurmuşlar. Manyetik ağdan etkilenmeyen sistem sayesinde cezaevinin bütün hücreleri kapsama alanında. Sabit ücret, eğitime katkı payı, deprem vergisi gibi sorunu da bulunmayan sistemin en büyük avantajı cep telefonlarına göre daha ekonomik olması...
 </p>
 <p class="metin">
  MİT ile polisin zaman zaman düzenlediği ortak operasyonlarla gizli santraller saptanarak bertaraf edildi. Son operasyonda tam 11 santral ele geçirildi. Fakat bu sistemin özelliğinden dolayı önüne geçmek mümkün olmadı. Hatta müdahale sırasında, cezaevleri arasındaki telefon talimatı trafiğine medyaya dağıtılan kasetlerdeki konuşmalardan şahit olduk.
 </p>
 <p class="metin">
  Cezaevlerinde operasyonlar sürerken, bu ilginç sistemi merak edip araştırdık. Revirden aldığı ilaçları eriterek içlerindeki uyuşturucuları ayrıştıracak kadar kimya bilgisine sahip mahkumların olduğu cezaevinde, daha pek çok alanda mucitlerin bulunduğunu tahmin ettiğimiz için karşımıza çıkan düzeneğe pek şaşırmadık.
 </p>
 <p class="metin">
  Sistemi kurmak için öncelikle 5—6 katlı bir binadan daire kiralanıyor. Sonra Türk Telekom şube müdürlüğüne 'sahte kimlikle' başvurarak telefon talebinde bulunuluyor. Telekom görevlileri bir süre sonra eve telefon hattını çekiyor. Hattın ucuna normal telefon yerine bir telsiz telefon takılıyor. Bunlar 70 ila 145 mhz arasında alışveriş yaptığı için mesafe 1 kilometreye kadar uzuyor. Cezaevi çevresindeki binalardan ev kiralamak suretiyle kurulan sistem böyle çalışıyordu. Bu sistem UHF bandından yayın yaptığı için çok çabuk ortaya çıkarıldı.
 </p>
 <p class="metin">
  Taksim'e bile kurarlar
 </p>
 <p class="metin">
  Oysa çok geçmeden bunun da çaresi bulundu. Bayrampaşa Cezaevi'nden daha uzak noktalarda evler kiralandı. Telsiz telefonlarıyla birlikte satılan antenler bu sefer çatılara dikildi. Antenlere ayrıca antenanfikatörleri (yükseltici) takılarak güçlendirildi. Böylece sistem şehir içinde 30, açık alanda 70 kilometreye kadar etkili hâle getirilebiliyor. Güçlendirilmiş ahizelerin koğuşlara sokulmasıyla da sistem kullanıma hazır hâle geliyor. Antenler sayesinde, makinadan çok uzakta olan ahizeyle bağlantı bu şekilde kuruluyor. Bu özelliği gizli santrallara Bayrampaşa ilçesinin sınırları dışında bir noktaya kurulabilme imkanı sağlıyor. Operasyon sonrası en üst düzey yetkililer, bu sistemlerin cezaevi çevresinde kiralanan evlerde kurulduğunu söyledi ama yarın Taksim'de bile bulunursa şaşırmayalım.
 </p>
 <p class="metin">
  Yalnız sistemde kullanılan telsiz telefonlar, Uzakdoğu'dan kaçak getirilen cinsten. Yani Türk Telekom'un ve Devlet Güvenlik Mahkemeleri'nin izin verdiği türden değil. Yasak olmasına rağmen İstanbul'da birçok yerde bulunuyor. Edindiğimiz bilgiye göre, 25 watt çıkışlı bu telsiz telefonları anteniyle birlikte Tahtakale'de sadece 500 dolara bulmak mümkün. Sistemin cezaevine satışı ise 3 bin dolardan başlıyor. Parayı bastıran sistemi satın alıyor. Ardından dünyanın istediği noktasını arayabilir. 24 saat aralıksız çalışan telefonlardan günde 200—300 konuşma gerçekleştiriliyor. Devletin milyarlar harcayarak kurduğu manyetik ağ 500 dolarlık sistemle işte böyle deliniyor.
 </p>
 <p class="metin">
  Nasıl enselendiler?
 </p>
 <p class="metin">
  Ancak sistemi kuranların yaptığı bir hata belki de enselenmelerinde önemli bir etken oldu. Uzmanlara göre, görüşmeler için başkalarının da kullandığı 'legal' frekans seçildi. Bu frekans başkaları tarafından da kullanıldığı için yapılan görüşmelere o frekansı kullananlar kulak misafiri oldu. Oysa frekanslar arasında 'illegal frekans' denilen boş frekanslar bulunuyordu. Eğer illegal frekans kullanılıyor olsaydı bu konuşmaları belki de kimse duyamayacak ya da sistem çok geç farkedilecekti.
 </p>
 <p class="metin">
  Tabii ki kimsenin dinleyemediği dekoderli santraller var. İki tarafın konuşmalarını üçüncü bir kişi dinleyebiliyor fakat konuşmalar şifreli olduğu için anlamak mümkün olmuyor. Bu sistem farklılığı konuşulan konunun önemiyle mi yoksa ihaleyi alan kişilerin teknik bilgileriyle mi ilgili onu bilemiyoruz...
 </p>
 <p class="metin">
  Temennimiz Adalet Bakanı H. Sami Türk'ün cezaevlerine telefon konacağı vaadinin bir an evvel gerçekleşmesi. Böylece yakınlarıyla hasret gidermekten başka bir amacı olmayan mahkumlar Bayrampaşa Telekom'dan fahiş fiyatlarla konuşmak zorunda kalmaz. Tarumar da illegal işlerini takip etmek için başka bir yöntem bulur herhalde...
 </p>
 <p class="metin">
 </p>
 <p class="metin">
 </p>
 <p class="arabaslik">
  Alooo... Mıhlarım ulan!
 </p>
 <p class="metin">
  — ... Sen bana şeyi söyle; şimdi Hollanda'da bir alıcı var. Kaç guldene vereceksin?
 </p>
 <p class="metin">
  — Ula olum orda onun alıcısı olmaz ki, orda onun satıcısı olur.
 </p>
 <p class="metin">
  — Tamam orda satışı var. Sen kaç guldene vereceksin?
 </p>
 <p class="metin">
  — En fazla 6 gulden.
 </p>
 <p class="metin">
  — 6 guldene adam alıyor; sen Fatih'e kaç paraya satacaksın?
 </p>
 <p class="metin">
  — ......
 </p>
 <p class="metin">
  — Benle Fatih yapacaz bu işi... Ben hisseme düşeni senle paylaşacağım.
 </p>
 <p class="metin">
  — Şimdi adam diyo ki orda bir tane alıcı var diyo, istiyor diyo. Şimdi biz alsak kaça verecez diyo. 3 guldene alabilir miyiz Fatih'in ordan.
 </p>
 <p class="metin">
  — Taa imalathaneye gitse o fiyata alır.
 </p>
 <p class="metin">
  — Senin aldığın yerden kaça alır?
 </p>
 <p class="metin">
  — 5'e alır.
 </p>
 <p class="metin">
  — Mardin'deki o şeyin fiyatı 4 tanesi 39 guldenmiş.
 </p>
 <p class="metin">
  — 39 gulden kaç marka geliyor?
 </p>
 <p class="metin">
  — 36 marka. 36 markı da 4'e bölersin
 </p>
 <p class="metin">
  — 9 marka geliyor.
 </p>
 <p class="metin">
  * * *
 </p>
 <p class="metin">
  — Naber lan! Ben Bayram.
 </p>
 <p class="metin">
  — Haa.. Bayram abi nasılsın iyi misin?
 </p>
 <p class="metin">
  — Bana bak ulan! Onlarla konuşurken iğneleme yaptın mı?
 </p>
 <p class="metin">
  — Ufaktan yaptım baba!
 </p>
 <p class="metin">
  — Aferin ulan sana!
 </p>
 <p class="metin">
  — Dedim toprağa girersin. ... Eğer bir yanlış kelime kullanırsan toprağa girersin, a... s... senin hesabı yaptım. Napim baba...
 </p>
 <p class="metin">
  — İyi yaptın olum iyi yaptın.
 </p>
 <p class="metin">
  — Hepinizi s...... bi daa öyle ....  .................................. dedim.
 </p>
 <p class="metin">
  — Bi dakka dur... Zoro diyo ki, biraz kokain ayarlasın. Ayarlasana harbiden lan.
 </p>
 <p class="metin">
  — Bakarız...
 </p>
 <p class="metin">
  — Ama bak ayarla ha. Söz mü?
 </p>
 <p class="metin">
  — Söz Bayram abi.
 </p>
 <br/>
 <center>
  <a class="anaorta" href="http://web.archive.org/web/20020325032411/mailto:volkan009@hotmail.com">
   volkan009@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/318/haberler/2.htm), [web.archive.org (arşiv bağlantısı)](http://web.archive.org/web/20020325032411/http://www.aksiyon.com.tr:80/2001/318/haberler/2.htm)
