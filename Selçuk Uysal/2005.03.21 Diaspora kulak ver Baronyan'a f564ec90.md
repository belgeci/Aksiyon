# Diaspora, kulak ver Baronyan’a

*Selçuk Uysal 2005.03.21*

<div bgcolor="#FFFEF6">
 <font>
  <img border="0" height="1" src="/web/20051228000203im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051228000203im_/http://www.aksiyon.com.tr/resim/537/72.jpg" vspace="5"/>
  </p>
 </font>
 <font class="content">
  Ermeni müzisyen Ohannes Baronyan, 50 yıl önce Balıkesir’den Romanya’ya, oradan da Erivan’a göçen bir ailenin çocuğu. Şimdi, güven içinde yaşadığı hatta ikinci vatanı saydığı Türkiye’de kazanıyor ekmeğini.
 </font>
 <p>
  <font class="content">
   Ermeni diasporası ve Mavi Kitap ortalığı karıştıradursun, “Çırpınırdı Karadeniz” nağmesi onun sesinden yükseliyor.
   <br>
    <br>
     Ermeni müzisyen Ohannes Baronyan, yaklaşık altı senedir bizden biri olarak içimizde. Müzik çalışmalarını dünyanın değişik ülkelerinde sürdürmüş; ama, sıcaklığı dedelerinin 48 yıl önce terk ettiği Türkiye’de bulmuş. Artık, kısaca ‘Baron’ diye çağrılıyor; Ankara’daki Kubbealtı adlı mekanda akordeon eşliğinde dostluk şarkıları söylüyor. “Çırpınırdı Karadeniz” nağmesi onun sesinden yükseliyor. Baron, “Geçmiş geride kaldı, kardeşlik yeniden başlamalı.” diyor.
     <br/>
     <br/>
     Baronyan’ın hikayesi aslında Anadolu topraklarına dayanıyor. Dedesi, Balıkesir’de yaşamış bir değirmenci. 22 yaşında İstanbul’un yolunu tutan dede, burada yine bir Ermeni ailenin kızıyla evlenir. Evde Türkçenin konuşulduğu İstanbul günleri de bir zaman sonra biter. Çünkü dedesi, İkinci Dünya Savaşı yıllarında Romanya’ya göç edecektir. Baronyan’ın babası da Romanya’da dünyaya gelir. Bir çikolata fabrikasında usta olarak çalışır. Aile, savaş bitince (1947) Romanya’dan Ermenistan’a dönmeye karar verir. Erivan’da bir çikolata fabrikası açmak isteyen babası, Stalin döneminde Sovyet rejiminin özel mülkiyeti reddeden sistemiyle karşılaşır ve girişimcilik özelliğini bir kenara bırakarak devlete bağlı çalışır. Bu sırada, 9 Mart 1952’de Baronyan Erivan’da dünyaya gelir.
     <br/>
     <br/>
     MHP’lilere ‘Çırpınırdı Karadeniz’i söyledi
     <br/>
     <br/>
     Ohannes Baronyan müzik yaşamına erken başlamış. 12 yaşındayken akordeon dersleri almış. Öyle ki, ilk öğrenimini tamamladığında akordeon konusunda ustalaşır. Gözleri ileri derecede bozuk olan azimli sanatçı konservatuvara girinceye kadar konserler verir. Evlerde, okullarda özel dersler düzenler ve birçok öğrenci yetiştirir. Yirmi üç yaşında “Erivan Devlet Konservatuvarı” şan bölümünü kazanır. Erivan Devlet Konservatuvarı’nda bulunduğu süre içerisinde müzik ve şan dersleri verir. 1988 yılında mastır için Erivan Devlet Konservatuarı tarafından Moskova’ya gönderilir. Moskova günlerinde Romanya, Bulgaristan, Çekoslovakya, Doğu ve Batı Almanya, Singapur ve Filipinler’deki filarmoni orkestralarının sergilediği operalarda solistlik yapar. Sovyetlerin dağılması ve Ermenistan-Azerbaycan savaşını izleyen yıllarda Erivan Opera ve Tiyatrosu ile Almanya turnesine gider, üç sene burada çalışır.
     <br/>
     <br/>
     Rusya’ya 1995’te geri dönen şarkıcı, Moskova’da akordeon çalıp şarkı söyleyerek ekmeğini çıkarmaya çalışır. 1999’da ise Türkiye günleri başlar. Kış aylarında Ankara’da, yaz aylarında Antalya’da sahne alır. Türkiye’de hiç de yabancılık çekmeyeceği bir ortam bulur. Bu arada, hoş anılar da yaşar.
     <br/>
     <br/>
     Bugünlerde Başkent Ankara’nın bilinen mekanlarından Kubbealtı’nda müzikseverlerle buluşan Baronyan, bu anılarından birini hâlâ unutamıyor. Türkiye’ye daha yeni ayak bastığı günlerde sanatını sergilediği mekana MHP’li Şevket Bülent Yahnici ve beraberindeki partililer gelir. Gruptakiler, ülkücülerin bildik türküsü ‘Çırpınırdı Karadeniz’i söylemesini ister. O ise parçayı bilmediğini söyleyerek biraz mırıldanmalarını rica eder. Mırıldanmaları dinleyince türkünün bir yerlere değdiğini fark eder. Türkü, bir Ermeni şarkısının ezgisine çok benzemektedir çünkü. Bir ozanın kemençeye sevgisini anlatan ‘Kemançe’nin ezgisine.
     <br/>
     <br/>
     Ninem bizi Türkçe şarkılarla uyuturdu
     <br/>
     <br/>
     Ermenice parçayı, kulağa yabancı gelmeyen ezgisiyle dinleyen MHP’liler, tatlı bir şaşkınlık geçirir. Sanatçıya sempatiyle bakılır.  Baronyan, bu olay vesilesiyle öğrendiği ‘Çırpınırdı Karadeniz’ parçasından zaman zaman alıntılar yapmayı da ihmal etmez. ‘Kemançe’yi dinleyenler, araya giren bu Türkçe nağmelere eşlik eder. O günü tebessümle anlatıyor Baronyan: “Ezgi, birlikte yaşadığımız coğrafyanın kültürel bir harmonisi olduğunu gösteriyor. Her şey geride kaldı, kardeşlik yeniden başlamalı.”
     <br/>
     <br/>
     Küçüklüğünde anlamlarını sonradan öğrendiği Türkçe sözcükleri Erivan’daki evlerinde sıkça duyduğunu da belirtiyor Baronyan; “Dedem ne zaman canı sıkılsa yaşlı gözlerlerle Türk sanat müziği şarkıları söylerdi.” Türkiye ile anıları olan yaşı büyük kişilerin “Ah Bolis” diye İstanbul özlemlerini dile getirmelerine ise sık sık şahit olmuş. Zeytinyağlı dolma, yalancı dolma ve kuru fasulye gibi Türk yemekleriyle büyüdüklerini söyleyen Baronyan, “Ninem bizi, ‘Hatırla sevgilim o mesut geceyi’ sözlü şarkıyla uyuturdu.” diye de ekliyor.
     <br/>
     <br/>
     Dedesi ve babaannesinin evde Türkçe konuştuğunu belirten Baronyan, hayatından bir ayrıntıyı da şöyle anlatıyor: “Okulda gerçek tarih hiç öğretilmedi. Sovyetlerin devrim tarihi anlatıldı. Lenin ne yaptı, bize o anlatıldı. Dedelerimizin Türkiye’den geldiklerini yaşımız ilerledikçe öğrendik. Ailemiz, Sovyet rejimi harici bilgileri bize açık açık söylemezdi. Çünkü Demirperde insanların üzerinde bir kılıç gibi duruyordu.”
     <br/>
     <br/>
     Peki, son günlerde alevlenen tartışmalar konusunda ne düşünüyor Baronyan. Üç milyon nüfusa sahip Ermenistan’ı, bu tartışmaların dışında tutuyor. Baronyan’a göre, Türkiye’yi Ermenistan’da doğru yanlış herkes biliyor. Ancak, halkı yoksulluk sınırında olan bir Ermenistan, tartışmalarda kayda değer bir etkiye sahip değil. Sorunu, Türkiye’den ayrılırken mallarını, paralarını ve evlerini bırakan insanların Fransa ve ABD’de yaşayan torunlarının talepleri etkiliyor.
     <br/>
     <br/>
     Türk-Ermeni sınırının açılmasını çok istediğini söylerken de Baronyan, Anadolu ve Kafkasya’nın bir dostluk köprüsüyle birleşmesi gerektiğine inanıyor. Türkler ve Ermeniler arasında geçmişte yaşananları ise iki kardeşin kavgasına benzetiyor: “Bu iki kardeşi yakınlaştıracak bir köprü lazım. Türk-Ermeni dostluğuna gönülden inanıyorum. Türkiye ikinci vatanım ve burada güven içinde yaşıyorum. 200 Türkçe şarkı biliyorum. Bu şarkıları her söylediğimde kalbim güm güm atıyor.”
     <br/>
     <br/>
     Evet, Ermeni diasporası, sözde soykırım iddiaları ve Mavi Kitap ile dünyayı ayağa kaldırmaya çalışadursun, Baron’un güzel sesinden yükselen nağmeleriyle eşlik edelim biz: “Çırpınırdı Karadeniz.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Tural Mahmudov, 26-Mart-2005
> 'Sağduyu'lu Ermeni: 
> Ermeni milletinin ezilmiş gibi görünme kompleksi var. Ermeniler söz konusu olunca objektif düşünemiyorum. Okurlar da, Baronyan da kusura bakmasın. Ermeni vahşetine Karabağ’da tanık olduk. Bu vahşet, şehit gazeteci Çingiz Mutafayev tarafından belgelenmiştir. “Çırpınırdı Karadeniz”in sözleri millî marşımızın şairi Ahmet Cevat’a, bestesi ise Azerbaycan Milli Marşı ile Müslüman-Türk dünyasının ilk operası olan “Leyla ve Mecnun”un bestecisi Üzeyir Bey Hacıbeyov’a aittir.

Kaynak: [www.aksiyon.com.tr](http://www.aksiyon.com.tr:80/detay.php?id=20365&yorum_id=3646), [web.archive.org (arşiv bağlantısı)](http://web.archive.org/web/20051228000203/http://www.aksiyon.com.tr:80/detay.php?id=20365&yorum_id=3646)
