# Ankara medyasının hanım efendileri

*Selçuk Uysal 2005.04.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir, iki, üç derken sayıları giderek artıyor. Son olarak Hürriyet’in Ankara Temsilciliği’ne Nur Batur’un atanmasıyla birlikte siyasetin sisli bulvarı başkentte medyayı, bayan temsilciler şekillendiriyor artık.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060524091018im_/http://www.aksiyon.com.tr/resim/539/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Siyasetin sisli bulvarı Ankara’da medyayı artık bayan temsilciler şekillendiriyor. Akşam, Sabah, Takvim, Haftalık, Atv derken, Hürriyet de Ankara temsilciliği koltuğunu bir bayan gazeteciye emanet etti. Eh! bize de, erkek egemen geleneği bozan bayan gazetecilerin haber peşinde geçen zorlu serüvenlerine şöyle bir bakmak düştü.
   <br>
    <br>
     Nuray Başaran, bayan temsilcilerin öncüsü sayılıyor. Yaklaşık dört yıldır Akşam Gazetesi’nin Ankara Temsilciliği görevini sürdürüyor. Meslekte ise bir hayli eski. 1985 yılında başlamış gazeteciliğe. Medya yöneticilerinin tercihlerini bayanlardan yana yapmış olmasına seviniyor Başaran, bayan temsilcilerin ‘bunu hak ettiklerini’ de ekliyor. Ardından da, “Bu göreve hak eden gelir. Özel sektörde hak etmeyene sorumluluk vermezler. Bu sektörde de tek kriter başarıdır. Ben ilkim bu anlamda. İlkler başarılı olursa hemcinslerin yolu açılır. Bayanların başarıları görüldü ki, art arda temsilci yapılıyorlar.” diyor.
     <br>
      <br/>
      Başaran’a göre, gazetecilikte erkekler avantajlı ve bayanlar daha fazla zorlukla karşılaşıyor. Bu görüşünü ise şu ilginç sözlerle açıklıyor: “Erkek temsilciler bakanlar ile birlikte barda oturup haber yazabiliyor; bakan içki içtikten sonra belki daha rahat oluyor ve bütün olayları anlatabiliyor. Ama bayan temsilciler, gündüz saatlerinde inanılmaz uğraş veriyor. Bir erkek temsilcinin içki masasında beş dakikada alacağı bir bilgiye ulaşmak için 1,5 saatimizi harcıyoruz.”
      <br/>
      <br/>
      Bir kız çocuğu sahibi Nuray Başaran, aileyi ihmal etmenin gazetecilik mesleğinin zor yanlarından biri olduğunu hatırlatıyor. Kızının bazen telefon açıp “Benim bir annem vardı hâlâ yaşıyor mu?” diye espri yaptığını gülerek anlatıyor.
      <br/>
      <br/>
      Temsilcilik normal
      <br/>
      <br/>
      Atv Ankara Temsilcisi Tuba Atav, aynı kulvardaki isimlerden biri. 1991 yılında Anadolu Ajansı’nda adım attığı mesleğinde yükselenlerden ayrıca. Kadınların medya yöneticiliğine getirilmesini doğal bir süreç olarak değerlendiriyor Atav, “Kadın gazeteciler bu mesleğin her tabakasında varsa temsilcilik görevlerinde olmaları da gayet normal.” diyor. İdarecilik pozisyonunda kadınların daha fazla yer almasını savunurken de, buna şaşılmaması gerektiğini belirtiyor.
      <br/>
      <br/>
      Bayan olduğu için temsilcilik görevine getirilmediğinin altını çiziyor: “Olaya, cinsiyet çerçevesinden bakılırsa yıllar boyu yaptığımız çalışmalar, öncesindeki eğitimlerimiz, sonrasındaki mesleki başarılarımız, katlandığımız cefalar, çektiğimiz çileler; hepsi göz ardı edilir. Sadece kadın üst kimliğinde değerlendirilir olay. Bu da, bana ve bulundukları noktayı hak eden tüm arkadaşlarıma haksızlıktır.”
      <br/>
      <br/>
      Atav da, gazetecilik mesleğinde erkeklerin kadınlara göre daha avantajlı olduğu görüşüne katılıyor. Mesela, haber kaynağına “Abi gel şurada yemek yiyelim, biraz sohbet edelim.” deme imkanlarının olmadığını aktarıyor. Bunun yanında, bayanların avantajlarına değinmeden de edemiyor. “Kadınların duygusal algısı daha açıktır. Bir anne, bir abla, her şeyden önce bir kadın olmaktan dolayı hislerinin güçlü olması bir avantajdır. Duygusal etkileşimle profesyonelliği birleştirebilirse işte o zaman bayanlar erkeklerden daha avantajlıdır.” görüşünü savunuyor.
      <br/>
      <br/>
      “Tuba atav Atv”
      <br/>
      <br/>
      Atav, 12 yıllık evli ve altı yaşında bir erkek çocuğu sahibi. Başbakanlık muhabirliği sırasında oğlunun ‘başbakanlara çok kızdığını’ belirtirken de gazetecilik mesleğinin içinde bulunanların ortak derdine parmak basıyor: “Oğlum iki yaşına kadar bana ‘Tuba Atav Atv’ diye seslendi. 5-6 haftalıkken onu anneme bırakmak zorunda kaldım. Çankaya Köşkü’nde not tutarken birdenbire kağıdın yarısının ıslandığını fark ettim. Beynimin bir tarafını işime vermişim, bir tarafı bebeğimde kalmış. Ailemi ihmal ettiğim düşüncesiyle iki kere istifamı verdim; ama sektör beni geri çağırdı.”
      <br/>
      <br/>
      Cinsiyet makam getirmez
      <br/>
      <br/>
      Haftalık Dergisi Ankara Temsilcisi Emel Lakşe de, yıllardır gazetecilik mesleğinin içinde. 10 yıl süreyle Avrupa Birliği ile ilgili sektörel dergilerde yazı işleri müdürlüğü görevinde bulunmuş. Haftalık kurulduğundan beri de şimdiki görevinde. O da, meslektaşlarına katılıyor ve kimsenin cinsiyetinden dolayı bir yere getirilmeyeceğini savunuyor. Ardından da ekliyor: “Kadınların meslekte yollarının kesildiği söylemi bana artık çok demode geliyor. Bu tür tercihler muhakkak ki kişilerin meslek hayatları boyunca sergiledikleri başarılardan kaynaklanıyor. Parlak bir gazetecilik geçmişi bir günde meydana gelmiyor.”
      <br/>
      <br/>
      Lakşe, 16 yaşında bir erkek çocuğu sahibi. Aynı soru onun için de geçerli; “Ailesiyle yeterince ilgilenebiliyor mu?” Lakşe’nin bu soruya cevabı, “Bu meslek sahibi her kadının zaman zaman vicdan azabıyla kıvranmasını gerektiren bir konu; ama ben bunu artık aştığımı sanıyorum. Bunda, tabii oğlumun belli bir yaşa gelmesinin etkisi de çok büyük. Zamanıma hakim olamadığım bir mesleğim var; fakat yıllar içinde bunu bile avantaja çevirebildiğimi düşünüyorum.” şeklinde oluyor.
      <br/>
      <br/>
      Anlaşılan o ki, gazetecilik bir yarış. Erkek-bayan fark etmiyor, işini layıkıyla yapabilen basamakları tırmanıyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20744), [web.archive.org (arşiv bağlantısı)](http://web.archive.org/web/20060524091018/http://www.aksiyon.com.tr:80/detay.php?id=20744)
