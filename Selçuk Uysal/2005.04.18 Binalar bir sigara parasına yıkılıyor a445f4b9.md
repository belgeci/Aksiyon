# Binalar bir sigara parasına yıkılıyor

*Selçuk Uysal 2005.04.18*

<div bgcolor="#FFFEF6">
 <font>
  <img border="0" height="1" src="/web/20060104083843im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104083843im_/http://www.aksiyon.com.tr/resim/541/68.jpg" vspace="5"/>
  </p>
 </font>
 <font class="content">
  Türkiye’de, 17 Ağustos depremi birçok anlayışı değiştirdi. Şimdi, doğal afetlerin zararlarını telafi etme anlayışı, yerini önlem almaya bırakıyor. Başbakanlık Proje Uygulama Merkezi, bu noktadan hareketle hazırladığı raporda, afet yönetiminde kısa süreli çabalar yerine bütüncül bir yaklaşımın olması gerektiğini vurguluyor.
 </font>
 <p>
  <font class="content">
   Binlerce insanın hayatını kaybettiği Marmara depremi, muhtemel yer sarsıntılarının daha fazla zarar vermesini önlemek adına öteden beri Türkiye’de hakim olan geleneksel anlayışı yerle bir etti. Yeni bir dönemi işaret eden bu süreçte, deprem sonrası ortaya çıkacak zararları gidermek, yaraları sarmak için yurtiçi ve yurtdışından borç para bulmak yerine depreme karşı hazırlıklı olmak hedefleniyor.
   <br>
    <br>
     Başbakanlık Proje Uygulama Birimi’nin (PUB) tasarım ve uygulamasını yaptığı “Bütüncül Afet Yönetimi, Türkiye Uygulamaları ve İstanbul” raporu, yeni süreci yansıtan en önemli belge niteliğinde. Afet yönetiminde kısa süreli çabalar yerine bütüncül bir yaklaşımı ortaya koyan rapor, reaktif olmaktansa proaktif olmayı, yara sarmaktansa zararları azaltmayı, ‘bekle gör’ü bırakıp tahmin ederek önlem almayı öneriyor. Şüphesiz raporun ana konusu, önümüzdeki 30 yılda büyük bir deprem yaşanması ihtimali yüzde 50’den fazla olan İstanbul. İstanbul’un San Francisco, Los Angeles ve Tokyo ile karşılaştırılabilir ölçüde sismik riske sahip olduğuna dikkat çekilen rapora göre, 7,5 şiddetinde gerçekleşecek muhtemel bir İstanbul depreminde, 70 bin insan ölebilir; 120 bin kişi ağır, 400 bin kişi hafif yaralanabilir; ekonomik kayıplar 30 milyar doları bulabilir.
     <br/>
     <br/>
     PUB Başkanı Murat Sungur Bursa, nüfusun dörtte birinin İstanbul’da yaşadığını ve oluşturduğu yüzde 40’tan fazla katma değerle bu şehrin Türk ekonomisinin lokomotifi olduğunu vurgulayarak, “Nüfusu ve ekonomik konumu sebebiyle depremin en fazla zarar vereceği il İstanbul’dur.” diyor.
     <br/>
     <br/>
     PUB , 1992’de Erzincan depreminin hasarlarını gidermek için Dünya Bankası kredisiyle “Proje Koordinasyon Birimi” olarak kuruldu. Daha sonra Başbakanlık Proje Uygulama Birimi (PUB) adını alan organizasyon; Batı Karadeniz seli, Adana-Ceyhan depremi, Marmara depremi ve Düzce depremi gibi doğal olaylarda yara sarmak ve hasarları karşılamak üzere alınan afet kredilerini yönetti. Bu süreçte PUB, risk hesaplamaları yaparak afetlerin zararını en aza indirme projeleriyle uğraşmak yerine daha çok, afet sonrası zararları onarmakla meşgul oldu. Şimdi Marmara depreminden çıkarılan dersle PUB, depremin, sel baskınının ya da heyelanın bir afete dönüşmemesi için önceden tedbir alarak, afet çizgisini mümkün olduğu kadar yukarıya çekmeyi hedefliyor.
     <br/>
     <br/>
     “Deprem mukadderdir, afet ise yanlış tercihlerin sonucudur.” diyen Murat Sungur Bursa, bir şeyi düzeltmenin yolunun mevcut yanlışların devam etmesini durdurmaktan geçtiğini vurguluyor. Bursa’nın verdiği bilgilere göre, Türkiye, 5,5’in üzerinde deprem görülme sıklığı bakımından dünyada altıncı ülke. Son 10 yılda afet sebebiyle meydana gelen ekonomik kayıplar yılda 1 milyar dolar. Türkiye’de yılda yaklaşık 2,7 milyon kişi deprem, sel, heyelan ya da değişik tabii felaketlerden zarar görüyor. Afetlerde yılda 950 kişi hayatını kaybediyor. Bu rakam Türkiye’yi dünya klasmanında üçüncü ülke yapıyor.
     <br/>
     <br/>
     Başkan Murat Sungur Bursa, tam bu noktada Türkiye’de afet yönetimi için kader mi yoksa tercih mi sorusunu soruyor. Afet-kalkınma ilişkisine dikkat çekerek, Türkiye’nin kalkınma modelleri ve politikalarında değişikliğe gitmesi gerektiğini düşünüyor. Muhtemel tabii olayların yıkıcı bir afete dönüşmeden uygun kalkınma, yatırım ve uygulama modelleriyle zararların en aza indirilebileceğini, risklerin pekala yönetilebileceğini söylüyor.
     <br/>
     <br/>
     Gündem İstanbul
     <br/>
     <br/>
     PUB, Dünya Bankası, Avrupa Yatırım Bankası, Avrupa Birliği Komisyonu (hibe), Japon Politika ve İnsan Kaynakları Geliştirme Fonu (hibe) tarafından finanse edilen afetle ilgili projeleri yürütüyor. Ayrıca, yaklaşık iki senedir İstanbul’u muhtemel bir depreme hazırlıklı hale getirecek sistematik ve proaktif bir eylem belirlemeye çalışıyor. Başta İstanbul Büyükşehir Belediyesi ve İstanbul Valiliği olmak üzere DPT, yerel yönetimler ve diğer kuruluşlarla işbirliği yapıyor.
     <br/>
     <br/>
     Murat Sungur Bursa, PUB’un birincil önceliğinin İstanbul olduğunu belirtiyor. İstanbul’da üst yapı olarak 1 milyon bina var. Mevcut binaların üçte biri deprem riski altında. Güçlendirme, yıkıp yeniden yapma, kentsel dönüşüm ve yoğunluk azaltma gibi çözümlerle bu riskler yönetilebilir. PUB’un hazırladığı raporda üst yapı için öncellik kamu binalarında. Yaklaşık 1,5 milyar dolarlık kaynakla kamu binalarının tamamının güçlendirilebileceği düşünülüyor. Güçlendirilmek üzere etüt yapıldığında yıkılması gündeme gelecek binalar ise bu rakamın dışında tutulmuş. PUB, İstanbul Valiliği’nin koordinasyonunda kamu binalarını çeşitli gruplar halinde ilgili uzmanlara incelettirmeye başladı bile. İlk olarak 2 bin 500 bina incelenerek acil durum planına göre önem bakımından baştan sona teker teker puanlandı.
     <br/>
     <br/>
     PUB, konut ve işyerleri için ise iki türlü çözüm öneriyor: Güçlendirilmesi gereken binalar takviye edilmeli, gerekli ya da uygun olan binalar yıkılmalı. Elbette bunun için İstanbul’daki her bir binanın incelenmesi gerekiyor. Bakırköy Belediyesi, kendi sınırları içindeki 10 bin binanın incelenmesini PUB’un desteğiyle iki sene önce tamamlamıştı. Zeytinburnu’nda da 15 bin binanın incelenmesi İstanbul Büyükşehir Belediyesi’nin desteğiyle henüz tamamlandı. Binaların tek tek incelenebilmesi için İstanbul Büyükşehir Belediyesi 55 milyon dolarlık bir kaynağa ihtiyaç duyuyor. PUB’un hazırladığı rapora göre, İstanbul’un depreme hazır hale gelmesinde altyapı büyük önem taşıyor. Buna göre, hangi yol ve limanın önceliği olduğunun belirlenmesi elzem. Deprem esnasında doğalgaz ya da elektrik şebekeye verilirken yangın tehlikesini minimize edecek tedbirlerin alınması gerekiyor.
     <br/>
     <br/>
     Acil Durum Bilgi sistemi kuruluyor
     <br/>
     <br/>
     Raporda, İstanbul’daki tarihî yapıların nasıl korunacağına dair de bir yol haritası sunuluyor. PUB Başkanı Bursa, “Tarihî ve kültürel yapılar geçmiş depremlerin doğal testinden geçti; ama zaman binaların aleyhine çalışıyor.” diyor. PUB, ilgisizlik, tedbirsizlik ve bakımsızlık sebebiyle tehlike içinde bulunan eserlerin farklı risk gruplarına göre bir envanterinin çıkarılması için, söz konusu yapıların düzenleyici ve denetleyicisi Kültür Bakanlığı Vakıflar Genel Müdürlüğü, Büyükşehir Belediyesi ve TBMM ile çalışmalarını sürdürüyor. Çıkan sonuca göre sıralanacak yapılar yurtdışındaki uygulamalar ve uluslararası anlaşmalar ışığında güçlendirilecek. Bu konuda tarihçiler ve mimarlarla işbirliği yapılarak pilot uygulamalar hayata geçirilecek.
     <br/>
     <br/>
     Raporda, İstanbul’daki sanayi siteleri ve endüstri yapıları da ele alınıyor. Sigorta sisteminin deprem risklerini azaltmadaki düzenleyici etkisine vurgu yapılıyor. Sanayi siteleriyle endüstri yapılarının kentsel dokuyla iç içe olduğunu ve diğer yapılar gibi riskle karşı karşıya olduğunu hatırlatan Bursa, “Sigorta şirketleri depremde zarar görme ihtimali fazla olan yapılar için ‘sigorta etmem çünkü çok riskli’ dediğinde, bunu duyan yapı sahipleri durumdan vazife çıkarıp tedbir alarak makinesini ve insanını riske etmemek için binasını ya da fabrikasını sigorta edilebilir hale getirecektir.” diyor. Sanayi ve endüstri binalarına yaptırılan sigortanın kanuni zorunluluk yerine tercihlere bırakılmasını yerinde bulan başkan, sigortacılık sisteminin ihtiyaç duyduğu desteklerin hazine müsteşarlığınca verildiğini belirtiyor.
     <br/>
     <br/>
     İstanbul’da muhtemel deprem zararlarının asgariye indirilip risklerin azaltılması yanında, deprem esnasında acil durum yönetiminin daha etkin ve verimli yürütülmesi PUB’un raporunda hayli önem arz ediyor. Başkan Bursa, İstanbul’da etkili bir kar yağışında sorunların çözülemez hale geldiğini hatırlatarak, yöneticilerin sorunları çözebilmesi için öncelikle haberleşebiliyor olması gerektiğini söylüyor. Rapora göre, olağanüstü hallerde, kesintisiz haberleşmenin tüm kurumlar arasında mümkün kılınması gerekiyor. Ayrıca elde hangi kaynak olduğunu ve fiziksel olarak nerede bulunduğunu gösteren bir acil durum yönetmeliği sistemi de şart. Böylece acil durumlarda yetkililer, sisteme göre talimatlarını verip ona göre sorunlara müdahalede bulunabilecek. Örneğin, İstanbul’da acil durum kapasitesinin makine, teçhizat, ekipman ve insan gücü bağlamında geliştirilmesi gerekiyor.
     <br/>
     <br/>
     Şüphesiz bu tedbirler alınırken yeni binaların depreme karşı daha dayanıklı inşa edilmesi gerekiyor. “Sepete su dolduramazsınız. Ne kadar dökerseniz dibinden akar.” diyen Murat Sungur Bursa’ya göre, bundan sonra İstanbul’da plansız gelişmeye asla müsaade edilmemeli, inşaatlar mevzuatlara uygun yapılmalı. PUB’un yaptığı araştırmaya göre, binanın yıkılmasına yol açan taşıyıcı sistemi binanın toplam maliyetinin yüzde 35’ine denk geliyor. Başkan Bursa, “Toplamda yüzde 5 daha fazla harcansa binalar yıkılmayacak. Metrekaresi 200 dolar olsa yüzde 5’i 10 dolar eder. 10 dolar kaç sigara parası eder? Türkiye’de 10 dolarlık malzemeden çalındığı için dünya kadar vatan evladı ölüyor.” diyor.
     <br/>
     <br/>
     İstanbul için mucize bir çözüm olmadığına değinen Murat Sungur Bursa, “İstanbul çok uzun yılların ihmali, bilinçsizliği ve kural tanımazlığı sonucu bu hale geldi. Ancak aynı anda belirli bir program dahilinde yürüyecek birçok farklı model uygulamaya konursa, İstanbul dünyanın yaşam kalitesi yüksek kentleri ligine girebilir.” diyor.
     <br/>
     <br/>
     Neden olmasın ki...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20904), [web.archive.org (arşiv bağlantısı)](http://web.archive.org/web/20060104083843/http://www.aksiyon.com.tr:80/detay.php?id=20904)
