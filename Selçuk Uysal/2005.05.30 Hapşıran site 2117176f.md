# Hapşıran site

*Selçuk Uysal 2005.05.30*

<div>
 <p>
  <font>
   Gribe yakalananlar için yeni şifa penceresi açıldı. İlaç kullananınca yedi günde iyileşen hastalar gribim.com’a girince bir haftada iyileşecek!  ‘Haa haaaa haaappşuuuu!!! Nane, limon kabuğu, biraz tarçın, hatta bir tutam zencefil... haaa hapşu.” Fazla söze hacet yok, grip ve soğuk algınlığından söz ediyoruz
   <br/>
   <br/>
   Sık sık yüz yüze geldiğimiz bu can sıkıcı duruma bitki çaylarıyla geçici deva arıyoruz. Ancak istirahat etmediğimizden ve gereken tedavileri uygulamadığımızdan bir türlü iyileşemiyoruz.
   <br>
    <br>
     Bir ilaç firması, sosyal sorumluluk kapsamında grip ve soğuk algınlığı konusunda toplumu bilinçlendirmek amacıyla bir web sitesi kurdu. Site, Türk halkının soğuk algınlığı ve gribal enfeksiyonlardaki doğru tutum ve davranışları benimsemesine ve bu konuda toplumla, hekim ve eczacılarla iletişim kurmasına imkan tanıyor. Hekime başvurup reçete almayı, bilinçli ilaç tüketimini öneren www.gribim.com grip ve soğuk algınlığı hastalıklarında Türk halkının davranışlarını analiz ederek çıkarımlarda bulunuyor ve oluşan tablolar sonucunda doğrulara yönlendirmeyi sosyal sorumluluk sayıyor. “Had safhada keyifli site” ve “Bizimle bu keyfi paylaşmaya ne dersiniz?” sloganıyla pencere açan site, iyi hissedilmeyen hastalık dönemlerinde çeşitli ödüllü oyunlarla klavyeden tıklamaları anlamlı hale getiriyor. Testler, anketler, fikirlerin paylaşabildiği ortamlar, grip ve soğuk algınlığı dönemleri için oldukça keyifli olabilir.
     <br>
      <br>
       Site editörlerinden Uzman Doktor Berk Cantimur, öncelikli hedeflerinin sitenin bilinirliğini toplum, hekim ve eczacı gözünde artırmak olduğunu söylüyor. Grip denince akla gelen ilk web sitesi olmayı başaran çalışmanın amacı, insanların verimli çalışmasını engelleyen grip ve soğuk algınlığı dönemlerinin daha hızlı atlatılması ve yaşam kalitesinin yükseltilmesi.
       <br>
        <br>
         Grip ve soğuk algınlığı konusunda doğru ve yanlışları toplumla paylaşan sitenin uzman doktor yöneticilerinin faaliyetleri sadece sanal ortamla sınırlı değil. Üniversitelerde grip ve soğuk algınlığı konusunda konferanslar da veriyorlar. Grip rahatsızlığı söz konusu olduğunda neredeyse atasözü haline geldiği için çok sık tekrarlanan “Grip, doktora gidersen 1 haftada, gitmezsen 7 günde geçer.” sözü, burnu damlayan bu sitenin ardından galiba şöyle kullanılıyor olacak: “Grip, doktora gidersen 1 haftada, gribim.com’a girersen 7 günde geçer!”
         <br/>
         <br/>
         GRİP ANKETİ
         <br/>
         <br/>
         Grip keyfini yaşamak isteyenlerin özgürce gezebileceği site, geçtiğimiz aylarda bir de “grip anketi” yaptı. Ülke çapında 9 bin 314 kişinin katıldığı anketin amacı, Türklerin grip ve soğuk algınlığı sırasındaki davranış biçimini ortaya çıkarmaktı. Anket sonuçlarına göre, ülkemizde soğuk algınlığı ve grip yüzde 74,2 oranıyla senede 1-3 kez geçiriliyor. Senede üçten fazla grip olma oranı ise yüzde 21,6. Ankete göre Türk halkı grip, nezle ve soğuk algınlığı sırasında istirahat etmenin yanı sıra ideal kombinasyona sahip, güçlü ve hızlı etkili ilaçlar kullanıyor ve daha çok sıvı tüketmeye özen gösteriyor. Ankete katılan 2741 kişi ise hiçbir özel uygulama yapmadan hayatına devam ettiğini belirtiyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1638 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21800), [web.archive.org (arşiv bağlantısı)](http://web.archive.org/web/20070626182133/http://www.aksiyon.com.tr:80/yazdir.php?id=21800)
