# Sanat kalıcı, fani olan bizleriz

*Selçuk Uysal 2005.06.20*

<div bgcolor="#FFFEF6">
 <font>
  <img border="0" height="1" src="/web/20051226173042im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051226173042im_/http://www.aksiyon.com.tr/resim/550/74.jpg" vspace="5"/>
  </p>
 </font>
 <font class="content">
  Ünlü gitar virtüözü Ahmet Kanneci, üç yeni eseriyle müzikseverlere ‘merhaba’ diyecek. Ahmet Kanneci, annesinden hediye 24 yıllık gitarının başına gelenleri Aksiyon’a anlattı: “Çalındı, sokakta buldum. Yangından sağlam çıktı. İlahi güç, gitarımı koruyor.”
 </font>
 <p>
  <font class="content">
   Ahmet Kanneci, Türkiye’nin yetiştirdiği uluslararası vasıflardaki gitar virtüözlerinden. Dünyanın en iyi gitaristleri Alirio Diaz, Jose Tomas, Julian Byzantine, Francisco Ortiz ve Jorge Cardosso ile çalışmış bir sanatçı. Türkiye’deki dört ayrı konservatuvar ve üniversitede ilk gitar bölümlerini kurarak çok sayıda müzisyen yetiştiren Kanneci, stüdyo aşaması bitmiş üç ayrı çalışmasıyla pek yakında müzikseverlerle buluşacak. “Ülkem kaynaklı eserleri kayda geçirmek istedim.” diyen sanatçının tamamladığı CD’ler, Turgay Erdener, İstemihan Taviloğlu ve Ertuğ Korkmaz’ın solo gitar bestelerinden oluşuyor. Diğer çalışmada ise İtalyan barok müziğinde daha önce hiç icra edilmemiş eserler yer alıyor.
   <br>
    <br>
     Kendini icracı olarak tanımlıyor; diğer yandan “Besteci, eseri vücuda getirir. İcracı ise güzel elbiseler giydirir, saçlarını tarar.” diyor Ahmet Kanneci, müzikle bezenmiş hayat yolculuğunu Aksiyon’a anlatırken... Kanneci, aile kökleri itibariyle Fırat’ın kıyısında kültür ve sanat hazinesi olarak yükselen Zeugma’nın bulunduğu yere, Halfeti’ye dayanıyor. Memur bir babanın çocuğu. Konya Ereğli’de dünyaya gelmesi ve il il Türkiye’yi dolaşması da bu yüzden. Sanata dair ilk dersi daha ilkokul yıllarında, Hatay Kırkhan’da babasından alır. ‘Hayat Mecmuası’nın orta sayfasında yer alan resim dikkatini çeker. Sulu boya takımıyla kopyasını yapmaya çalışır; ama resmi bir şeye benzetemez. Babasına koşar hemen, “Ben bunu nasıl kopya edeceğim?” diye sorar. Babasının karşılığı, “Doğrusu, ben de anlamadım ama mecmuanın ortasına kadar giriyorsa önemlidir.” olur. Resmin Pablo Picasso’ya ait olduğunu ansiklopedileri karıştırarak öğrenir neticede. “Beğenmeden önce anlamaya gayret etmek gerektiğini” de.
     <br/>
     <br/>
     Gitara âşık oldu
     <br/>
     <br/>
     Yıllar ilerler, babasının tayini Ankara’ya çıkar. Ortaokulu Ankara Kurtuluş Ortaokulu’nda bitirir. Ve nihayet müzik yolculuğuna başladığı durak olan Ankara Fen Lisesi’ne seçilir. Türkiye’nin en iyi öğretmenlerinin davet edildiği okul, Türkiye’nin en kaliteli eğitim kurumlarından biridir. Bilim adamı yetiştiren lisede üniversite seviyesinde matematik ve fizik okutulur. Kanneci, seçmeli ders olarak önce resim dersinde karar kılar. İki sene sonra, kurallar gereği farklı bir dersi seçecektir. Tercihini bu kez müzikten yana yapar Ahmet Kanneci, müzikle tanışması da bu döneme denk gelir. Zaman geçtikçe müziğe ısınır, kendi deyimiyle “Müzik öğretmeninin peşinden Fen öğretmenin peşinde koştuğundan çok daha fazla koşar.”
     <br/>
     <br/>
     Bu arada, lise hayatının son dönemlerine kadar tutkusu atletizmdir aslında. Hatta, uzun atlama ve üç adımda Türkiye birincilikleri bile vardır. Ancak, disiplinsizlikler sonucu daha üst yarışmalara katılma şansını kaybeder. Bu durum, karamsarlığı da beraberinde getirir. Artık, “kedi ve köpek yavruları bile ona sevimli gelmez” olur. Bu asık suratlı hâli, babası Cumhurbaşkanlığı Senfoni Orkestrası sanatçısı olan yakın arkadaşının dikkatini çeker. İsterse onu senfoni orkestrası konserine götürebileceğini söyler. Kanneci, o an ki ruh halinden olacak “O tür müzik bana sıkıcı geliyor.” karşılığını verir. Aynı gece uyuyamaz. Sanatçı olmayan babasının Kırkhan’da söylediği “Beğenmeden önce anlamaya gayret etmek gerekir.” sözünü hatırlar. Ertesi gün, arkadaşına konsere gitmek istediğini söyler.
     <br/>
     <br/>
     Bu karar Kanneci için belki de müzik hayatının en önemli anlarından biridir. Konser, başlangıçta ilginç gelir ona, bir o kadar da uzak. Öyle ki orkestrada çalan insanların Bach, Beethoven, Schubert gibi tarihe mal olmuş sanatçılar ile akraba olup olmadığını merak eder. Derken, dünyanın en önemli gitaristlerinden esmer tenli Alirio Diaz sahnede belirir. Diaz çaldıkça büyüler. O anı anlatırken “Sesin arkasındaki dünyayı keşfettim.” diyor Kanneci. Ertesi gün, yine konsere gider. Konserin ilk yarısı biter bitmez de solist odasının yoluna tutar. Alirio Diaz henüz on yedi yaşında olan delikanlıyı sempatik bir gülümsemeyle karşılar. Kanneci titreyen bir sesle gitara âşık olduğunu ve gitar çalmak istediğini söyler. Diaz “Çal bana.” der. Kanneci ise “Benim gitarım yok, çalmayı da bilmem.” cevabını verir. Diaz, bu kez “Gitar çalmak istiyorsan, sen yolu yarılamışsın.” der. Kanneci heyecanla atılır, “Diğer yarısı nedir?” diye sorar. “İyi bir ustayla ciddi şekilde çalışmak.” cevabını verir Diaz, her gitaristin bir zamanlar gitar çalmadığını da hatırlatır.
     <br/>
     <br/>
     Konservatuvar eğitimi
     <br/>
     <br/>
     Kanneci, sonra kendine bir gitar alarak çalmayı öğrenir. Ancak pratik tek başına yetmemektedir. Müzik alanındaki teori eğitimine, ünlü bestecilerden Turgay Erdener’le başlar. İstemihan Taviloğlu ve Ali Sevgi’den aldığı derslerle devam eder. Kanneci’ye göre, ilk karşılaştığı iki müzisyenden birinin gitarda, diğerinin kompozisyonda dünya devi olması kendisi için büyük bir şanstır.
     <br/>
     <br/>
     İlginçtir, Kanneci, başlangıçta müzik eğitimi veren okulları tercih etmez. Ta ki, 1981’de Ortadoğu Teknik Üniversitesi’nden (ODTÜ) mezun olana kadar. Aynı yıl İspanya hükümetinin verdiği bursla Alicante Oscar Espla Yüksek Konservatuvarı’nda okumaya hak kazanır. Çağın en önemli gitar hocası Jose Tomas’ın öğrencisi olur. Ardından, Fransa’nın yolunu tutar. Perpignan Devlet Konservatuarı’na girer. Buradan birincilikle mezun olur.
     <br/>
     <br/>
     Diaz usta
     <br/>
     <br/>
     Yıllar sonra, Alirio Diaz ile yeniden yolları kesişir. Yirmi beş yıl bu önemli ustadan dersler alır. Diaz, aslında Kanneci’nin ilk ve gerçek ustasıdır. Nitekim, usta ve öğrencisi her fırsatta buluşmuş, ortak çalışmalara imza atmış. Diaz, ona “oğlum” diye hitap ediyor. Kanneci ise “ustam” diyor. Öyle ki, 50. Sanat Yılı için “Ustam  Alirio Diaz” adında bir kitabı mevcut. Kanneci, aradan otuz iki yıl geçmesine rağmen Diaz’a olan ilgisinin sürdüğünü ve onun tavsiye ettiğinin meğerse sonu bitmez bir yol olduğunu zamanla anladığını söylüyor.
     <br/>
     <br/>
     Ünlü virtüöz, Avrupa’daki çalışmalarını tamamlayıp Türkiye’ye döndükten sonra dört ayrı konservatuar ve üniversitede gitar bölümleri kurulmasına öncülük eder. 1993 yılında dünyanın en itibarlı burslarından “Fulbright Araştırma Bursu” kazanarak ABD’ye gider. Kanneci “Fulbright Komisyonu” tarafından “Sanatta Ömür Boyu Başarı” ödülüne layık görülür. Halen Hacettepe Üniversitesi Ankara Devlet Konservatuvarında Gitar Sanat Dalı Başkanlığını sürdüren Kanneci, üç ayrı kıtada dünyanın yirmi beş ülkesinde bine yakın konser verdi.
     <br/>
     <br/>
     Annesinin bileziklerini satarak 24 yıl önce aldığı gitarı, bugün bile gözü gibi saklıyor Ahmet Kanneci. “Gitarın ilahi bir şekilde korunduğuna inandığını” belirtirken de yaşadığı şu olayları anlatıyor: “İspanya’da iken gitarım bir ara çalındı. Onu, sokakta bir adamın omzunda gördüm. ‘Nereden aldınız?’ der demez, gitarı bırakarak kaçtı adam. Bir ara, gitarı İspanya’da kaldığı evde bırakarak Türkiye’ye döndüm. Ev soyulmuş, gitarın çalındığını düşündüm. Paris sokaklarında yürürken karşılaştığım Japon arkadaşım, ‘Gitarın bende’ dedi. Hırsız, onu almamış meğer. Daha bitmedi. Bir arkadaşım, gitarımı emanet istedi. Aradan zaman geçti, arkadaşımın evinin yandığını duydum. ‘Gitarın kaderi buymuş’ dedim. Tam umudu kesmişken, bir telefon aldım. Arayan o arkadaş, ‘Her şey yandı. Bir tek senin gitarın yanmadı’ dedi. Annem, bileziklerini nasıl satıp gönlünden verdiyse, o gitarı ilahi bir güç koruyor gibime geliyor.”
     <br/>
     <br/>
     “Moda bir çeşit oyun”
     <br/>
     <br/>
     Bir virtüözün hayat hikayesi etrafında geçen sohbetimiz, elbette sanata da kayıyor. Zamanla Bach, Beethoven, Schubert ve Vivaldi gibi sanatçıların bizlerden farkı olmadığını gördüğünü anlatıyor Kanneci, estetik müziğin eğlence için olmadığını vurguluyor. Ona göre, kitle iletişim araçları müziği eğlence anlamında görüyor. “Güzel kelimesinden, eğlence anlaşılıyor. Eğlence oldu mu, vakit güzel geçmiş oluyor. Ciddi zamanda güzel vakit geçmezmiş gibi algılanıyor.” diyor Kanneci, “moda olanla popüler olanın birbirine karıştırıldığını” da düşünüyor. Ardından ekliyor: “Moda bir çeşit oyun. Kitle iletişim araçları insanları modanın peşinden koşturuyor. Popüler ise eskimeyen, kokuşmayan. Vivaldi ve Bach, popüler.”
     <br/>
     <br/>
     Ahmet Kanneci, “doğruluk köprüsünden geçmeyen güzellik olmayacağına” inanıyor. Sanatçıyı “duygusallıkla duyarlılığı dengeleyebilen ve heyecanların analizini yapabilen insan” diye tarif ediyor. “Dokunmak, söylemek ve tınlamak” onun için müziğin temelindeki üç sözcük: “Söyleme ve dokunmada şahıs; tınlamada ise sanat ve müzik öne çıkıyor. Sanat kalıcı, fani olan bizleriz.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Özel Alışık Züriyet, 08-Temmuz-2005
> Çok etkilendim: 
> Çok etkilendim Ahmet Kanneci'nin hayat hikâyesinden çok etkilendim. Zira oğlum 11 yaşında ve konservatuvar eğitimi almasını istemiştim, sınavı kazanamadı. Yetenekli olduğunu biliyorum; ancak yaşının ve sınav heyecanının etkisiyle kendisini gösteremediğini düşünüyorum. Oysa konservatuvarlarda kontenjanlar biraz daha artırılsa, yetenekli çocuklara biraz daha fazla şans tanınsa daha iyi olmaz mı? Maalesef ülkemizde insanlar sevdikleri işleri yapamıyor veya onlara seçme şansı tanınmıyor. Benim oğluma gelinceye kadar nice yetenekli çocuk var taşrada. Biz Ankara'da yaşadığımız halde bu sınavdan tesadüfen haberdar olduk ve kısa da olsa kurs aldırabildik, yeteneği olduğunu test ettirebildik. Artık ülkemizde de eğitim sisteminin değişmesi, insanların daha başarılı olacakları, severek yapacakları işlerde çalışması gerekir; buna hakları var. Ayrıca, Ahmet Kanneci gibi sanatçıların yeterince tanınmadığı ve tanıtılmadığı düşüncesindeyim. Özel Alışık Züriyet

Kaynak: [www.aksiyon.com.tr](http://www.aksiyon.com.tr:80/detay.php?id=21994&yorum_id=5288), [web.archive.org (arşiv bağlantısı)](http://web.archive.org/web/20051226173042/http://www.aksiyon.com.tr:80/detay.php?id=21994&yorum_id=5288)
