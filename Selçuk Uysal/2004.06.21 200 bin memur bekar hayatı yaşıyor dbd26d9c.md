# 200 bin memur bekar hayatı yaşıyor

*Selçuk Uysal 2004.06.21*

<div>
 <p>
  <font>
   Memur tayinleri her zamankinden daha zor. Bakanların bile gerçekleştiremediği tayinler var. Memur dağılımındaki adaletsizliği çözmek isteyen hükümet radikal uygulamalar başlatınca memur ailelerinin yaşamı değişti. Yaklaşık 200 bin memur, ailesinden uzak yaşıyor.
   <br>
    <br/>
    <br/>
    Hafta sonları, şehir garlarında, temiz giyimli, otobüs firmalarıyla uzun uzun pazarlık yapan kişilere sıkça rastlamaya başladık. Yüzlerindeki sıkılgan ifade ve temizlik için götürdükleri çamaşır çantalarıyla birbirine çok benzeyen bu kişileri otobüs firmaları üç sözcükle tanımlıyor: Tayin mağduru memurlar! Tayinlerdeki aksaklıkları düzeltmek için ilk kez bu yıl uygulanan sistemle yaklaşık 200 bin memur çoluk çocuğundan uzak kaldı.
    <br>
     <br>
      Türkiye"deki memur dağılımını düzenlemekte kararlı görünen hükümet özellikle Milli Eğitim ve sağlık personelindeki adaletsizliği çözmeye kilitlendi. Ancak bu durum memurları isyan ettirdi. Memurlar aile birliğinin korunmasının anayasal bir hak olduğunu iddia etse de şimdilik galip gelen taraf hükümetin bilgisayar kuraları. Memur temsilcileri, önümüzdeki günlerde, "Ailemizi bölmeyin" sloganıyla meydana inecek. Hükümetin cevabı ise şimdiden hazır: Bakan bile tayin yaptıramıyor; geçmişi unutun!
      <br>
       <br>
        Türkiye"de tam 1 milyon 750 bin memur çalışıyor. MEB"deki personel sayısı 650 bin. İstihdam edilen memurların yüzde 35"i Milli Eğitimde, yüzde 9"u üniversitelerde, yüzde 13"ü de Sağlık Bakanlığı bünyesinde çalışıyor. Tayin sisteminde yapılacak küçük değişiklik yüz binlerce memurun hayatını etkiliyor.
        <br>
         <br/>
         Kamu personelinden sorumlu bakan Mehmet Ali Şahin"e hangi sektörde ne kadar memur ihtiyacının olduğunu sorduğumuzda şu cevabı aldık: "Türkiye"de kimse hangi sektörde ne kadar memur ihtiyacı olduğunu tam olarak bilmiyor. Bir kurumda binlerce kişiye iş bulunamazken diğer kurumdaki memurlar insan üstü bir gayretle çalışıyor." Mehmet Ali Şahin, aile parçalanmalarının çok da abartılacak bir durum olmadığını belirtiyor; "Tayinleri bir sistematiğe bağlayarak çözdük. Şunu söylemem gerekir ki, dönem sonuna doğru öğretmenlerin tayinini yapmıyoruz. Dönemin bitmesine birkaç ay kala öğretmeni tayin edersek öğrenciler mağdur oluyor. Bu, yerine atanacak öğretmen açısından da sıkıntı oluşturuyor" diyor.
         <br/>
         <br/>
         İnanması zor olsa da son bir yılda Milli Eğitim ve Sağlık Bakanlığı"nda hiçbir siyasinin tayin talebi karşılanmadı. Sağlık Bakanı Recep Akdağ"ın bu konudaki demeci alışkın olmadığımız bir tarzda: "Sağlık Bakanlığı"nda öyle bir tayin sistemi ayarlıyoruz ki, ben bir bakan olarak torpille tayin yaptıramayacağım. Doktor gitmeyen köy imajını ancak resmi kayırma olmayan tayinlerle yıkabiliriz."
         <br/>
         <br/>
         MEB"e gelen tayin talebi ise her ay yeni bir rekor kırıyor. Bakanlıkta iki kağıt kıyma makinesi sürekli çalışıyor ve günlük gelen 200 tayin talebi çöpe gidiyor.
         <br/>
         <br/>
         "Ne yapalım, bilgisayar duygusal değil"
         <br/>
         <br/>
         MEB, geçmiş dönemlerde atama ve yer değiştirmelerde gelenekselleşen "hamil-i kart yakınımdır" adetini İLSİS sistemiyle yıktı. Ancak bu sistem ayarlanırken eş durumu fazla dikkate alınamadı. İLSİS"in uygulayıcısı ve 600 bin öğretmenin tayininden sorumlu Milli Eğitim Bakanlığı Personel Genel Müdürü Remzi Kaya, "Ne olacak memur aileleri?" şeklindeki sorumuzu şöyle cevapladı: "Öncellikle bilgisayar kurasıyla bütün atama ve yer değiştirmeleri yapıyoruz. Eş durumları gibi özre bağlı tayinleri ise bilgisayar duygusal olmadığı için daha sonra gerçekleştiriyoruz. Evet başlangıçta aksamalar oluyor ama bu, Türkiye"nin ihtiyacı olan bir sistemdi."
         <br/>
         <br/>
         Eş durumundan tayin bekleyen öğretmenler sorunlarının hemen çözülmediğinden ve belirsizlikten yakınıyor. Bursa"da öğretmenlik yapan Fadime-Alim Avcı çifti 18 Mayıs"ta yapılan son yer değiştirmede ayrı şehirlere düşmüş. Fadime Avcı Tokat"a, eşi Alim Avcı ise Artvin"e tayin olmuş. Fadime Avcı, hizmet puanı yetmediği için Artvin"e gidemiyor. Tayin dilekçeleriyle yaz tatiline giren Avcı ailesi ne yapacağını şaşırmış durumda. Öğretmenlerin tayin çilesi çektiklerini anlatan Bağımsız Eğitimciler Sendikası Genel Başkanı Gürkan Avcı, "Bilgisayar duygusal değil ama öğretmen duygusal. Atama ve yer değiştirme takvimi ağır işliyor. Bugün git yarın gel geleneği yüzünden yaz tatili tayin hengamesiyle geçiyor" diyor. Eş durumundan tayinlerde 50 km sınırına uyulmadığını iddia eden Avcı"nın uygulamaya itirazı var: "Bakanlık, eş durumlarından kaynaklanan sorunları ya çözemiyor ya da yakın il ve ilçelere yerleştirerek çözüyor. Sabah beş buçukta evden ayrılmak zorunda kalan, hayatı yollarda geçen öğretmenler var."
         <br/>
         <br/>
         Yönetmelik çıksa da boş kadro yok
         <br/>
         <br/>
         "Ailem parçalandı" feryadıyla bekleyen memurlar için bazı bakanlıklar yeni yönetmelik çıkartarak çözüm arasa da sonuç değişmedi. Kadro yetersizliğinden dolayı görev alanı bulamayan memurlar yine ailelerinden uzak. MEB, şikayetlerin artması üzerine, "memur doğduğu yere atanmaz" kuralını iptal etti. Milli Eğitim müdürleri haricindeki personel, 2004 yılı sonuna kadar nüfusa kayıtlı oldukları il ve ilçelere atanabiliyor. Eğitim Sen Başkanı Alaattin Dinçer, ailesinden ayrı kalmamak için göreve başlamayanların sayısının hiç de az olmadığını belirtiyor: "Yeni göreve başlayacak öğretmen adayının önünde iki soru var: Evleneyim mi yoksa zorunlu hizmet için daha 5 yıl beklesin mi? Evli öğretmenler de çocuklarından ayrı kalıp kalmama arasında tercih yapmak zorunda kalıyor." Öğretmen tayinlerindeki en sıkıntılı il Ankara. Daha önceki yıllarda eş durumundan Ankara"ya gelen öğretmenler bir yıl ilçelerde öğretmenlik yaptıktan sonra merkeze gelebiliyordu. Bugün ise başkentteki 7 bin öğretmen fazlasını eritme isteği eş durumundan tayini imkansız hale getirdi.
         <br/>
         <br/>
         Doktor Doğuya gitmek istemiyor
         <br/>
         <br/>
         Kişi başına düşen doktor sayısında Türkiye"nin doğusuyla batısı arasındaki uçurum Sağlık Bakanlığı"nı da radikal değişiklikler yapmaya itti. Türk Sağlık-Sen Başkanı Önder Kahveci sağlık çalışanlarının son yıllarda ailelerinden uzak yaşamaya başladığını söylüyor; "Tayin sistemi düzeltilmek isteniyor ama kimse hanımından uzak bir doktordan ya da kocasından ayrı bir hemşireden verimli çalışma beklemesin."
         <br/>
         <br/>
         Doğu ve Güney Anadolu başta olmak üzere yaşanan personel sıkıntısını aşmak ve her bölgeye hizmet sunmak maksadıyla uygulanan norm kadro sistemine sağlık örgütlerinin itirazları var. 16 bin kişinin çakılı istihdam edilmek zorunda bırakıldığını iddia eden Memur-Sen Konfederasyonu ve Sağlık-Sen Genel Başkanı Ahmet Aksu, "Memur eşleri mağdur oluyor. Aile bütünlüğü norm kadro bahane edilerek parçalanıyor" diyor.
         <br/>
         <br/>
         Bakanlıkların yeni personel rejimi, her ikisi de doktor olan eşleri kararsız bırakıyor. İstanbul Pendik Devlet Hastanesinde görevli genel cerrahi uzmanı Ercan Serhat, eşini yanında istiyor. Eşi Semra Polat Serhat ise halen açık kadrolar olduğu için bakanlığın gönderdiği yere gitmek zorunda olduğunu söylüyor. Yetkililerin kendine bir yıl içinde tayin yapamayız dediklerini dile getiren Semra Polat Serhat, "Tayinim Siirt"e çıktı. Eşim İstanbul"da. Ayrıca babamı kaybettiğim için İstanbul"da bakmak zorunda olduğum kardeşim ve annem var. Buradan ayrılmam imkansız" diyor. Hükümet ve Sağlık Bakanlığı ile yaşadığı polemiklerle gündemde olan Türk Tabipler Birliği Merkez Konsey Başkanı Füsun Sayek ise hükümetin bu uygulamasına destek veriyor: "Norm kadro uygulanmalı ve hizmet her yere gitmeli."
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 3097 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11616), [web.archive.org (arşiv bağlantısı)](http://web.archive.org/web/20051001122520/http://aksiyon.com.tr:80/yazdir.php?id=11616)
