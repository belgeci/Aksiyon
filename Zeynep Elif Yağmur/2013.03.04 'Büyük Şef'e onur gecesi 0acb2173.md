# ‘Büyük Şef’e onur gecesi

*Zeynep Elif Yağmur 2013.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yedirenk Sanat Vakfı’nın üçüncüsünü düzenlediği ‘Ustanın Günü’ etkinliğinin konuğu klasik müziğin ‘büyük şef’i Gürer Aykal’dı.
  </font>
 </div>
 <div id="newsText">
  <font class="detail-text">
   <p>
    ‘Kolay değil, Anadolu toprağında yaşamak. Görevimiz bu toprağı kirletmek değil, yüceltmek… Alaturka da bizim, alafranga da.” Bu sözlerin sahibi klasik müziğin büyük ustası Şef Gürer Aykal. Kendini bir ‘Cumhuriyet çocuğu’ kabul eden Aykal dünyanın tanıyıp saydığı ‘eli sopalı’ bir sanatçı, şef... Ülkemizde çok sesli müzik deyince akla ilk gelen isimlerden. Şimdilerde Borusan İstanbul Filarmoni’nin daimi şefliğini yürütüyor. Gürer Aykal, Yedirenk Sanat Vakfı’nın üçüncüsünü düzenlediği ‘Ustanın Günü’ programının konuğuydu. Beşiktaş Four Seasons Hotel’de perşembe günü düzenlenen etkinlikte ünlü şefi dostları yalnız bırakmadı. Geceye katılanlar arasında iş adamı Bülent Eczacıbaşı, Yıldız Kenter, Tarık Akan, Devrim Erbil, İlhan İrem, Ayla Erduran, Hıncal Uluç, Hakan Şükür gibi isimler de vardı. Programın başında dünya birinciliği bulunan Borusan Klasik Müzik Dörtlüsü (Quartet) mini konserle misafirleri selamladı. Türkiye’den Ahmet Adnan Saygun ve Burhan Öcal’ın, Almanya’dan Bethoven, Fransa’dan Ravel ve Rusya’dan Shostakovich’in bestelerini icra eti. Grup davetlilerden büyük alkış aldı. Yedirenk Sanat Vakfı, geçen yıl kurulmuş yeni bir sivil toplum örgütü. Ali Tokul’un başkanlığını yaptığı vakfın kurucuları arasında Garo Mafyan, Erhan Güleryüz, Gülper Refiğ, Nevzat Bayhan, Ahmet Sait Kavurmacı gibi isimler yer alıyor. İki ayda bir düzenlenen etkinliğin ilk konukları ressam Devrim Erbil ile hattat Hasan Çelebi’ydi. İkinci programda Prof. Dr. Nevzad Atlığ, Türk müziğine sağladığı önemli katkılardan dolayı onurlandırılmıştı. Mini konserin ardından söz alan Vakıf Başkanı Ali Tokul niçin böyle bir etkinlik düzenlediklerini anlattı: “Gelecek nesillere aktaracak önemli birikimleri olan bu usta isimleri hatırlamak ve onların değerine kamuoyunun dikkatini bir kez daha çekmek, en büyük dileğimiz. Hayatı güzelleştirmenin yolu sanattan geçiyor.”  Tokul’un, Gürer Aykal’la ilgili sözleri ilgi çekiciydi: “Gürer Aykal ile ilgili baş döndüren hikâyeyi öğrenmeye başladığımızda bizi en derinden etkileyen olay Aykal’ın hocası Adnan Saygun’la ilişkisi oldu. Sırf hocası istedi diye bir daha şekerli kahve içmemiş, onun yanında bacak bacak üstüne atmamış. Adnan Saygun, Aykal’ın cebinden sigara çıkarıp içmesine karşın Aykal onun yanında hiç sigara içmemiş. Onun ölümünü Amerika’da duyduğunda ise gayr-i ihtiyari eli cebine gitmiş ve Saygun ile ilgili anılarını hatırlayıp bir daha içmemek üzere sigarayı terk etmiş.” Gürer Aykal gecenin sonunda onur ödülünü Yedirenk Sanat Vakfı Başkanı ile birlikte torunlarının elinden aldı. Kendisi ile ilgili her şeyin konuşulduğunu, bu konuda daha fazla konuşmaktan karakteri gereği sıkıldığını söyleyerek herkese teşekkür etti. Daha sonra Gürer Aykal’la ilgili kısa film gösterildi. Filmde Aykal, özel hayatı ve sanat hayatıyla ilgili önemli bilgiler aktardı. Yeteneğinin keşfedilip geliştirilmesinde bir öğretmen olan babasının ve o dönemde görev yapan müzik müfettişlerinin gayretlerinin önemine dikkat çeken Gürer Aykal günümüzde devletin sanata yaklaşımına da eleştiriler getirdi. Türk bestecilerinin eserlerini yurtdışında çalan ilk şef olduğu için hiç övünmek istemediğini belirten Gürel Aykal sözlerine şöyle devam etti. “Keşke ben 50’nci olaydım. Örneğin Amerika’da müzik direktörü olmuş ilk orkestra şefiyim. Keşke 100’üncü olsaydım. O zaman her şey çok daha farklı olurdu.” dedi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3D06E7CC334736B489D9782F98697FA6?newsId=35008), [web.archive.org (arşiv bağlantısı)](http://web.archive.org/web/20140713153956/http://www.aksiyon.com.tr:80/aksiyon/newsDetail_getNewsById.action;jsessionid=3D06E7CC334736B489D9782F98697FA6?newsId=35008)
