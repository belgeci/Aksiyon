# İstanbul şiiri ağırladı

*Zeynep Elif Yağmur 2013.03.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sultanbeyli Belediyesi’nin düzenlediği 2. Uluslararası İstanbulensis Şiir Festivali’ne 16 ülkeden 52 şair katıldı.
  </font>
 </div>
 <div id="newsText">
  <font class="detail-text">
   <p>
    İstanbul dört gün boyunca uluslararası bir şiir festivaline ev sahipliği yaptı. Sultanbeyli Belediyesi’nin “İstanbul’un Şiiri Dünyanın Şairi’’ sloganıyla düzenlediği 2. Uluslararası İstanbulensis Şiir Festivali’ne 16 ülkeden 52 şair katıldı. Etkinlik boyunca şiir okumaları, okul buluşmaları gerçekleştirildi. Programın açılışı çarşamba akşamı Cemal Reşit Rey Konser Salonu’nda yapıldı. Birçok benzer programın aksine salon tıklım tıklımdı. Avrupa Birliği Bakanı ve Başmüzakereci Egemen Bağış’ın da katıldığı törende Festival Düzenleme Komitesi Başkanı Özcan Ünlü, “Biz burada, 4 gün boyunca festivalimizle bazen Küba’ya, Filistin’e, Mısır’a, İtalya’ya, Uruguay’a, bazen de Niğde’ye, Ordu’ya, Erzurum’a, Bursa’ya bağlanacağız tüm kalbimizle. Tüm söz ustalarımıza ve festivalin düzenlenmesinde emeği geçen herkese teşekkür ediyorum.” dedi. Konuşmaların ardından şiir okumalarına geçildi. Sırasıyla İhsan Deniz, Kübalı şair Victor Rodriguez Nunez, Yaşar Bedri, Güney Afrika’dan Mongane Wally Serote, Gonca Özmen, İspanyol şair Justo Jorge Padron, Metin Celal, Fransa’dan Hughes Labrusse, Süleyman Çelik, Bosna Hersekli şair Cemalettin Latic, Nurettin Durman, Polonya’dan Ewa Sonnenberg, İsmail Kılıçaslan ve Filistin’den Fatena Al-Ghorra şiirlerini seslendirdi.
   </p>
   <p>
    Festivalde dünyaca ünlü üç şaire ödül takdim edildi. Uluslararası İstanbulensis Şiir Festivali Ödülü Justo Jorge Padron’a, Türk Şiirine Hizmet Ödülü Sedat Umran’a, Festival Onur Ödülü ise Cemalettin Latic’e verildi. Açılış gecesinin sürprizi ise Bülent Ortaçgil ve Birsen Tezel konseri oldu. İkili, birbirinden güzel şarkılarıyla gala gecesini renklendirdi. Programın ikinci gününde şairler gençlerle buluştu. İlk program Yaşar Paşalı İlköğretim Okulu’ndaydı. Şairler, Adem Turan, İbrahim Eryiğit ve Mehmet Aycı gençlerle hem sohbet etti hem de şiirlerini seslendirdi. Şehit Öğretmen Hamit Sütmen İlköğretim Okulu Sıddık Ertaş, Hasip Bingöl ve Mehmet Şah Erincek’i; Kaptan-ı Derya İlköğretim Okulu Mustafa Oğuz, Ferman Karaçam ve Hüseyin Kaya’yı; Turgut Reis İlköğretim Okulu ise Özcan Ünlü, Hüseyin Akın ve Cumali Ünaldı Hasannebioğlu’nu ağırladı. Öğleden sonra ise Sultanbeyli Kültür Merkezi’nde Genç Şairler Şiir Okumaları programı gerçekleştirildi. Genç şairler Ulaş Konuk, Ayşegül Ünal, Mahmut Feyzi, Mehmet Habil Tecimen, Taner Taştekin, Mehmet Baş, Ziya Paşa Akyürek, Yeprem Türk, Hatice Akkanat ve Resul Tamgüç şiirlerini Sultanbeylili gençler için seslendirdi. Anafen Koleji İlköğretim Okulu’nda ise Çocuk Şiiri Dinletisi vardı. Minikler kendileri için yazılmış şiirleri Bestami Yazgan, Mevlana İdris, Gökhan Akçiçek ve Yusuf Dursun’dan dinledi. İkinci günün kapanış programı Şehir Üniversitesi’nde yapıldı. Öğrencilerin yoğun ilgi gösterdiği programda sırasıyla, Hüseyin Akın, Alper Gencer, Romanya’dan Fatma Sadak, Hayriye Ünal, Gökhan Akçiçek, İranlı şair Sharareh Kamrani, Osman Konuk, Makedonya’dan Mateja Matevski, Mevlana İdris, İbrahim Eryiğit, Ayşe Sevim, Mehmet Habil Tecimen ve Mustafa Baki Efe şiirlerini okudu.
   </p>
   <p>
    8 Mart’ta kadınlar için özel program düzenlendi. Sultanbeyli Belediyesi Kültür Merkezi’ndeki “Dünya Kadınlarından Şiir ve Söz’’ programında yerli ve yabancı kadın şairler şiirlerini seslendirdi. Etkinlikte, şiirlerini okuyacak Ayşe Sevim, Gonca Özmen, Hayriye Ünal, Anna Santoliquido, Fatma Sadık, Sharerh Kamrani, Çulpan Zaripova, Ferqane Mehdiyeva, Tanagöz İlyasova ve Fatena Al-Ghorra, kadın dinleyicilerin şiirle ilgili sorularını cevapladı. Şiir Festivali’nin kapanış programı Sultanbeyli Belediyesi Kültür Merkezi’nde gerçekleşti. Katılımcı şairlere plaket ve ödül töreninin ardından sanatçı Feridun Düzağaç konser verdi.
   </p>
   <p>
    Festival, adını, dünyada sadece Sultanbeyli sınırları içerisindeki Aydos Ormanları’nda yetişen ve 1982 yılında İngiliz bilim insanı Brian Mathew tarafından yeni bir ‘çiğdem’ çeşidi olarak dünyaya tanıtılan ‘İstanbulensis’ çiçeğinden alıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=35063), [web.archive.org (arşiv bağlantısı)](http://web.archive.org/web/20130321081710/http://www.aksiyon.com.tr:80/aksiyon/newsDetail_getNewsById.action?newsId=35063)
