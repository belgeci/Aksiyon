# Müziğimle Doğu-Batı arasında köprü kuruyorum

*Zeynep Elif Yağmur 2014.04.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni albümü Zoom’un tanıtım turnesi için 2 Mayıs’ta İstanbul Kongre Merkezi’nde müzikseverlerle buluşacak olan Rachid Taha “Şarkılarımın pek çoğu köprü gibidir.” diyor.
  </font>
 </div>
 <div id="newsText">
  <font class="detail-text">
   <p>
    Rachid Taha, siyah kürklü mantosu içinde, mağrur bir edayla, tüm Fransa’yı şaşkına çeviren adam. Fransızca duymaya alıştıkları bebeklik ninnilerini radyolarda Arapça duymaya başladıklarında başlıyor Fransızların şaşkınlığı... “Ah Güzel Fransa” diyor yaşadığı dışlanmışlığı müzikal bir ironi ile sesine yansıtırken. 10 yaşında ailesi ile Cezayir’den Fransa’ya göçen Rachid’in çarptığı ilk duvar dil olmuş. Dilini konuşamadığı, şarkılarının çalınmadığı radyoları olan bir ülkede isyanın en asil dilini geliştirmiş Rachid Taha. İngiltere sokaklarından doğan punk’ı Cezayir sokaklarında unutulmaya başlayan müziği ile birleştirmiş. Ümmü Gülsüm ile Elvis’i aynı potada eriten sanatçı sinemadan da çok etkilenmiş. Voila Voila ve Ya Rayah parçalarıyla tanınan Rachid Taha, yeni albümü Zoom’un tanıtım turnesi için Avea Sıra Dışı Müzik Konserleri kapsamında 2 Mayıs’ta İstanbul Kongre Merkezi’ne geliyor. Taha ile hayattan ve müzikten konuştuk.
    <p>
     -Birçok parçada ve özellikle “Wesh (N’Amal)”da duyduğumuz ezgiler müzikal geçmişinize bakıldığında yeni bir tarz olarak karşımıza çıkıyor. Şarkıda neyi anlatıyorsunuz?
     <p>
      “Wesh” uyanan ve gece gördüğü rüyaları yeniden anımsayan biri. Ne olduğumuz, nereden geldiğimiz, dünyanın işleyişi, nerede yaşadığımıza dair bir dizi sorudan ibaret. Arap mıyım, Avrupalı mı? Bunlar hâlâ kendime sorduğum sorular… Müziğe baktığımızda ise ben Johnny Cash ve Ennio Morricone ile doğdum. Bu müzik beni her zaman cezbetti. Her gün Cash dinlerim ve özellikle de Elvis. Lee Hazelwood gibileri de bana hitap eder. Her zaman içimde olan bu müzikleri biraz da dışarı yansıtmak istedim.
      <p>
       -“It’s Nowor Never”a yeni bir yorum katmışsınız. Parçada size Jeanne Added eşlik ediyor. Vokallerde de bir Doğu-Batı sentezi seziliyor.
       <p>
        Jeanne bir harika. Bir arkadaşım vasıtası ile tanıştım ve sesine hayran kaldım. Bir konserinde de ona eşlik ettim. Şarkılarımın pek çoğu bir köprü gibi; Doğu-Batı arasında, punk/rock-arabesk arasında… Bu şarkı da biraz öyle oldu.
        <p>
         -“Zoom”u dinlerken en çok yalnızlığınız dikkatimizi çekti. Fransız müzik piyasasında kendinizi yalnız mı hissediyorsunuz?
         <p>
          Ben kendimi her zaman yalnız hissettim, özellikle de Bashung, Jacno, Darc gibi insanlar gittikten sonra... Bugünkü şarkıcıların hiç kültürü yok. Karşılaştıklarım oluyor. Ağzım açık kalıyor onlarla konuşurken. Başarıyı çok fazla düşünüyorlar.
          <p>
           -Bu kadar misafir sanatçı ile bir albüm yapmak çok zor olmuyor mu?
           <p>
            Müzik benim için bir şölen veya iyi bir yemek gibi olmalı. Yemeğe veya bir şey içmeye gittiğimde karşılaştığım ve sevdiğim insanları bir araya getiriyorum.
            <p>
             -Bu albümde “Voilà Voilà”yı yeniden yorumladınız. Bugünün Rap müziğini yeteri kadar politik buluyor musun?
             <p>
              Bana göre Fransızca rap müziği ölüm noktasında. Acınası bir şey hâline geldi... Son dönem Fransız rapçileri tek bir şeyi düşünüyorlar, o da Miami’ye gitmek. Politika konusunda ağızlarını açmıyorlar. Bu çok acı. O ülkede, politik görüşlerinizi en iyi anlatabildiğiniz müzikti rap. Şimdi kimse fikirlerini anlatmıyor şarkılarda. Oysa Fransa’da son dönemde durum hiç de iç açıcı değil, göçmenler açısından bakılınca. 93’te şarkıyı ilk söylediğim döneme dönülmesinin korkusunu yaşıyorum.
              <p>
               -Bir şarkıda Kurt Cobain’den bahsediyorsun. Müziğini ve kişiliğini seviyor musun?
               <p>
                Evet, rock müziğin tüm bu sıyırıklarına karşı bir zaafım var çünkü kendimi onlara yakın hissediyorum, ama bu müzikte bir yalnızlık var. Benim ne mutlu ki sevdiğim bir oğlum var.
                <p>
                 -“Ya Rajah” şarkınız Türk dinleyicisi için rai müziğe bir başlangıç olmuştu. Türkiye’de pek çok konser verdiniz, ilgi nasıldı?
                 <p>
                  Divan’larla birlikte Cezayir’e ait şarkıları yeniden keşfetmek benim için önemliydi. Benim keşfimin ötesinde dünyanın keşfetmesi de çok önemliydi. Açıkçası gurur duydum. Burada pek çok kez konser verdim ve aldığım karşılıklar genel anlamda mutluluk verici idi.
                 </p>
                 <hr/>
                 <p>
                  <span>
                   <strong>
                    Ümmü Gülsüm’e şarkı
                   </strong>
                  </span>
                  <p>
                   Albümde mandolinden uda, bas gitar ve davullarla zenginleşip yükselen sesler, ülkelerarası bir yolculuğa çıkarıyor dinleyenleri. Zoom sur Oum, Mısır’ın arabesk kraliçesi Ümmü Gülsüm için yazılmış bir şarkı. Kanun, ney ve darbuka ile zenginleşen şarkıda Taha’nın Gülsüm aşkı notalarla birleşiyor. Şarkı, kökleri gereği Taha’nın Diwan ve Made in Medina albümlerinin bir özeti gibi. Nowor Nevercover’ı ise Taha’nın 90’ların sonu, 2000’lerin başında sahip olduğu müzikal tonlara bir gönderme mahiyetinde. Albümde yer alan “Voilà, Voilà” 1993’te yaptığı single’ın yeniden yorumu.
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38464-muzigimle-dogu-bati-arasinda-kopru-kuruyorum.html), [web.archive.org (arşiv bağlantısı)](http://web.archive.org/web/20140511233214/http://www.aksiyon.com.tr:80/aksiyon/haber-38464-muzigimle-dogu-bati-arasinda-kopru-kuruyorum.html)
