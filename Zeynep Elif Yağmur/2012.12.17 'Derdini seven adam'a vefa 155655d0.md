# ‘Derdini seven adam’a vefa

*Zeynep Elif Yağmur 2012.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ömrünü inandığı gibi yaşamaya ve anlatmaya adamış bir yazar Hekimoğlu İsmail. Gazeteci ve Yazarlar Vakfı yaşayan bu büyük değere vefa gecesi düzenledi.
  </font>
 </div>
 <div id="newsText">
  <font class="detail-text">
   <p>
    ‘Bugün devletin en tepesinde kaynakçının oğlu Kayserili Abdullah varsa, bunda Minyeli Abdullah’ın ve yazarının da büyük katkısı, emeği vardır.” Hekimoğlu İsmail’e vefa gecesinde konuşan Cemal Uşşak, bu sözleriyle aslında bir hakkı teslim ediyordu. Ömrünü inandığı gibi yaşamaya ve inandığını anlatmaya adamış bir büyük değer Hekimoğlu İsmail. Ona yaşarken bu değeri vermek vefanın sadece bir semt adı olmadığını göstermek açısından önemliydi. Gazeteci ve Yazarlar Vakfı’nın Fırat Kültür Merkezi’nde düzenlediği programa yoğun ilgi vardı. Hekimoğlu İsmail ismini duyan genç, yaşlı, kadın, erkek koşup salona gelmişti.
    <p>
     Gecede kısa bir film gösterimi oldu, yazar Cemal Uşşak ve Mehmet Doğan, Hekimoğlu İsmail ağabeyi anlattı. Hekimoğlu İsmail ya da az bilinen adıyla Ömer Okçu bugün 80 yaşında bir pîr-i fânî. Çok satan  Minyeli Abdullah başta olmak üzere, Müslüman ve Para, Derdimi Seviyorum, Maznun, Bir Deliyle Evlendim gibi 50’yi aşan eser ortaya koymuş bir yazar. Yazıları sebebiyle soruşturma geçirmiş, hapis yatmış bir dava adamı. 2002 yılında iki kez beyin kanaması geçirdiği için vücudunun sol tarafını kullanamıyor, tekerlekli sandalyede bir hayat sürüyor. Sağlık sorunlarına rağmen yazmaktan ve hakkı anlatmaktan geri durmuyor. Hâlen haftada iki gün Zaman Gazetesi’ndeki köşesinde okurlarına sesleniyor.
     <p>
      Hekimoğlu İsmail, kısa filmde hayatında dönüm noktasının Bediüzzaman Said Nursi’yle tanışması olduğunu ifade ediyor. “Kur’an okumasını bilmiyorum. Din adına hiçbir şey bilmiyorum. Ben Kur’an-ı Kerim’i ilk 1957 olacak, o tarihte gördüm. Yani Kur’an-ı Kerim’in yüzünü görmeden büyüdüm. Kur’an okumasını, Arapçayı, İngilizceyi ve eskimez yazıyı (Osmanlıca) da kendi kendime öğrendim... Üstad’ı tanıdığımda sene 1957 olacak. Dediler ki Said-i Nursi isminde bir adam var. Evlenmemiş. İşte şöyle dinî kitaplar yazmış, şöyle talebeleri var. Ömrü hapislerde geçiyor. İsyan ettim. O zaman ben asiyim. Ben de dedim ona hizmet edeceğim. Hemen kalktım Emirdağ’a gittim.”
      <p>
       Risale-i Nurları nasıl Amerika’ya götürdüğünü de heyecanla anlatıyor. “Üstad benim bir görev için Amerika’ya gideceğimi öğrenmiş. Risaleleri de götürmemi istedi. Bavullardan bir tanesini risalelerle doldurdum. Ucunda hapis de olsa bunu yapacağız. Havaalanına geldiğimizde bütün bavullar tek tek arandı, görevli risale dolu bavulu aramadan geçiş izni verdi. Amerika’ya ulaştığımızda da bütün bavullar tek tek elden geçirilirken o bavulu kimse aramadı.“
       <p>
        Hekimoğlu’nun hayatında bir başka dönüm noktası da Minyeli Abdullah romanıdır. Ömer Okçu, dava adamlığı yanında romancıdır. Geniş kitleleri romanla tanıştırmış, çığır açmış bir kalem erbabı. Bugün 100’e yakın baskı yapan ve filmi çekilen Minyeli Abdullah romanı ilk olarak 1967’de İttihad Gazetesi’nde yayımlanır. Hekimoğlu İsmail, niçin roman formunu seçtiğini anlatırken Victor Hugo’nun Sefiller’inden etkilendiğini vurgular ve “Avrupa’yı Avrupa yapan, romanlardır. Müslümanların romanları olsaydı, bu kötü hâllere düşmezlerdi. Çünkü, romanda her şeyi söylersin, diğer kitaplarda söyleyemezsin.” cevabını verir. O aynı zamanda derdini seven adamdır. Minyeli Abdullahı’ın edebi değerini tartışan eleştirmenlere şöyle karşılık verir: “Ben roman yazmadım, ben dertlerimi yazdım, ister beğensinler ister beğenmesinler.”
        <p>
         Sunuculuğunu Asım Yıldırım’ın yaptığı gecede Azerbaycanlı ve Endonezyalı öğrenciler Hekimoğlu İsmail’in şiirlerini seslendirdiler. Programın sonunda Gazeteciler ve Yazarlar Vakfı Başkanı Mustafa Yeşil, Hekimoğlu İsmail’e plaket takdim etti. Yazıya Cemal Uşak’ın sözleriyle başlamıştık, yine onun sözleriyle son verelim: “Yazarlar, çizerler söylediklerini ve yazdıklarını kendi hayatlarına aksettirdikleri hâlde müessir olabilirler. Söz sizin kalbinizden çıkıyorsa muhatabınız kalbinize bakar. Söz sizin sadece iki dudağınız arasından çıkıyorsa muhatabınızın kulağına girmez bile. Hekimoğlu İsmail’in yazdıkları, kalbinin derinliklerinden çıkmış olmalı ki bugün biz buradayız.”
         <p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Abdullah lelik, 18 December 2012, 22:51
> Onu yakinen tanımak, onunla çalışmak kısmet oldu. Ondan çok şey öğrendim. Onunla önemli hatıralarım var. Bir gün Ankara’da Emek Mahallesi’nde bir adres arıyorduk. Bir apartman görevlisini görünce Abdullah kardeş bu adam bize benziyor, ona soralım demişti. O kadar da mütevazı bir insandır. Allah ona ...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34371), [web.archive.org (arşiv bağlantısı)](http://web.archive.org/web/20121226095625/http://www.aksiyon.com.tr:80/aksiyon/newsDetail_getNewsById.action?newsId=34371)
