# Başörtüsünün içi boşaltılıyor

*Ayşe Adlı - Tuba Özden Bilinmeyen-tarih*

<div>
 <font>
  <img border="0" height="1" src="/web/20050413170844im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050413170844im_/http://www.aksiyon.com.tr/resim/539/20.jpg" vspace="5"/>
  </p>
 </font>
 <font class="content">
  Tesettür denince zihinlerde nasıl bir görüntü oluşuyor? Bol pardösüler, büyük başörtüler mi? Dar ceketlere uyumlu küçük eşarplar mı? Yoksa gazetelerde alternatif olarak sunulan şapkalı örtü kombinasyonları mı? Çoğu zaman ideolojik tartışmalarla gündeme gelen tesettür kavramı, son dönemde modayla tanımlanmaya çalışılıyor. Örtünün işaret ettiği mana ise bu tartışmalar arasında unutuluyor
 </font>
 <br/>
 <p>
  <font class="content">
   Türkiye’nin hızla kendini yenileyen gündeminde değişmeyen konular var. Dış politikadan ekonomiye doğru sıralanan bu maddeler arasında farklı isimlendirmelere göre tesettür, başörtüsü ya da türban da kendine yer buluyor. İslam’ın Müslüman kadınlara farz kıldığı tesettür, yıllardır akademisyenlerden modacılara, siyasetçilerden gazetecilere pek çok kişi tarafından tartışılıyor. İlk elde öne sürülen gerekçe tesettürün çağa uygun olmadığı. Uzun süredir politik amaç ifade ettiği iddia edilen başörtüsü son dönemde moda ile bir arada anılır oldu.
   <br>
    <br>
     Tartışmaya katılan taraflar konuya yeni açılımlar getirmekten de geri kalmıyor. ‘Toplumsal uzlaşmayı’ sağlamak amacıyla Parisli modacılara başvurmak bu öneriler arasında en akılda kalanlardan biri. Son öneri ise eski İstanbul Belediye Başkanı Ali Müfit Gürtuna’nın eşi Reyhan Gürtuna’dan geldi. Gürtuna’nın başörtüsü yerine renk renk şapka alternatifleri geliştirmesi, tartışmaları başörtüsünün formu ve ifade ettiği anlam üzerine kaydırdı. Yükselen seslere kulak verildiğinde sembolik anlam ifade etmenin ötesinde bir yaşam biçiminin ifadesi olan tesettürden herkesin farklı bir anlam çıkardığı görülüyor. O halde, modernite tartışmasının yanında kimlik sorgulamasına da dönen tesettür kavramı ne anlam ifade ediyor ve modayla bir arada anılması ne kadar doğru?
     <br>
      <br>
       Moda mı, siyasi simge mi?
       <br>
        <br>
         Modacı Yasemin Babayiğit, modayı kadın giyiminin tek ölçüsü haline getirme çabasını anlamsız buluyor ve örtünün moda ile özdeşleştirilmesinin yanlış olduğuna dikkat çekiyor. Babayiğit’e göre bir şey modalaştırılırsa bir süre sonra demodeleşir. “Başörtüsünü moda gibi ortaya koymak, tüketim davranışını geliştirmeye yönelik bir tavır.” diyen Babayiğit, tartışmaların başörtülüleri diğer kadınlardan ayrı düşünmekten kaynaklandığını ifade ediyor. Tesettürlü kadınların eskiye nazaran sosyal ortamlarda daha çok bulunduğunu söyleyen modacı, bu nedenle kadınları başörtülü ya da başörtüsüz diye ayırt etmek yerine, toplumun genelinde yaşanan değişimi gözlemek gerektiğini söylüyor: “Bundan 20 yıl önce, örtüsüz kadınlar da daha muhafazakar giyiniyorlardı. Hızla yükselen özgürlük söylemi zamanla kıyafetlere rahatlama şeklinde yansıdı. Yani toplum ne kadar dönüştüyse başörtülüler de o kadar değişti.”
         <br>
          <br/>
          Peki, başörtüsüne neden bu kadar farklı anlamlar yükleniyor? Hukukçu Sibel Eraslan, başörtüsünün siyasi simge niteliği taşıdığı gerekçesiyle çeşitli yasaklamalara konu olmasını ucuz bir taktik olarak görüyor. “Başörtülü kadın da her birey gibi politik tercih yapabilir ve bu görüş doğrultusunda hareket edebilir. Bir partiye, sivil toplum kuruluşuna üye olabilir. Bundan politik bir anlam çıkarmaya çalışmak sağlıksız bir yaklaşım.” diyen Eraslan’a göre, başörtüsünün politize edildiği iddiaları da, tıpkı tesettür modası oluşturma çabası gibi haksız ve içi boş bir ithamdan öteye geçmiyor.
          <br/>
          <br/>
          İslam’ın kadın tasavvurunun temelinde, şüphesiz, adı ve şekli değişen ama işaret ettiği mana sabit kalan tesettür kavramı bulunuyor. Yüzlerce yıldır kimliğini bu kavram üzerinden tarif eden Müslüman kadın, bugün ‘modern’ dünyanın sunduğu hayat karşısında kendini konumlandırma sorunu yaşıyor. 70’li 80’li yılların genç kızları sosyal hayattaki yerleri gibi dini anlamlandırmak konusunda da annelerinin dünyasının uzağında bulunuyordu. Dün, bu kuşağın tesettürlü kızlarının neden başlarını örttükleri sorusuna verecekleri bir cevapları vardı. Fakat bugün yaşıtlarından, arkadaşlarından hiçbir farkı olmadığı iddiasındaki kızların bu soruya verecek net bir cevabı yok.
          <br/>
          <br/>
          1960’lı yıllarda, başını Necip Fazıl Kısakürek, Osman Yüksel Serdengeçti, Şule Yüksel Şenler gibi isimlerin çektiği muhafazakar söylemdeki yükseliş, gençlerin yaşam tarzlarında dönüşümü de beraberinde getirmişti. Özellikle 60’lı yılların sonlarında Şenler’in yazdığı Huzur Sokağı romanı, bu rüzgârın arkasındaki önemli unsurlardan biriydi. Roman, çok kısa zamanda onbinlerce baskı yaptı ve adından en çok söz edilen kitap haline geldi.
          <br/>
          <br/>
          “Kişi savunduğu değerlerin hakkını vermeli”
          <br/>
          <br/>
          Henüz 20’li yaşlarda olan Şenler, romanında şehirli, eğitimli aynı zamanda hayatını İslami kurallara göre şekillendiren alışılmışın dışında genç kadın ve erkek tipleri tasvir ediyordu. Huzur Sokağı, toplum üzerinde yazarın da beklemediği bir etkiye neden oldu. Kitabını, gençlerin hayatlarına uygulayacakları bir örnek olması amacıyla yazan Şenler, aradan uzun yıllar geçmesine rağmen o günleri heyecanla hatırlıyor. En büyük sıkıntının hayatı inançlarına göre şekillendirmek olduğunu söyleyen Şenler’e göre, kişi savunduğu değerlerin hakkını vermek zorunda.
          <br/>
          <br/>
          Şule Yüksel Şenler, o günlerden bugüne uzanan tesettür konusunu, “Eğer bir Müslüman, üzerinde İslam’ı temsil eden bir kisve taşıyorsa, vebalini de yüklenebilmeli.” sözleriyle özetliyor. Son yıllarda toplumdaki tesettür algısının değiştiğini ve uygulamanın da bu değişikliğe paralel olarak esnek bir hâl aldığını söyleyen Şule Hanım, tesettür üzerinde gerçekleştirilen tartışmaları anlam kayması olarak tanımlıyor. Önceleri başörtüsünden ibaret kabul edilen örtünün, zamanla moda ile birlikte anılmasının düşündürücü olduğunu ifade ediyor.
          <br/>
          <br/>
          Tek fark örtü mü?
          <br/>
          <br/>
          “Yaşanabilecek en büyük kayıp Müslüman kimliğindeki aşınma olur. Sahip olduğumuz tüm gücü bilincimizden alıyoruz. Bunu unutmak ayağımızı sabit tutma imkanını kaybettirir.” diyen Şenler, Müslümanların taşıdıkları emanetin değerini göz ardı etmelerinin bindikleri dalı, beslendikleri damarı kesmek anlamına geleceğini düşünüyor.
          <br/>
          <br/>
          “Geçmişte başörtüsü bir kabuk gibi algılanıyor ve bu nedenle içinin doldurulması gerekiyordu. Başörtülü kadından aynı zamanda dürüstlük, ahlâk ve zarafet de bekleniyordu. Tesettür, Müslüman kadının kimliğinin dışa yansıması olmaktan çıkıp bir sembol haline dönüştü ve bu haklı beklentiler zamanla aşındı. Bunu yaşayan başörtülü kızlar, zamanla şöyle bir söylem geliştirdi: Bizim başkalarından tek farkımız başörtümüz!” Bu sözler, kadın konusunda çalışmalar yapan Sosyolog Nazife Şişman’a ait. Başörtüsünün modern hayatla uyumsuz olduğu gerekçesiyle kamusal alandan dışlandığını ifade eden Şişman, bu ön kabulden yola çıkılarak tesettürün daha estetik bir hal almasına çalışıldığını söylüyor. Böylece sadece farklı bir kimlik göstergesi olarak anlamlandırılan başörtüsünün dini nedenleri de ortadan kalkıyor.
          <br/>
          <br/>
          Şişman’a göre tesettür, anlamından uzaklaştırıldıkça örtünmenin de bütünlüğü eksiliyor ve temsil değeri azalıyor. Artık bir mekanda başörtüsü ile bulunuyor olmak, o ortamın İslamî, caiz, mübah olduğu manasına gelmiyor. Şişman, dini bir nitelik taşıyan örtünün açık bir mesaj olduğunun gözardı edildiğine işaret ederek tesettürün bir bütün olarak algılanması gereğini vurguluyor: “Bugün tesettürlü bir kadının her şeyden önce Müslüman olduğu gözden kaçırılıyor. Buradan yola çıktığımızda bakış açımız netlik kazanıyor. Ona Müslüman bir kadın gibi davranılmasını ve onun da Müslümana yakışır bir hayat tarzı geliştirmesini bekliyoruz.”
          <br/>
          <br/>
          “Başörtüsü kavramının içi doldurulamıyor”
          <br/>
          <br/>
          Tartışmanın derinleştiği alanlardan biri de kadının sosyal yaşamdaki varlığı. Tefsir, felsefe ve mantık alanında çalışmalar yapan Dücane Cündioğlu, Müslüman kadının probleminin başörtüsünden ibaret olmadığını, zaman içinde evinden çıkmak zorunda kalarak kimlik sorunu da yaşadığını söylüyor.
          <br/>
          <br/>
          Başörtüsü tartışmalarının, büyük anlam yükleme ya da anlamsızlaştırma arasında gidip geldiğini ifade eden Cündioğlu’na göre, örtünmenin iffeti temsil etme değeri zaman içinde azaldı; “Modern dünya, kendini haz ve fayda üzerinden inşa ediyor. Bunun karşısında duran İslam dünyası ise haz ve faydaya direnen son kalelerden biri. Müslüman kadının kendini ifade etme problemi de burada başlıyor.”
          <br/>
          <br/>
          Başörtüsünün kurgulanan düzen içinde iyi ve doğruyu hatırlattığını söyleyen Cündioğlu, bugünkü kullanılış biçiminin bu yargıyı geçersiz kıldığını düşünüyor. “Başörtüsü hayrın sembolü olmaktan uzaklaştırılıyor. Böylelikle kimlik inşasında da gittikçe daha az ağırlık teşkil ediyor. Örtü, süs haline getirilir ve temsil ettiği dünya ile bağı koparılırsa kadınların başlarını örtmeleri, ahlâkî bir tercih değil alışkanlık değeri taşıyacak.”
          <br/>
          <br/>
          TALEPLER DEĞiŞTi
          <br/>
          <br/>
          Aker Eşarp Halkla İlişkiler sorumlusu Emine Işık gardıropların son yıllarda oldukça renklendiğini, bu değişikliğin tesettürün en sembolik parçası olan başörtüsüne yansımasının normal olduğunu söylüyor. 28 yıldır eşarp üreten Aker’in müşterileri, büyük ölçüde başörtüsünü tesettür amaçlı kullanan insanlardan oluşuyor. Işık bu nedenle üretim esnasında belli hassasiyetleri göz önünde bulundurduklarını belirtiyor. Önceki yıllara kıyasla başörtüsü boyutları küçüldü ve kullanılan renkler de büyük ölçüde değişti. Emine Işık’a göre, gardıroplarda görülen değişikliğin kıyafetin tamamlayıcısı olan başörtüsüne de yansıması normal. Bunun yanında Aker Eşarp’ın müşterilerin kısmî taleplerine de cevap vermeye çalıştığını kaydeden Işık, ince malzeme kullanmaktan kaçındıklarını ve beklentileri karşılamak amacıyla her koleksiyonda büyük boy ve pastel renkli tasarımlara yer verdiklerini dile getiriyor.
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


## Yorumlar

### Abdulrezzak ÇİL, 05-Nisan-2005
> Bu kargaşada yol bulmak zor: 
> Modern duruş sadece başörtüsünü değil, sizin haber tarzınızı da etkilemiş.  Kavramlar üzerinden zihinler yeniden kodlanıyor. Kavram kargaşası arasında yol bulmak daha da güçleşiyor. Sağlıklı kanallardan sağlıklı bilgi akışı olursa dirençler aşılabilir, zihinsel örgüler yeniden oluşturulur. Değişim ve dönüşüm için birkaç kuşağa ihtiyaç var.

Kaynak: [www.aksiyon.com.tr](http://www.aksiyon.com.tr:80/detay.php?id=20745&yorum_id=1), [web.archive.org (arşiv bağlantısı)](http://web.archive.org/web/20050413170844/http://www.aksiyon.com.tr:80/detay.php?id=20745&yorum_id=1)
