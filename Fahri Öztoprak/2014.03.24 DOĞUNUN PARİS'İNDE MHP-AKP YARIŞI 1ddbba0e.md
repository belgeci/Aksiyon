# DOĞUNUN PARİS’İNDE MHP-AKP YARIŞI

*Fahri Öztoprak 2014.03.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İçişleri Bakanı Efkan Ala’nın “Kimsin sen!” diyerek Fethullah Gülen Hocaefendi’ye karşı nefret dili kullanması, Doğu’nun Paris’i Erzurum’da MHP’yi iddialı duruma getirdi.
  </font>
 </div>
 <div id="newsText">
  <font class="detail-text">
   <p>
    Yaklaşan 30 Mart yerel seçimleri öncesi Doğu’nun Paris’i olarak tanımlanan Erzurum’da son yılların en renkli ve hareketli günleri yaşanıyor. Erzurum Büyükşehir Belediyesi, son iki dönemi AKP’li başkanla geçirdi. Peki, iktidar partisinin belediyesiyle Erzurum’da 10 yılda ne değişti? Universiade 2011 Kış Oyunları için yapılan ve şimdilerde çoğu atıl durumdaki tesisler için akıtılan 700 milyar liranın ötesinde ciddi bir fark görmek mümkün değil. Bunun yanında hiç gündemden düşmeyen hava, içme suyu ve çevre kirliliği ile bilinçsiz yapılaşma gibi şikâyetler, en çok tartışılan ve kronikleşen konuların başında geliyor.
   </p>
   <p>
    <strong>
     Bu girizgâhın ardından Erzurum’da 30 Mart yerel seçimlerini üç ana başlıkta ele alabiliriz:
    </strong>
   </p>
   <p>
    <strong>
     1-Efkan Ala:
    </strong>
    17 Aralık yolsuzluk ve rüşvet operasyonuyla Başbakanlık Müsteşarlığı’ndan İçişleri Bakanlığı’na atanan Efkan Ala, bakanlığının ilk günlerinde Erzurum’a gelip partisinin aday tanıtım toplantısında, Başbakan’ın izinden giderek Fethullah Gülen Hocaefendi’ye karşı nefret dili kullandı. Ala’nın sözleri, “Başbakan, Erzurumluyu Erzurumlu ile vuracak” düşüncesini haklı çıkartırken, Dadaşlar üzerinde soğuk duş etkisi yaptı. Siyasi bilgi ve deneyiminden öte tavırları çok merak edilen Ala’nın seçim arifesindeki bu davranışı, haklı olarak AKP cenahında da “Başbakan gibi Ala da bize oy kaybettirecek” endişesine yol açtı. Bakanlığa atandıktan sonra 3 kez Erzurum’a gelen Ala’nın seçim gezilerinde beklediği ilgiyi bulamaması, gündemi imam hatip lisesi ve başörtüsü konularıyla geçiştirmesi tabanda ciddi rahatsızlık uyandırdı. Eski Sağlık Bakanı Recep Akdağ’ın görevden alınış şekli ve diğer milletvekillerinin etkisizliği şehirde tepki topluyor. Milletvekili Muhyettin Aksak’ın Ala ile aynı dili kullanarak Fethullah Gülen’e haraket etmesi tepkiyi büyütüyor.
   </p>
   <p>
    <strong>
     2-Mehmet Sekmen:
    </strong>
    AKP’-nin Erzurum adayı olarak ismi açıklandığında tıpkı Efkan Ala gibi hiç heyecan uyandırmadı. 2 dönem Erzurum’u yöneten AKP’li Ahmet Küçükler’den sonra belediyenin emanet edileceği kişiye ‘ithal’ muamelesi yapılması, bu heyecansızlığın bir göstergesi gibiydi. “Erzurum’u tanımıyor, dışarıdan gelen adayın bize faydası olmaz” tarzı memnuniyetsizlik ilk günden itibaren dillendirilirken Sekmen’in bu düşünceyi perçinlercesine, Pasinler ilçesini ziyaretinde “Dönüşte Hasankale’ye (Pasinler’in diğer adı) de uğrayacağız.” şeklindeki ifadesinin ballandıra ballandıra anlatılması, kendisine olan güvensizliğin açık bir ispatı gibi görünüyor.
   </p>
   <p>
    AKP’li Mehmet Sekmen’in İstanbul Kartal belediye başkanıyken yolsuzluk iddialarıyla anılması, sonra milletvekili seçilerek dokunulmazlık zırhına bürünmesi de Erzurumlunun kafasında ciddi soru işaretleri oluşturuyor. AKP’liler iki dönemdir rahat kazandıkları seçimlerin aksine bu seçimde hiç rahat görünmüyor. Bunda rakip MHP’nin de yarışta iddialı olmasının etkisi var.
   </p>
   <p>
    <strong>
     3-PROF. DR. Kamil Aydın:
    </strong>
    MHP’nin Erzurum adayı. Kariyeri, duruşu ve saygınlığıyla itibar gören bir karaktere sahip. Rakibinin aksine şehirde yaşayan bir isim olması ve akademik kariyeri avantajı. Erzurum MHP’nin geçmişten beri güçlü olduğu şehirlerden. AK Parti’den önce de büyükşehir ve merkez ilçeleri tulum çıkarmış ve belediyeyi Refah Partisi’nden devralmıştı.
   </p>
   <p>
    Netice itibarıyla Erzurum’da hiçbir parti rahat değil. Seçimi başa baş götürecek MHP ve AKP, 30 Mart’ı çantada keklik olarak göremiyor. BDP’nin azımsanmayacak ölçüde oylarını da dikkate alırsak, kararsızlar ve köylerdeki seçmenler ile nefret dilinden arınmış, sevgi ve muhabbete kucak açan kitle, büyükşehir için belirleyici unsur olacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38158-dogunun-parisinde-mhp-akp-yarisi.html), [web.archive.org (arşiv bağlantısı)](http://web.archive.org/web/20140330084006/http://www.aksiyon.com.tr:80/aksiyon/haber-38158-dogunun-parisinde-mhp-akp-yarisi.html)
