# 'Amerika tehlikeli bir oyun oynuyor'

*Cem Redif Bilinmeyen-tarih*

<div>
 <font>
  <img border="0" height="1" src="/web/20041210235829im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041210235829im_/http://www.aksiyon.com.tr/resim/384/26.jpg" vspace="5"/>
  </p>
 </font>
 <font class="content">
  LONDRA - Teröre karşı savaş adı altında 11 Eylül’den sonra tüm dünyada insan hakları ihlalleri arttı. Bazı baskıcı ülkeler 11 Eylül’den sonra oluşan ortamı kendi çıkarları için kullanıyorlar. Afgan esirler savaş esiri bile sayılmadı, İsrail  baskılarını artırdı, Ruslar Çeçenlere baskıyı şiddetlendirdi. Dahası, çifte standartlara da geçit veriliyor
 </font>
 <p>
  <font class="content">
   Uluslararası Af Örgütü, dünyanın 115 ülkesinde 1.2 milyon üyesi bulunan önemli insan hakları örgütü. Gönüllülük ilkesine dayalı bir sistemle faaliyet yürüten örgütte, hiç bir kurum ya da devletin söz hakkının yüzde 5’i aşmasına izin verilmiyor. Bangladeşli İrene Han, merkezi Londra’da bulunan Uluslararası Af Örgütü’nün genel sekreterliğine seçilen ilk Müslüman. Irene Han’la  Israil’in Filistin’deki operasyonlarından önce Londra’da görüşmüştük. Gelişen olaylar Irene Han’ı endişelerinde haklı çıkardı.
   <br/>
   <br/>
   —Uluslararası  Af  Örgütü, ismi çok duyulan ancak gerçekte ne olduğu ya da nasıl çalıştığı hakkında çok fazla bilgi sahibi olunmayan bir organizasyon. Nedir Af Örgütü ve amacını nasıl açıklıyor?
   <br/>
   <br/>
   Uluslararası Af Örgütü, insan hakları ve inanç özgürlüğü alanında kamuoyu oluşturmak amacıyla 1961’de Peter Benenson adlı İngiliz bir gazeteci tarafından kurulmuş bir organizasyondur. Dünyanın hangi bölgesinde olursa olsun insan hakları ihlallerini önlemek amacı ile çalışmalar yapıyor.
   <br/>
   <br/>
   —Af Örgütü hangi ülkelerde temsil ediliyor ve üyeleri kimler?
   <br/>
   <br/>
   Dünyanın 115 ülkesinde, 1.2 milyon kayıtlı üyemiz var. Din, dil, ırk fark etmez. Kapımız herkese açık.
   <br/>
   <br/>
   —Bu kadar yaygın ve büyük bir organizasyonun finansmanı nasıl sağlanıyor?
   <br/>
   <br/>
   Gelirimiz, üyelerimizin şahsi yardımlarından, vakıflardan ve az sayıda şirketten sağlanıyor. Bunlardan her biri maksimum yüzde 5 oranında bütçeye katılabiliyor. Böylece, hiçbir üye, vakıf ya da şirket iltimas sahibi olamıyor. Devletten ya da herhangi bir partiden kesinlikle yardım almıyoruz. Biz bağımsızız ve bu nedenle devletlerden, partilerden gelen yardımları kabul etmiyoruz.
   <br/>
   <br/>
   —Örgütün tarihinde ilk kez bir Müslüman genel sekreterlik koltuğunda oturuyor. Bu ne anlama geliyor?
   <br/>
   <br/>
   Uluslararası Af Örgütü tüm insanları, tüm dinleri içine alır. Ben bir Müslüman olarak bu çeşitliliğin bir temsilcisiyim. Benim şu anda bu koltukta oturuyor olmam ilkelerimizin teoride kalmadığının da bir göstergesi aynı zamanda.
   <br/>
   <br/>
   —Bu göreve gelmek sizin tercihiniz miydi? Ya da böyle bir göreve neden evet dediniz ?
   <br/>
   <br/>
   Açıkçası bana teklif edildi. Teklif edilen görev çalışmalarıma ve hayat felsefeme uyuyordu. Zaten bütün hayatım boyunca insan hakları mevzularına ilgi duydum. Avukatlık hayatıma başladıktan sonra mülteci hakları savunuculuğu yaptım. Daha sonra hizmetlerimi genişletmek istedim. Uluslararası Af  Örgütü, dünyadaki en büyük organizasyon ve onun içinde rol almak benim için büyük onur. Uluslararası Af Örgütü, farklılıklarla dolu bir arka plana sahip, açık bir hareket. Bu uluslararası bir hareket ve çeşitliliği, farklı görüşleri ve kültürleri öne çıkarmakta. Bizim temel felsefemiz insan hakları herkes içindir.
   <br/>
   <br/>
   —Müslüman bir bayan olarak Af Örgütü genel sekreterisiniz ancak içinde yaşadığınız Batılı toplumlar İslamı insan haklarının karşısında görmekte. Bu durumu nasıl açıklıyorsunuz?
   <br/>
   <br/>
   Ana problem, bu insanların İslamı gerçekte bilmemeleri. İslam deyince akla burkalı, entarili insanlar ve terör akla geliyor. Bu imajın üzerine bir de 11 Eylül olayları eklendi. Ancak ilginçtir 11 Eylül İslam’a olan ilgiyi de artırdı. Önceleri bir çekingenlik vardı ama şu anda bir çok insan İslamı gerçekten merak edip araştırıyor. Tüm dinler insana, diğer inançlara saygı duymayı öğretiyor. İnsan hakları ve İslam birbiriyle çelişmez, aynı doğruları ortaya koyarlar. İslam, insanlığa iyiliği öğretir.
   <br/>
   <br/>
   —11 Eylül felaketinden sonra Amerika ve İngiltere öncülüğünde başlayan  ‘teröre karşı savaş”ın tüm dünyada insan hakları ihlallerini artıracağı yönünde bir endişe var.  Bu endişeyi siz de taşıyor musunuz? Sizin gözlemleriniz neler? Gerçekten de insan hakları ihlallerinde bir artış oldu mu?
   <br/>
   <br/>
   11 Eylül felaketi gerçekte, insan hakları ihlalleri konusunda ciddi anlamda sıkıntılara yol açtı. Teröre karşı savaş bahanesi adı altında birtakım anti—demokratik yasalar çıktı. İnsan haklarını kısıtlayan yeni yasalar ortaya çıktı, normal aktiviteler baskı altına alındı. Örneğin insanlar sebepsiz yere uzun süre gözaltına alındı. Muhalif politik düşüncelere yaşam hakkı tanınmadı. İfade özgürlüğü hakkı diye bir şey var. Küba’da tutsaklar, Cenova konvansiyonunda belirlenen şekilde savaş suçlusu statüsünde veya “suçlu” statüsünde bile değiller.  Fakat görmezden geliniyorlar. Amerika çok tehlikeli bir oyun oynuyor. Güçsüz ya da zayıf ülkelerde insan hakları ihalleri artıyor ve kanun dışı işlemler yapılıyor. Amerika’nın başta kanunsuzluk yapması diğer ülkelere de cesaret veriyor. Örneğin, Hindistan’da şüphelileri 6 ay boyunca gözaltında tutmaya izin veren bir yasa yürürlükte. Hükümetler, bu ve diğer ülkelerin yanlışlarını değerlendirmiyor; çünkü, ‘teröre karşı savaş’ var. Kısacası bazı baskıcı ülkeler 11 Eylül’den sonra oluşan ortamı kendi çıkarları için kullanıyorlar. Dahası, çifte standartlara da geçit veriliyor.
   <br/>
   <br/>
   —Ortada bir çelişki yok mu? Demokrasi bireysel özgürlükleri, daha fazla insan haklarını savunurken, demokratik ülkeler “Teröre karşı savaş”  adı altında demokrasinin getirdiği özgürlükleri kısıtlıyorlar.
   <br/>
   <br/>
   Terörizmin yasal bir tanımı yok. İnsanlar terörizmi farklı şeyleri tanımlamak için kullanabiliyorlar. Örneğin, Zimbabve’de başkan gazetecileri terörist olarak niteliyor, çünkü onun fikrine göre onların amacı hükümeti devirmek. Hayır! Biz asla zorbalığı  kabullenmiyoruz. Burada, “terörizm” sloganı politik karşıtlar için kullanılıyor.
   <br/>
   <br/>
   —Tüm dünyada insan hakları ihlallerinin önüne geçmek istiyorsunuz; din, dil, ırk ayrımı yapmamaya ve  hiç bir görüşün temsilcisi olmamaya çalışıyorsunuz. Bu çok zor bir hedef değil mi? Ne gibi zorluklarla karşılaşıyorsunuz?
   <br/>
   <br/>
   11 Eylül saldırısından sonra, insan hakları için çalışmak sadece bizim için değil bu alandaki tüm gruplar için zorlaştı. İnsan hakları artık bir engel olarak görüldüğü için resmi bazda destek almak artık çok daha zor. Konu insan hakları olunca ‘şimdi sırası değil’ havası var.
   <br/>
   <br/>
   —Geçtiğimiz günlerde tartışmalı da olsa Türkiye büronuzu açtınız. Türkiye için bir değerlendirme yaparsak, insan hakları açısından nasıl bir tablo ortaya çıkıyor?
   <br/>
   <br/>
   Avrupa’dan bakınca çok iyi bir tablo çıkmıyor ortaya. İşkence, gözaltındakilere kötü muamele, F tipi cezaevi tartışmaları ilk etapta Avrupa gündeminde yer eden olaylar. Ancak genel olarak özgürlüklerin kısıtlanması Türkiye için kötü bir puan.
   <br/>
   <br/>
   —Türkiye kamuoyunda sık sık başörtüsü tartışması yaşanıyor.  Af Örgütü genel sekreteri ve Müslüman bir bayan olarak başörtüsü konusunda ne düşünüyorsunuz?
   <br/>
   <br/>
   Herkes inanç ve kültürel özgürlüğe sahiptir.  Kimse Afganistan’daki gibi burka giymeye zorlanamayacağı gibi çıkarmaya da zorlanmamalı. Aynı şey başörtüsü için de geçerli. Dini inancı gereği başını örtmek isteyene yasak konmamalı. Hükümetin görevi, insanlarının, halkının dini inançlarını, kültürel haklarını korumak, onun için gerekli ortamı hazırlamaktır.
   <br/>
   <br/>
   —Fakat Avrupa Birliği arefesindeki Türkiye’de 12 yaşındaki kızlar kelepçeleniyor, polis tarafından coplanıyor ve okullarına alınmıyorlar. Bu tutumu nasıl değerlendiriyorsunuz?
   <br/>
   <br/>
   Kabul edilemez bir tavır. Herkesin din ve vicdan hürriyeti vardır ve hele hele çocuklar böyle bir muameleye tabi tutulmamalı.
   <br/>
   <br/>
   —Avrupa Birliği arefesinde olan ve insan hakları karnesi pek iyi olmayan Türkiye sizce neler yapmalı?
   <br/>
   <br/>
   Ülke olarak söz verdiği yükümlülükleri yerine getirmeli. Hükümetler, polis insan hakları ihlali yaptığında olaya müdahale etmeli. İnsan hakları ihlallerinde, bireyler mahkemelerden haklarını alabilmeli. Herkesin dava açma hakkı var. Eğer insan hakları ihlaline uğramışsanız hakkınızı arayın.
   <br/>
   <br/>
   Ayrıca hukuk devleti herşeyden üstün olmalı, yasalar işlemeli ve insan hakları ihlalleri konusunda  herkes ortak tavır belirlemeli.
   <br/>
   <br/>
   —İnsan hakları ihlalleri karşısında genel olarak nasıl tavır alıyorsunuz? Ayrıca, Afganistan ve Türkiye’deki ihlallere karşı neler yapıyorsunuz?
   <br/>
   <br/>
   Kampanyalar düzenliyor, araştırmalar yapıyor, hükümetlere tavsiyelerde bulunuyoruz. Şahsi davaları alıyor, eğitim ve yetiştirme imkanları sağlıyoruz. Ayrıca literatürü öğretiyoruz. İnsan hakları konusunda kamuoyu oluşturmaya çalışıyoruz. Afganistan’la ilgili olarak, dokümantasyon yaptık, Amerika Birleşik Devletleri hükümetini, politikalar üzerinde yer eden ve baskı oluşturan katliamları araştırmaya sevkettik. George Bush, Rumsfield ve diğer liderlere yazılar gönderdim. Ayrıca halkı ilgilendiren konularda medyayla birlikte, kişisel davalarda avukatlarla işbirliği yapıyoruz. Türkiye için, Türk hükümetine insan haklarıyla ilgili yazı gönderdik. Ayrıca yakın bir zamanda bir ofis açtık.
   <br/>
   <br/>
   Özlem Dalkıran (Af Örgütü Türkiye Şubesi yetkilisi):
   <br/>
   <br/>
   İnsan hakları için uluslararası dayanışma
   <br/>
   <br/>
   Uluslararası Af Örgütü’nün 28 Mart 2002’den beri Türkiye’de de bir şubesi bulunuyor. Şu an için İstanbul, Ankara, İzmir ve Diyarbakır’da aktivistleri bulunan UAÖ, Türkiye halkının insan haklarıyla ilgili uluslararası dayanışmaya seslerini katmaları için çalışacak.
   <br/>
   <br/>
   190 ülkede 1 milyondan fazla üyesi bulunan Af Örgütü’nde masraflar ülkeden ülkeye değişen aidatlarla karşılanıyor. Türkiye’de mali olarak destek vermek isteyenler için yıllık aidat 12 milyon Lira. Üye olmak isteyenler için ise bir ön eğitim sözkonusu.
   <br/>
   <br/>
   Tarafsızlığın korunması için üyeler ve çalışanlar kendi ülkelerindeki bireysel vakalar ve ihlallerle ilgili çalışma yapamıyor. Araştırmalar, Londra’daki Uluslararası Sekreterlik’te çalışan uzman araştırmacılar tarafından yürütülüyor. Ancak bu, aktivistlerin kendi ülkelerinde insan hakları bilincini yükseltme ve yasaların uluslararası standartlara uygun hale getirilmesi yönündeki çabalarını engellemiyor. UAÖ Türkiye gönüllüleri de insan hakları kavramının yaygınlaşması, temel hak ve özgürlüklerinin yerleşmesi için çeşitli programlar yürütecekler.
   <br/>
   <br/>
   Bölgemizdeki ülkelerde yaşanan insan hakları ihlallerinin sona ermesi için, bu ihlalleri kamuya duyuracak ve farklı kampanya teknikleriyle Türkiye yurttaşlarının ve hükümetinin baskı yapması için çağrıda bulunacaklar.
   <br/>
   <br/>
   İnsan haklarının evrenselliğine inanan ve bu yönde çaba göstermek isteyen herkesi destek vermeye çağırıyoruz. (Af Örgütü Türkiye şubesinin internet adresi: www.amnesty—turkiye.org)
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12053&yorum_id=1), [web.archive.org (arşiv bağlantısı)](http://web.archive.org/web/20041210235829/http://www.aksiyon.com.tr:80/detay.php?id=12053&yorum_id=1)
