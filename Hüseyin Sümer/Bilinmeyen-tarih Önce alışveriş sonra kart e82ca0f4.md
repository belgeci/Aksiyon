# Önce alışveriş sonra kart

*Hüseyin Sümer Bilinmeyen-tarih*

<div>
 <font>
  <img border="0" height="1" src="/web/20041217034633im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041217034633im_/http://www.aksiyon.com.tr/resim/479/38.jpg" vspace="5"/>
  </p>
 </font>
 <font class="content">
  Kayıt dışı istihdam ve kayıt dışı ekonominin büyük tehlike oluşturması üzerine 2004’ü kayıt dışı ile mücadele yılı ilan eden Maliye Bakanlığı, kredi kartı kullanımını yaygınlaştırarak bu soruna çözüm arayacak. Kayıt dışı ekonomi ile mücadele, haksız kazanç sağlayanlardan hesap sorulan bir süreç. Ekonomik faaliyetlerin kayıt altına alınması ve kayıt dışı ekonominin vergilendirilmesi, son yıllarda hükümetlerin çokça gündeme getirdiği bir konu haline geldi.
 </font>
 <p>
  <font class="content">
   Nedeni de belli; son 5 yıldır Türkiye’de vergisi ödenen her 100 liraya karşılık 225 lira devletten kaçırılıyor. Bu süre içinde vergi kaçak tutarı 20 milyar doları aştı.
   <br/>
   <br/>
   Sadece geçen yıl devletten kaçırılan rakam 10 katrilyon liraya ulaştı. Bu rakamlardan sonra hükümet kayıt dışı ile mücadele için ilk olarak vergi barışı uygulamasını başlattı. Kayıt dışı ekonominin boyutlarının, vergisi ödenen miktarın yüzde 50’sini aşması dürüst müteşebbislerin rekabet etme şansını zorluyor.
   <br/>
   <br/>
   Ekonomideki bu olumsuz yapıdan hemen hemen herkes gibi maliye de şikayetçi. Çünkü kayıt dışı alandan vergi toplanamadığı için ekonomik yaşam, hukukun dışında gelişiyor. Diğer taraftan icra dairelerinin yerini çek—senet mafyası alarak sistem dışı güçler ortaya çıkıyor. Böyle bir ortamda ne milli gelir ne de gayri safi milli hasıla doğru düzgün hesaplanıyor.
   <br/>
   <br/>
   Genel olarak kayıt dışı ekonomi, mal ve hizmet üretimine konu olmasına karşılık ekonominin geleneksel ölçüm yöntemleriyle bütünüyle tespit edilemiyor. Ve gayri safi milli hasıla (GSMH) hesaplamalarına yansımıyor. Ülkenin tüm iktisadi faaliyetleri dikkate alındığında kayıt dışının tanımının kapsamı da farklılaşıyor.
   <br/>
   <br/>
   Bütün dünya kayıt dışı ekonomi ile mücadele ediyor. Ancak ekonomik yapıları oturmuş, kurumları yerleşmiş, enflasyon problemini aşmış ülkelerde kayıt dışının boyutu çok düşük seviyelerde. Batı ülkelerindeki oranlar bizdeki gibi yüzde 50’lerde seyretmiyor.
   <br/>
   <br/>
   Türkiye’de yıllarca ekonomide sürekli yaşanan yüksek enflasyon olgusu, kayıt dışı ekonomiyi büyüten bir neden olduğu gibi aynı zamanda kayıt dışı da enflasyonu azdıran bir sarmala dönüştü. Ekonomi politikaları, istikrarsızlık ve krizler kayıt dışılığa yol açan en önemli nedenler arasında yer aldı.
   <br/>
   <br/>
   Son yıllarda kayıt dışı, kayıtlı ekonominin yarısına ulaştı. Türkiye, 1 milyonu yabancı olmak üzere 5.5 milyon kişinin kayıt dışı istihdam edilmesinden ötürü yılda 14.5 katrilyon liralık gelir kaybına uğradı. 6 milyon kayıtlı işçi olduğu düşünüldüğünde 5.5 milyon kayıt dışı işçinin ne anlama geldiği daha iyi anlaşılıyor. Özellikle Uzakdoğu ve komşu ülkelerden gelen insanların oluşturduğu kayıt dışı işgücü, başta tekstil, inşaat, deri ve turizm olmak üzere tüm işkollarında etkin durumda.
   <br/>
   <br/>
   Vergilendirilmesi gerektiği halde çeşitli yollarla gizlenen ve denetlenemeyen gelirler, sosyal güvenlik kurumlarına kayıtlı olmadan çalışan ve işsiz olduğu kabul edilen kişiler hep kayıt dışının kapsamında yer aldı. Son yıllarda ise kayıt dışı ekonomiye kaymalar özellikle yaşanan ekonomik krizler yüzünden artış gösterdi.
   <br/>
   <br/>
   1968—1980 yılları arasında yüzde 36, 1981—1990 yıllarında ise yüzde 35.6 olan kayıt dışı oranı, 1991—2001 arasında ortalama yüzde 59’a kadar yükseldi.
   <br/>
   <br/>
   1990’larda hızlı bir artış gösteren kayıt dışı ekonomi, özellikle kriz yılı olan 1994’te yüzde 69.1’e çıktıktan sonra, bir sonraki yılda yüzde 84’e kadar artarak en yüksek düzeye ulaştı. Söz konusu oran yine bir kriz yılı olan 2001’de ise yüzde 66.2’ye çıktı.
   <br/>
   <br/>
   Kayıt dışı ile ilgili mücadelede defterdarlar daha fazla vergi toplamak için mükelleflerin karşısına dikiliyor. Bu konuda İstanbul Defterdarlığı değişik bir uygulama başlatarak şehir genelinde 23 bin civarındaki serbest muhasebeci, mali müşavir ve yeminli mali müşavirin tek tek listesini çıkardı.
   <br/>
   <br/>
   Ayrıca 1 milyon vergi mükellefinin elektronik posta adreslerini bulan defterdarlık, meslek mensuplarının elektronik posta adreslerine ödeme yapılması için dikkat çekici mesajlar çekmeye başladı. Çalışmalar sadece bunlarla sınırlı kalmıyor.
   <br/>
   <br/>
   Maliye Bakanlığı, kredi kartı kullanımını yaygınlaştırarak başka bir koldan hesapları kayıt altına almaya çalışıyor. Bu konuda dünya üzerinde iyi örnekler mevcut. Güney Kore, kayıt dışı ekonomiyle mücadele etmek için kredi kartı kullanımına vergi indirimi getirdi. Bu da iki yıl içinde kayıt dışı ekonomide önemli yol alınmasına neden oldu.
   <br/>
   <br/>
   Kredi kartının kayıt dışı işlemlerin önünde önemli bir engel olduğunu düşünen maliye, her işletmeye kredi kartı kullanımını sağlayan POS cihazı koyma zorunluluğu getirecek. Bu uygulama ile lüks eğlence merkezleri, doktor muayenehaneleri gibi ‘kredi kartı geçmez’ diyen işyerleri tarihe karışacak. Bu aynı zamanda kredi kartı kullanımını daha fazla artıracak.
   <br/>
   <br/>
   Yeni düzenlemelerin yürürlüğe giriş tarihinin mart ayı olacağını söyleyen maliye bakanlığı, sistemin düzenli işlemesi için bütün tedbirleri alacak. Bu nedenle önümüzdeki günlerde vergisini zamanında ve tam ödeyenleri huzurlu, vergi kaçıranları ise zor günler bekliyor.
   <br/>
   <br/>
   <br/>
   YILLARA GÖRE KAYIT DIŞI ORANLARI
   <br/>
   <br/>
   <br/>
   YIL	ORAN (%)
   <br/>
   <br/>
   1968–1980	36
   <br/>
   <br/>
   1981–1990	35
   <br/>
   <br/>
   1991	59
   <br/>
   <br/>
   1994	69
   <br/>
   <br/>
   1996	56
   <br/>
   <br/>
   1997	76
   <br/>
   <br/>
   1998	82
   <br/>
   <br/>
   1999	59
   <br/>
   <br/>
   2000	55
   <br/>
   <br/>
   2001	66
   <br/>
   <br/>
   Peşpeşe yaşanan ekonomik krizler yüzünden kayıt dışına yönelenlerin sayısı son yıllarda hayli arttı.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11143), [web.archive.org (arşiv bağlantısı)](http://web.archive.org/web/20041217034633/http://www.aksiyon.com.tr:80/detay.php?id=11143)
