# Bankalar kepçeyle verip kazanla topluyor

*Hüseyin Sümer Bilinmeyen-tarih*

<div>
 <font>
  <img border="0" height="1" src="/web/20041223172000im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041223172000im_/http://www.aksiyon.com.tr/resim/457/54.jpg" vspace="5"/>
  </p>
 </font>
 <font class="content">
  Bankalar tüketicinin yatırdığı mevduata yılda yüzde 40 verirken, kredi kartına yıllık yüzde 180 uygulayarak bol kazanç sağlıyor! Kredi kartlarından hükümetin belirlediği enflasyon oranının çok üzerinde faiz alan bankalara tepki büyük.
 </font>
 <p>
  <font class="content">
   Kişi başına 2 bin 650 dolar ulusal gelirle orta—alt gelir grubu ülkeleri arasında yer alan ülkemizde, tüketim çılgınlığına önemli katkısı bulunan kredi kartları hem hacim hem de sayı olarak hızla artıyor. Çünkü Türkiye’de bankacılık yapmanın koşulları da hızla değişiyor. Yüksek faizli hazine bonoları tarihe karıştı. Kurnaz bankacıların “back to back”leri, al gülüm ver gülümle bankacılık yapanların faaliyetleri iyice azaldı.
   <br/>
   <br/>
   Bu durumda çıkış arayan bankalar, bireysel kredilere özendirdiler. Geçmiş yıllarda kredi alan insanlara öyle bir ceza verdiler ki, bu insanlar bir daha bellerini doğrultamadı. Tek taraflı faiz oranlarını artıran bankalara karşı ne yapacaklarını bilemeyen bu kişiler borçlarını kapatabilmek için neyi var neyi yoksa satmaya başladılar. Bankaların tek taraflı bu hücumu karşısında savunmasız kalan mağdur kitle, artık kredilere üfleyerek yaklaşıyor.
   <br/>
   <br/>
   Yeni tüketici yasasının devreye girmesiyle birlikte bankalardan kredi alan ya da kredi kartıyla para çekenler koruma altına alınmış durumda. Artık, kredi veren faiz artırımını otuz gün önceden tüketiciye bildirmek zorunda. Kredi veren tarafından artırılan faiz oranı geriye dönük olarak uygulanamıyor. Tüketici bildirim tarihinden itibaren en geç altmış gün içinde tüm borcu ödeyip kredi kullanmaya son verdiği takdirde faiz artışından etkilenmiyor. Mal veya hizmetin kredi kartı ile satın alındığı durumlarda, satıcı veya sağlayıcı, tüketiciden komisyon veya benzeri bir isim altında ilave ödemede bulunmasını isteyemiyor.
   <br/>
   <br/>
   Bütün bunlara rağmen, enflasyonist bir ortamda devlete yüksek faizli borç vererek büyük paralar kazanmaya alışan bankalar, cazip olanakların ortadan kalkmasıyle birlikte değişik alternatifler aramaya başladılar. Uzun yıllar, fonlarını devlet kağıtlarına plase eden ve aynı süreçte açık pozisyon riski yaşayan sistem, anti enflasyonist programla birlikte dönüşüme girdi.
   <br/>
   <br/>
   Bankalar, kredi faiz oranlarını belirlerken sektördeki diğer bankaların uygulamalarını da dikkate alarak piyasanın şartlarında rekabet edebilecekleri rakamları belirliyor. Her banka diğerinin faiz oranı rakamlarına bakarak kendisine çeki düzen veriyor. Hal böyle olunca rakamlarda çok fazla bir oynama olmuyor. Bu da sonuçta tüketicinin aleyhine işliyor. Çünkü hükümetin enflasyonu aşağılara çekebilmek için aldığı bir dizi tedbire bankalar olumsuz cevap verince ezilen tüketici oldu.
   <br/>
   <br/>
   Bir taraftan otomobil ve konut almak için bireysel kredi kullanan tüketici, bankaya aylık yüzde 3,5 civarında faiz öderken diğer tarafta kredi kartı gecikmesi için aynı bankaya yüzde 9 oranlarında faiz ödemekle cezalandırılıyor.
   <br/>
   <br/>
   Enflasyonun, döviz kurunun ve faizlerin aşağıya doğru hızla inmesine karşılık bankaların kredi kartlarına uyguladıkları aylık faizler tam aksi yönde seyrediyor. Enflasyonda ağustos rakamları, yüzde 20’lik yıl sonu enflasyon hedefinin tutturulacağına yönelik umutları güçlendirmesine karşılık bankalar kredi kartı faiz oranlarını bir türlü indirmiyor.
   <br/>
   <br/>
   Hazine yüzde 38’lerle borçlanmasına karşılık bankaların kredi kartlarına aylık yüzde 9 civarında faiz uygulamaları tüketicilerin tepkisini çekiyor. Hatta kredi kartıyla para çekenlere uygulanan faizin yüzde 11’lere vardığını düşünecek olursak rakamların hangi boyutlara taşındığı daha iyi anlaşılır.
   <br/>
   <br/>
   Oysa bankaların bireysel kredilere uyguladığı faiz oranı yüzde 3,5 civarında. Tüketicinin bankaya yatırdığı paranın yıllık faizi ise yüzde 40’lara geriledi. Bu durumda kredi kartına aylık yüzde 9’dan bileşik faiz oranıyla yıllık yüzde 180’leri tüketicinin cebinden alan bankalar, verirken çok cimri davranıyor. Enflasyonla mücadelenin sürdürüldüğü bir ortamda bankaların bu yüksek faiz oranlarını tüketicinin cebinden alması piyasaları da alt—üst ediyor.
   <br/>
   <br/>
   Mevduat faiz oranları ile tüketiciye uygulanan kredi kartı ve bireysel kredi faiz oranları arasındaki dengesizlik tepkilere yol açıyor. Anlayacağınız bankalar kepçeyle verip kazanla almanın yolunu bulmuşlar.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2949), [web.archive.org (arşiv bağlantısı)](http://web.archive.org/web/20041223172000/http://www.aksiyon.com.tr:80/detay.php?id=2949)
