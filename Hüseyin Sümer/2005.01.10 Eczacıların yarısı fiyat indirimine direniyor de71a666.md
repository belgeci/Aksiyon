# Eczacıların yarısı fiyat indirimine direniyor

*Hüseyin Sümer 2005.01.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçtiğimiz günlerde Türk Eczacılar Birliği ile Çalışma ve Maliye bakanlıklarının ilaç fiyatlarında yüzde 3,5 indirim öngören protokole imza atması eczacı odalarını ikiye böldü.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626182600im_/http://www.aksiyon.com.tr/resim/527/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   “Tek yanlı protokole hayır, SSK’lıya ilaç vermeye evet” diyen odalar, yeni yılda kamu kurumları ile sözleşme yapmama kararı aldı.
   <br>
    <br>
     Türkiye gibi ülkelerde sağlık, hak olmaktan çıkıyor, tümüyle piyasa ekonomisinin kurallarına terk ediliyor. Oysa sağlıklı olmak ve insanca yaşam sürmek herkesin hakkı iken bu çoğu zaman gözden kaçıyor. Bu konuda hükümetler zaman zaman çalışmalar yaptılarsa da gerçek verime ulaştıklarını söylemek pek mümkün değil.
     <br/>
     <br/>
     Fiyatların yüzde 10 ucuzlamasıyla ilaçları Avrupa’daki en düşük rakama endeksleyen hükümet, hastaları bir nebze rahatlatmayı düşünmüştü. Ancak bu indirim üzerine bir sürü polemik yapıldı. İskontonun müşteriye yansımadığını söyleyenler olduğu gibi hükümetin ne yapmaya çalıştığını sorgulayanlar da çıktı.
     <br/>
     <br/>
     Tartışmalar sürerken Türk Eczacıları Birliği ile Maliye Bakanlığı arasında yapılan anlaşma bardağı taşıran son damla oldu. Anlaşmaya göre, 20 bin eczanenin reçetesi Ankara’da onaylanıp reçeteleri de Eczacılar Birliği’ne bağlı 200 personel tarafından tek tek kontrol edilecekti. Onayladığı her reçeteden yüzde 1 oranında pay alması beklenen birliğin kasasına bu yolla yılda 10 milyon Yeni Türk Lirası (10 trilyon TL) girecekti. Yapılan anlaşmadan sonra “Eczacılardan alınan yüzde 1’lik pay ne yapılacak?” sorusu sorulmaya başladı.  Çünkü Eczacılar Birliği, toplayacağı paralarla şimdiye kadar hangi eczacının işini kolaylaştırmıştı ki!
     <br/>
     <br/>
     Kamu alacakları tahsil edilmiyor
     <br/>
     <br/>
     Kamuoyunda tartışmalar henüz sonuçlanmadan bu defa Maliye Bakanlığı, Eczacılar Birliği ile yaptığı anlaşmayı tek taraflı feshettiğini açıkladı. Bu olayın üzerinden henüz uzun bir süre geçmeden, Çalışma Bakanlığı, Maliye Bakanlığı ve Türk Eczacıları Birliği arasında, eczacıların tepkisini çeken yeni bir anlaşma imzalandı. En geç 10 Şubat’tan itibaren ilacını serbest eczaneden almasını öngören yeni protokol, SSK’lı hastanın kuyruğa girmeden Türkiye genelindeki 22 bin eczaneden ilacını alabilmesini sağladı. Kamudan ilaç alacakların işi kolaylaşırken, tüm jenerik ilaçlarda satış fiyatı üzerinden eczanelere yüzde 3,5 oranında iskonto şartı ise bir kez daha eczanelerin tepkisini çekti.
     <br/>
     <br/>
     Aslında anlaşma sadece eczaneleri kapsamıyor. Eczanelerden yüzde 3,5, ithalatçı ve imalatçı firmalardan yüzde 11 olmak üzere toplam 14,5 iskonto ile kamu bu işten 1 katrilyon lira tasarruf hedefliyor. Kamu kurumları (SSK dahil) tarafından yapılacak iskonto için pazarlıkların sonuçlanmasına rağmen bu gelişmelerden tatmin olmayan eczacılar, büyük bir haksızlığa uğradıklarını düşündükleri için başta İstanbul, Ankara, İzmir olmak üzere birçok ilin eczacı odası, indirime tepki göstermeye başladı.
     <br/>
     <br/>
     Kamu kurumlarının geri ödemeleri konusu eczacıları korkutuyor. Devletten alacaklı olmasına karşın depolara olan borçlarını bankalardan aldıkları kredilerle zar zor ödediklerini düşünen eczacılar, öncelikle alacaklarının verilmesini, SSK’lıların da dahil olduğu sistemin iyi işlemesi ve geçmişteki sıkıntıların yaşanmaması için ödemelerin zamanında yapılmasını beklemeye koyuldu.
     <br/>
     <br/>
     Eczacı odaları, SSK ile yapılan anlaşmada süre 30 gün olmasına karşın, ödemelerin 90 hatta 120 güne çıkmasından epeyce bunaldı. Hatta Emekli Sandığı ile yapılan anlaşmada 18 işgünü olmasına karşın kamudan paralarını ancak 60 gün sonra alabilmeleri ise sorunun iyice büyümesine yol açtı. Diğer yandan dağıtım kanallarından alınan ilacın parası ya da çekinin zamanında ödenememesi eczacıları faiz batağına itti.
     <br/>
     <br/>
     Eczacı odaları karşı çıkıyor
     <br/>
     <br/>
     Kamu kurumlarına yapılacak fedakarlıkta, ilaç şirketleri, dağıtım kanalları ve eczacılar arasında hakkaniyetin gözetilmemesi ise sorunun temelini oluşturuyor. Bu “dengesiz” paylaşımda Türk Eczacıları Birliği’nin eczaneleri savunmaması bardağı taşıran son damla olarak algılanıyor.
     <br/>
     <br/>
     Tepkisini yüksek sesle dile getirenlerin başında İstanbul Eczacı Odası geliyor. Başkan Zafer Kaplan, eleştiriyi, üyelerinin ve tabanının isteklerine ve çıkarlarına karşın eczaneleri yolun sonuna getirecek olan bir anlaşmaya tam bir teslimiyetle imza atan Türk Eczacıları Birliği Başkanı Mehmet Domaç’a yöneltiyor. Kaplan, çok görülen 22 bin eczane sayısının 6-8 bin rakamına düşürülmek istendiğini ve bunların zincir eczaneler biçiminde oluşması için ellerini ovuşturan bir kesimin ekmeğine yağ sürüldüğünü iddia ediyor.
     <br/>
     <br/>
     Depocu halinden memnun
     <br/>
     <br/>
     Eczacı ile ilaç şirketlerini kapsayan indirim iki kategoride ele alınıyor. Pazar payı yüzde 65 olan 6 yaşından büyük ilaçlarda iskonto sanayicilere yüzde 11, eczacılara yüzde 3,5 oranında yansıyor. 6 yıl içinde ruhsat alınmış ilaçlarda ise sanayicilere yüzde 4 indirim şartı getirilirken eczacılar yüzde 3,5’luk iskontoya devam deniyor. Zaten ipin ucu da burada kopuyor. Piyasada son altı yıl içinde ruhsat alan ilaçların payının yüzde 35 olduğu düşünüldüğünde bu kategorideki ithal ve orijinal ilaçlarda sanayicinin ölçülemeyecek boyutta kâr sağlaması eczacı odalarının tepkisine neden oluyor. Olay eczacılar cephesinden böyle görülürken depocular indirimin kendilerine yansıtılmamasından memnun.
     <br/>
     <br/>
     Tıp teknolojisinin baş döndürücü gelişmesi ile birlikte sağlığın dramatik finansman boyutu, bütün dünyada sağlık meselesinin en dikkat çekici öğesi olarak görülüyor. Kişi başı ulusal gelirin 27-28 bin dolar olduğu Almanya’da kişi başı sağlık harcaması 2 bin 500 dolar civarında seyrederken bu rakam ABD’de yıllık yaklaşık 4 bin 500 dolara ulaşıyor. Ülkemizde ise 150 dolar seviyelerinde seyretmesi kavgayı kızıştırıyor. 30 milyon SSK’lının da devreye girmesiyle, ilaç tüketiminin 2005 yılında bir patlama yapıp pazarda yüzde 40 civarında bir büyüme beklentisi ithalatçı ve üretici firmaların dikkatinden kaçmıyor.
     <br/>
     <br/>
     Türkiye’de sağlık harcamaları son altı yılda 120 kat artarken bu rakamın yüzde 50’si ise ilaca gidiyor. Bugün sağlığa ayrılan her 5 liranın 4’ü ise kamudan sağlanıyor. Kamudan özele kaynak aktarmada ilaç ön sırada geliyor.
     <br/>
     <br/>
     Ülkemizde kişi başı ilaç tüketimi 38 dolarda seyrederken bu rakam Yunanistan’da bile 150 dolara varmış durumda.
     <br/>
     <br/>
     İlaç sanayisi ve dağıtım tekelleri ise tüketimin artmasıyla kârlarına yeni kârlar katmak için kolları sıvamış, pastadan daha çok pay kapabilmek için 2005’in hesaplarını şimdiden yapmış durumda.
     <br/>
     <br/>
     Piyasanın hakimi iki şirket
     <br/>
     <br/>
     Piyasada üretici ve ithalatçı birçok şirket bulunurken dağıtım konusunda pazarı yönlendiren iki liderin olması tartışmanın kaynağını oluşturuyor. Yabancı ortaklı Hedef Alliance ile yerli Selçuk Ecza Deposu dağıtımın yüzde 80’ini, kooperatifler ise yüzde 18’ini gerçekleştiriyor. Lokal depoların payına da küçük bir miktar düşüyor.  Eczacıları kızdıran konu da zaten burada başlıyor; “İki güçlü depo piyasayı kendi menfaatleri ve istekleri doğrultusunda şekillendiriyor.”
     <br/>
     <br/>
     Pek dile getirilmeyen başka bir gerçek de ilaç satın almada vatandaşlar arasında protokolün çifte standart oluşturması. Sosyal güvencesi olan kişiler, ilacı indirimli alırken, sosyal güvencesi olmayanlar daha pahalıya peşin fiyata alıyor ve bu ayırımcılık olarak algılanıyor. Eczacıları korkutan diğer bir konu da faturalama sistemindeki belirsizlik.
     <br/>
     <br/>
     Yılın ilk aylarında ilaç verilmeyecek
     <br/>
     <br/>
     Kamu kurum ve kuruluşlarının ilaç bedellerini finanse edecek gücü kalmayan eczacıların büyük oranda iskonto yapmaya zorlandıkları bu sistemde, dağıtım tekellerinin tek kuruş iskonto yapmayacak olması konuyu uzlaşmaz bir yöne doğru götürdü. Kavga, bu şekilde alevlenmişken birçok eczacı odası, “Eczacılara yapılan haksızlıklar giderildikten sonra protokol imzalanmalıdır.” görüşünde birleşiyor.
     <br/>
     <br/>
     Çözüme ulaşılmadığı taktirde ise protokole karşı çıkan eczacı odaları, yeni yılda kamu kurumları ile sözleşme yapmayacak. Tıpkı 2 yıl önce olduğu gibi vatandaşı da yanlarına alıp hiç kimseyi ilaçsız bırakmadan kamu sözleşmeleri dondurulacak. Yani SSK’lıya “evet”, tek yanlı protokole “hayır” denecek.
     <br/>
     <br/>
     <br/>
     ECZACILARIN KAFASI KARIŞTI
     <br/>
     <br/>
     PROTOKOLE KARŞI ÇIKAN ODALAR
     <br/>
     <br/>
     İstanbul Eczacı Odası, Ankara Eczacı Odası, İzmir Eczacı Odası, Bursa Eczacı Odası, Samsun Eczacı Odası, Kayseri Eczacı Odası, Diyarbakır Eczacı Odası, Kastamonu Eczacı Odası, Zonguldak Eczacı Odası, Sivas Eczacı Odası, Isparta Eczacı Odası, Tokat Eczacı Odası, Çorum Eczacı Odası, Kocaeli Eczacı Odası
     <br/>
     <br/>
     PROTOKOLÜ KABUL EDEN ODALAR
     <br/>
     <br/>
     Adana Eczacı Odası, Mersin Eczacı Odası, Trabzon Eczacı Odası, Ordu Eczacı Odası, Gaziantep Eczacı Odası, Kütahya Eczacı Odası, Manisa Eczacı Odası, Konya Eczacı Odası, Aydın Eczacı Odası, Mardin Eczacı Odası, Muğla Eczacı Odası, Batman Eczacı Odası
     <br/>
     <br/>
     İSTANBUL ECZACI ODASI BAŞKANI ZAFER KAPLAN:
     <br/>
     BİRER BİRER DEĞİL YÜZER YÜZER BATACAĞIZ
     <br/>
     <br/>
     Diğer kamu kurum ve kuruluşlarının da aynı uygulamaya geçecek olması sonucu pazarın büyüyeceğini sananlara üzülerek anımsatmak isterim ki artık peşin para ile ilaç satın almak isteyecek kimse kalmayacak. Eskiden SSK kuyruklarına girmemek için cebinden para ödeyerek ilaç alan maddî durumu iyi kişiler şimdiden sonra her yerde yazdırabilecekleri reçetelerle ilaç hizmetini SSK üzerinden alacaklar. Bizler de ödemeler dengesinin daha da bozulması sonunda birer birer değil, yüzer yüzer batacağız, korkarım. Türk Eczacılar Birliği Başkanının, yıllardan beri inat ve ısrarla sürdürdüğü görevinde bir dönem daha kalabilmek için gerçek muhatabı olan ve Türkiye’deki tüm ilaçları ruhsatlandıran ve fiyatlandıran ilgili bakanın olmadığı anlaşmaya odaların karşı çıkmasına rağmen imza atması üzüntü verici bir durum.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19360), [web.archive.org (arşiv bağlantısı)](http://web.archive.org/web/20070626182600/http://www.aksiyon.com.tr:80/detay.php?id=19360)
