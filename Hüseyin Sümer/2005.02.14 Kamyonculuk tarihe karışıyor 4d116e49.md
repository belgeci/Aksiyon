# Kamyonculuk tarihe karışıyor

*Hüseyin Sümer 2005.02.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Taşımacılık sektöründe Avrupa’nın bir numarası olmayı hedefleyen Türkiye, sektörde dönen çarkı iyi anlamış görünmüyor. Taşıma firmalarının yüzde 99’unun küçük orta boy işletme olmasına rağmen, çıkarılan yönetmelik, uluslararası dev şirketlere avantaj sağlıyor. Yerli firmaların rekabet gücü azalıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070711205055im_/http://www.aksiyon.com.tr/resim/532/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bugün dünyada, mal üretmek kadar onu satabilmek, hatta üretilen emtiayı son alıcıya ulaşıncaya kadar zarar vermeden taşımak büyük önem taşıyor. Üretilen ve taşınan mallar için harcanan paralar da dünyanın geldiği noktayı gösteriyor zaten. Artık, dünyada 9 trilyon dolarlık mal yer değiştiriyor.
   <br>
    <br>
     Şüphesiz Türkiye’nin hedefi bu büyük pastadaki payını daha da artırmak. Özellikle, Avrupa’nın lojistik faaliyetlerinin ağırlık merkezinin değişmesi, düşük iş gücü, stratejik konumu ve mevcut altyapısı ile Türkiye’ye çok önemli avantajlar sunuyor. Önümüzdeki 10 yılda sadece lojistik sektörünün Türkiye’ye sağlayacağı miktarın 15 milyar dolar olacağı ifade ediliyor. Doğal olarak bu durum, AB yolundaki Türkiye’de kıran kırana bir mücadeleye sebep oluyor.
     <br/>
     <br/>
     Yerli firmaların rekabet şansı ölüyor
     <br/>
     <br/>
     Yerli piyasada sayısı her geçen gün artan uluslararası dev firmaların gücü, yerli üreticilerin şansını zora sokuyor. Çünkü Türkiye’deki lojistik firmaların yüzde 99’u küçük orta soy işletmeler sınıfında yer alıyor. Dolayısıyla güçlü altyapı ve sermayeye sahip uluslararası şirketlerle rekabet etmeleri mümkün görünmüyor. Avrupa’nın lojistik üssü olmayı hayal eden Türkiye ise, sektördeki adaletsizliği düzeltecek tedbir almıyor.
     <br/>
     <br/>
     Karayolu Taşıma Yönetmeliği’nin yeni çıkması da sektörün içinde bulunduğu durumu gözler önüne seriyor. Geçen yıl çıkartılan yeni yönetmelik, kamyonu olan herkesin taşımacılık yapmasına imkan tanımıyor. Yönetmelik, nakliye işinin daha derli toplu hale gelmesini ve şirketleşmesini sağlamak için sektörü 39 gruba ayırıyor. Uygulamanın gerçekleşmesi için nakliyecilere bir yıllık süre veriliyor. İşte bu süre 25 Şubat 2005’te doluyor. Sonrasında sınıfına göre yetki belgesi almayanlar nakliye işi yapamayacak. Hatta, kendi işyerinin ürettiği malları taşıyor olsa bile, alanı ile ilgili yetki belgesi alma zorunluluğu bulunacak.
     <br/>
     <br/>
     Sektördeki sorunları çözmek amacıyla çıkarılan yönetmelik, halihazırda sektörü birbirine düşürdü. Getirilen ağır hükümlerle mevcut işleyişin ortadan kaldırıldığı, büyük kartellerin önünün açıldığı endişesi birçok şirketi şimdiden tedirgin ediyor. Yönetmelik, dünyanın hiçbir yerinde olmadığı kadar taşımayla ilgili belge şartı da içeriyor. Bu belgeleri almak için 10  bin ila 400 bin YTL arasında bir ücret ödemek gerekiyor. Sadece R2 adlı belgenin bedeli 200 bin YTL...
     <br/>
     <br/>
     Uluslararası Nakliye Komisyoncuları Derneği (UNKODER) Başkanı Mehmet Yavuz, “Yönetmelik, Anayasaya ve Ticaret Kanunu’na aykırı; eşitsizlik getiriyor. Bakanlık irili ufaklı yüzlerce firma olacağına 10 şirket kalsın anlayışında. Bundan sonra şoför dernekleri de kalmayacak. Biz yönetmeliğin yeniden düzenlenmesini istiyoruz.” diyor. Bir üretici, tarlasında yetiştirdiği ürünü belge almamış veya şirket durumuna gelmemiş ise kamyonuna doldurup şehre getiremeyecek artık. Belge ücreti ve teminat yatırılmadığı takdirde taşımacılık yapılamayacak.
     <br/>
     <br/>
     Irak’a mal taşıyan kamyonlar etkilenecek
     <br/>
     <br/>
     Taşıyıcı kooperatifleri için de yeni yükümlülükler var. Bireysel taşımacılık yapan bir kişi en az iki kamyon (25 ton kapasiteli öz mal) sahibi olmak zorunda iken, taşıyıcı kooperatiflere de 75 ton ya da 200 koltuk kapasiteli “öz mal ticari taşıt filosu” kurma yükümlülüğü getiriliyor. Bugün 450 taşıma kooperatifinden çoğunun böyle bir öz malı bulunmuyor. Özellikle Irak’a mal taşıyan kamyonların yönetmelikten büyük oranda etkilenmesi bekleniyor. Bu da Doğu ve Güneydoğu Anadolu’da taşıma işlerinin duracağı anlamına geliyor. “Nakliye büyük şirketlere ve yabancıya peşkeş çekilecek.” diyen Mehmet Yavuz, nakliyecilerin bu tarihten itibaren yok olacağını savunarak sektöre ciddi darbe vurulduğunu iddia ediyor.
     <br/>
     <br/>
     Lojistik sektörünün önündeki sorunlar bu kadarla da sınırlı değil. Öncelikle Türkiye’den AB’ye, Türk cumhuriyetlerine ve Arap ülkelerine giriş çıkışın rahat olması gerekiyor. Bir transit geçişin tek beyanname ve tek mühürle çözülmesi gerekirken Türkiye’nin gümrük mevzuatı buna izin vermiyor. Üyesi olunmaya çalışılan Avrupa’dan tek evrak, tek mühür ve tek şoförle yükünü alan firma, Türkiye’ye kadar gelirken, Türkiye’de gümrükten çıkabilmek için bile yirmiden fazla işlem yapmak gerekiyor.
     <br/>
     <br/>
     Sektörün karşılaştığı diğer sorunlar ise kalifiye eleman eksikliği finansal ve teknolojik alt yapı yetersizliği. Şu an Türkiye’de, karayollarında 650 binin üzerinde ticari ağır vasıta aracı hareket halinde. Bu araçların 35 bini çekici iken geri kalanı kamyon. Türkiye’nin filosunun yüzde 40’ı Avrupa normlarının altında. Yurtiçindeki kamyonların yüzde 70’i ise AB normlarını yakalamış değil. Bu araçların sektörden çıkarılması için yönetmelik, 20 yaşın üzerindeki araçlara yol veriyor.
     <br/>
     <br/>
     Rekabet gittikçe zorlaşıyor
     <br/>
     <br/>
     Diğer taraftan lojistik sektörü rekabet açısından gittikçe kızışıyor. Türkiye, Avrupa’nın en büyük taşıma filosuna sahip ülke konumunda. Yönetmelik çıktıktan sonra yabancı büyük üreticiler, Türkiye’ye TIR satmak için yarışa başladılar bile. Avrupa’nın büyük TIR üreticileri (Volvo, Daf, Man, Renault vs.) hemen piyasaya girip yeni araçlar satmak için harekete geçtiler. Yönetmeliğe karşı çıkanlar ise sektörün bu büyük firmalara peşkeş çekildiği ididasını savunuyor.
     <br/>
     <br/>
     Yönetmeliğin getirdiği yüz milyarca lira belge parası da rahatsızlık meydana getiriyor. Sektörde birçok firmanın kapanmasına, on binlerce çalışanın işsiz kalmasına yol açacak bu düzenlemelerin kabul edilemez olduğunu söyleyen Mehmet Yavuz, “Yetki belgesi şartlarını karşılayabilecek firmalar artan maliyetleri hizmet tarifelerine yansıtacak. Böylece taşımacılık maliyetleri yükselecek. Bu da sektörün uluslararası alandaki rekabetini olumsuz etkileyecek.” diyor.
     <br/>
     <br/>
     Önümüzdeki günlerde yönetmelikte bir değişikliğe gidilmez ise yüz binlerce insan işsizlikle boğuşacak. Bu durumdan memnun görünenler ise her zaman olduğu gibi yine büyükler olacak!
     <br/>
     <br/>
     Uluslararası Nakliye Komisyoncuları Derneği Başkanı Mehmet Yavuz:
     <br/>
     KAMYONCULUK MESLEĞİ BİTER
     <br/>
     <br/>
     Taşımacılık sektöründe yeni düzenlemeler getiren yönetmeliğin yürürlüğe girmesiyle ‘’kamyonculuk mesleği” bitecek. 25 Şubat 2005 tarihinde uygulamaya geçilecek 25384 sayılı Karayolu Taşıma Yönetmeliği ile kamyoncular büyük sıkıntıya düşecek. Yönetmelikle amaçlanan hedef, nakliye komisyoncularının taşıma belgesi almaya zorlanması ve bu sayede TIR üreticilerinin Türkiye’deki temsilciliklerine yeni pazarlar sağlanmasıdır. AB kriterlerine uyum iddiasıyla çıkarılan yönetmelik, AB ülkelerinde mevcut değildir. Karayolu Taşıma Yönetmeliği, bu haliyle kamyonculuk mesleğini bitirir. Yönetmelik tekrar gözden geçirilip eksiklikler giderilme ve sektörde sorunlar çıkaracak maddelerden vazgeçilmelidir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Ramazan Gücüko, 17-Şubat-2005
> Kamyoncunun çilesi: 
> Kamyanculuk mesleği yeni çıkan kanuna göre bitmek üzeredir. Bu kanun büyük firmaların ekmeğine yağ sürmektedir. Yıllardır çile çeken kamyoncularımızın daha çok çile çekeceği gözüküyor. Nakliyecilik belgesi adı altında alınan meblağ da oldukça yüksek miktarda...

Kaynak: [www.aksiyon.com.tr](http://www.aksiyon.com.tr:80/detay.php?id=19528&yorum_id=3053), [web.archive.org (arşiv bağlantısı)](http://web.archive.org/web/20070711205055/http://www.aksiyon.com.tr:80/detay.php?id=19528&yorum_id=3053)
