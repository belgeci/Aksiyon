# Satılan mal geri alınır

*Hüseyin Sümer 2004.07.12*

<div bgcolor="#FFFEF6">
 <font>
  <img border="0" height="1" src="/web/20051104130839im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104130839im_/http://www.aksiyon.com.tr/resim/501/60.jpg" vspace="5"/>
  </p>
 </font>
 <font class="content">
  Doğrudan satış şirketleri, 400 bin kişiyi istihdam ederek Türkiye’de işsizlik sorununa çözüm üretiyor. Yerel firmalar tarafından 1970’lerde kitap ve ansiklopedi satışı ile harekete geçen doğrudan satış, son 7-8 sene içinde Amway, Avon, Oriflame ve Forever Living gibi çok uluslu firmaların Türk pazarına girmesiyle yaygınlık kazandı.
 </font>
 <p>
  <font class="content">
   Bir dönem dükkanların, işletmelerin en göze çarpan yerine asılırdı “satılan mal geri alınmaz” levhası. Yanı başında da veresiye ve peşin alışveriş yapan tüccarların hallerini resmeden bir tablo olurdu hep... Müşterinin gözünün içine bakan bu levhalar ile satıcının hükümranlığı ilan edilir, satılan malla iktifa etmesi için de alıcıya gözdağı verilirdi. Artık bunlar geride kaldı. Günümüzde tüketici hakları ön planda. Hatta, piyasaya çok uluslu şirketlerin girmesiyle birlikte “tatmin garantili ürün” dönemine geçildi. “Satılan mal geri alınmaz” zihniyetinden, “müşteri daima haklıdır” anlayışına geçilmesi, müşteri odaklı çalışmalara büyük ivme kazandırdı.
   <br>
    <br>
     Yıllarca kapıdan satıcılarla boğuşan Türk halkı, yoğurttan ağzı yandığı için her türlü satış yöntemine temkinli yaklaşıyor. Bunda hiç kuşkusuz, sahteciliğin ticaretini yapan firmaların etkisi çok oldu. İnsanları dolandıran bu firmalara karşı zaman zaman Sanayi Bakanlığı caydırıcı tedbirler aldıysa da sorun kökten çözüme kavuşmadı. Bakanlık müşteriye bir hafta içinde itiraz etme hakkı tanıdı. Zaman içinde uyduruk firmalar, malı bir hafta önce satmış gibi göstererek yasayı çiğnedi. En sonunda hükümet, satış sözleşmelerinde müşterinin imzası ve el yazısının bulunması zorunluluğunu getirdi.
     <br/>
     <br/>
     Piyasanın uluslararası oyuncuları
     <br/>
     <br/>
     Zaman için de bu yeni yöntemle satış yapan firmalar kendi farklarını daha iyi anlatabilmek için bir çatı altında toplandı. Türkiye’de bu düzmece firmalara karşı en etkili mücadeleyi Doğrudan Satış Derneği (DSD) vermeye çalıştı. Ülkemizde 1994 yılında, doğrudan satış yapan şirketleri bir çatı altında toplayan DSD, kısa sürede tüketici haklarını gözetmeye ve aynı zamanda doğrudan satış işi ile uğraşan bağımsız satıcılara destek vermeye yönelik birçok prensip ve standardı ortaya koydu. Türkiye genelinde faaliyet gösteren DSD, merkezi Brüksel’de bulunan Avrupa Doğrudan Satış Dernekleri Federasyonu (FEDSA) ile Washington’daki Dünya Doğrudan Satış Dernekleri Federasyonu’nun (WFDSA) üyesi oldu. Doğrudan Satış Derneği; Amway Türkiye, Aphrodie Estetique, Avon Kozmetik, BMS, Oriflame, Herbalife, Tupperware ve Forever Living şirketlerini temsil eden üyelerden oluşuyor. Derneğin Genel Başkanlığını da Amway Türkiye Genel Müdürü Tayfun Ergün yürütüyor.
     <br/>
     <br/>
     Doğrudan satış ülkemizde yerel bazı firmalar tarafından 1970’li yıllarda daha çok, kitap ve ansiklopedi satışı ile başladı ise de son 7-8 sene içinde dünya çapında doğrudan satış işinde lider olan Amway, Avon, Oriflame ve Forever Living gibi firmaların Türk pazarına girmesiyle yaygınlık kazandı. Halen bu şirketlerle beraber BMS gibi yerel firmalar, faaliyetlerine bu sektörde devam ediyor, ürün yelpazelerini geliştirerek ülke çapında doğrudan satışın yaygın bir alışveriş şekli olması için çalışmalarını sürdürüyor.
     <br/>
     <br/>
     Önceleri bu şirketlerin satış yöntemlerine tedirgin bakan Türk halkı zamanla bu firmaların ürünlerinin kullanıcısı daha sonra da distribütör olmaya başladı. Doğrudan satış yapan firmalar bir satıcının göstererek tanıtması aracılığıyla ürünlerini tüketiciye, evinde, işyerinde veya satış noktası olmayan bir başka yerde satmaya çalışıyor.
     <br/>
     <br/>
     Tatmin garantili satış dönemi
     <br/>
     <br/>
     Bugün “zaman” artık herkes için önemli hale geldi. Onun için zamanın değerini bilen bilinçli bir tüketici alışverişini gerçekleştirmek için doğrudan satışın kendisine sunduğu kolaylık ve özel servis imkanını kullanmayı tercih ediyor. Doğrudan satış yoluyla tüketici, evinin ve kendisinin birçok ihtiyacını istediği yer ve zamanda olmayı garantiliyor. Kolaylık, güvence ve kişiye özel hizmet, doğrudan satış yöntemiyle alış verişin tercih edilme sebepleri arasında yer alıyor.
     <br/>
     <br/>
     Halkımız, ne yazık ki, Türkiye’nin içinde bulunduğu şartlar ve mevzuatlar gereği, diğer ülkelerde çok ilgi gören bu yöntemle yeni yeni tanışıyor. Dünyada 48 milyon kişi doğrudan satış yöntemiyle aile ekonomisine katkı sağlıyor. Bu kişilerin sattığı ürünlerin toplam cirosu 85 milyar doları aşmış durumda. Türkiye’de ise toplam 400 bin kişi bu işten 236 trilyon lira ciro sağlıyor. İtalya’nın 1 milyon 955 bin, İngiltere’nin 2 milyon 24 bin, Fransa’nın ise 2 milyon 884 bin dolar ciro yaptığı düşünüldüğünde, Türkiye yolun çok başında sayılır.
     <br/>
     <br/>
     Müşteri mağaza dışında
     <br/>
     <br/>
     Doğrudan satış şirketleri genel olarak iki şekilde çalışıyor. Çoğunlukla önceden randevulaşarak ayarlanan bir gün ve saatte satıcı, tüketiciye tanıtım yaparak satış işlemini gerçekleştiriyor. Ya da bir müşteri, ev sahibi olarak tanıdıklarını bir araya topluyor. Satıcı da doğrudan bu kişilere tanıtım yapıp satışı tamamlıyor. Türkiye’de olduğu gibi birçok ülkede bu şekilde mağaza dışında gerçekleşen satışlarda müşterinin yasal olarak 7 günlük bir vazgeçme süresi bulunuyor. Bu süre zarfında bir kez daha düşünüp malın kalitesini ve fiyatını karşılaştırma fırsatına sahip oluyor. Bu satış, tüketiciye en güvenli satın alım yöntemini sunuyor.
     <br/>
     <br/>
     Türkiye’de, ayrıca, Doğrudan Satış Derneği üyesi olan ve her türlü yasal düzenlemelere uygun olarak çalışmalarına onay verilen doğrudan satış şirketleri, bu vazgeçme süresini yasaların öngördüğünden de daha uzun tutarak müşterilerin güvenini kazanmaya çalışıyor. Halen ülkemizde Doğrudan Satış Derneğine üye firmalar tarafından ev aletleri, kozmetik ürünleri, kişisel bakım ürünleri, ev bakım ürünleri ve sağlıklı yaşam ürünleri satışı yapılıyor.
     <br/>
     <br/>
     En çok ilgi kadınlardan
     <br/>
     <br/>
     Doğrudan satış işi esnek çalışma saatleri ve kozmetik gibi kişisel bakım ürün grubu seçeneklerinden dolayı en çok kadınların ilgisini çekse de, erkekler tarafından da kârlı bir iş imkanı olarak değerlendiriliyor. Doğrudan satış her kesimden insana yaş, cinsiyet, ırk, din, eğitim düzeyi ve deneyim gibi ayrımlar yapmadan gelir imkanı sağlıyor. 400 bin kişi bu sektörden gelir sağlayarak işsizlik sorununa da bir parça çözüm bulduklarına inanıyor. Her ne kadar doğrudan satış yönteminde çok ciddi kazançlara ulaşılıyor olsa da bu satış yöntemi büyük çoğunluk için ek gelir aracı. Tüketici kitlesi açısından bakıldığında ise, gerçek anlamıyla herkese hitap eden doğrudan satış tüm dünyada olduğu gibi ülkemizde de pratik bir satın alma yöntemi.
     <br/>
     <br/>
     Titan ve Bozo tarzı satışlar milleti bezdirdi
     <br/>
     <br/>
     Doğrudan satış yöntemine girmekte Türkiye’nin geri kalmasının en büyük nedeni geçmişte yaşanan kötü örnekler. Bir tarafta Türk insanı kapıdan satış yöntemleriyle boğuşurken diğer taraftan da yeni yeni yöntemlerle tanıştı. Merakın getirdiği bir iştiyakla Titan ve Bozo gibi ‘sözde’ doğrudan satış yaptığını söyleyen şirketler, insanların üretmesine gem vurarak kısa yoldan köşeyi dönmenin yollarını aradı. Uzun süre çok sayıda kişiyi de mağdur eden Titan, Bozo türü organizasyonlar insanların kafasını ve cebini iyice karıştırdı. Dünyada ve Türkiye’de milyonlarca insan bu piramit oyunlarına katılarak milyar dolarlar kaybederken birileri de bu havadan gelen paralarla ceplerini doldurdu.
     <br/>
     <br/>
     Bu şirketler, ‘mal satma işini  bırakın, anında zengin olun.’ sloganıyla kısa sürede büyük cirolar  elde etti. Daha sonra da  Titancıların başı Kenan Şerenoğlu ve ekibi Türkiye’de anti piramit yasası olmadığı için Türk Ceza Kanunu’nun “dolandırıcılık ve kumarla” ilgili hükümlerinden yargılandı. Şerenoğlu, Türkiye’de bu işin mucidi olarak bilinse de aslında bu gibilerin akıl hocası 1920’lerde Amerika’da ortaya çıkan Charles Ronzi’ydi. Amerika ve Avrupa ülkeleri Titan ve benzeri felaketleri bizden önce yaşadığı için doğal olarak daha erken uyandı. Türkiye bir yandan Titan gibi piramidel satış sorunları ile uğraşırken aynı zamanlara denk gelen yeni satış yöntemleriyle de tanıştı.
     <br/>
     <br/>
     CANDAN ÇORBACIOĞLU (AMWAY DOĞU AVRUPA DIŞ İLİŞKİLER MÜDÜRÜ):
     <br/>
     HENÜZ YOLUN BAŞINDAYIZ
     <br/>
     <br/>
     1994 yılında faaliyete geçen Amway Türkiye, tüm ülkeye yayılan 40 bini aşkın serbest girişimcisi ile temmuz ayında 10. yılını kutluyor. Amway Türkiye’nin bu yıl satışını ikiye katlayarak 20 milyon dolar ciroya ulaşmasını bekliyoruz. Geçen yıla göre bu yüzde yüz büyüme anlamına geliyor. Diğer şirketlerde de buna benzer artışların olduğunu düşünüyorum. Bizden evvel Türkiye’de Oriflame vardı. Biz Türk pazarına ikinci giren çok uluslu şirketiz. Dünyada Amway, ürün çeşitliliği ile ön plana çıkıyor. Yeni firmaların piyasaya girmesi bu sektörün daha da büyümesini ve tanınmasını sağlayacak. Türkiye’de büyük firmaların piyasaya girmesi doğrudan satış sektörünü doğal olarak olumlu etkileyecek. Bu işi yapan şirketlerin kendi içinde bir öz denetim mekanizması bulunuyor. Bu sayede tüketiciye yanlış bir şey yapıldığında hemen harekete geçiyoruz. Türkiye’de bu sektör henüz yolun çok başında.
     <br/>
     <br/>
     TAYFUN ERGÜN (TÜRKİYE DOĞRUDAN SATIŞ DERNEĞİ BAŞKANI):
     <br/>
     BİZE DELİ GÖZÜYLE BAKTILAR
     <br/>
     <br/>
     Türkiye’de doğrudan satış sektörü 135 milyon dolar civarında bir ciro gerçekleştirdi. Ancak bu diğer firmalarla birlikte 200 milyon doları buluyor. Önümüzdeki 5 yıl içinde ben bu rakamın 1 milyar dolara çıkacağını düşünüyorum. Türkiye’nin Avrupa Birliği’ne girme sürecinde yaşanan olumlu gelişmeler meyvesini verip yeni uluslararası şirketler Türkiye’ye gelecek. Bugüne kadar enflasyon ve dolar kuru bir sorundu. Artık dolar eskisi kadar çıkmıyor, enflasyon yükselmiyor. Önceden insanlar paradan para kazanırken şimdi iş yaparak kazanç sağlamak zorunda. İnsanların daha fazla para kazanması için yeni işler bulması gerekiyor. Bunun da en kolay yolu doğrudan satış. Biz Türkiye’ye geldiğimizde, ‘aldığınız ürünün tamamına yakınını kullanın, tatmin olmazsanız geri verin’ dediğimizde bize deli gözüyle baktılar. Bugün Türkiye reform sürecinden geçiyor. Yüzde 80 seviyeli enflasyondan 10 seviyelerine dönüş piyasaya da olumlu yansıyacak. Önümüzdeki yıllarda doğrudan satış, perakende sektörüne göre daha hızlı gelişecek.
     <br/>
     <br/>
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### mediha öz, 15-Temmuz-2004
> Ağzınıza sağlık: 
> Doğrudan satış ile ilgili yazınızı okudum. 5 yıldır  Herbalife'ın bağımsız distribütörlüğünü yapıyorum. Çevremizdekier, doğrudan satış ile ilgili kulaktan dolma bilgilere sahipler.Bu tür yazılar insanımızı bilinçlendireceği için kendi adıma teşekkür ediyorum.

Kaynak: [www.aksiyon.com.tr](http://aksiyon.com.tr:80/detay.php?id=12296&yorum_id=1548), [web.archive.org (arşiv bağlantısı)](http://web.archive.org/web/20051104130839/http://aksiyon.com.tr:80/detay.php?id=12296&yorum_id=1548)
