# Gazeteciler köşeyi tüketti

*Hüseyin Sümer 2005.06.20*

<div>
 <p>
  <font>
   Gazeteler tüketici şikayetlerini bırakınca meydan önce sivil toplum örgütlerine, ardından internet sitelerine kaldı. Şimdi bu siteler tüketicilerin internet ortamında gelen şikayetlerine çözüm buluyor.Müşteri kimliğimizle yaşadığımız birçok sorunu hemen her gün en  yakınlarımıza aktarmadan geçmeyiz. Aldığımız kumaşın çekmesi, solması gibi pek çok sorun bizi çileden çıkartır.
   <br/>
   <br/>
   Bu sorunlar, bırakın çarşı pazarı en ünlü mağazalarda bile yaşanıyor.
   <br>
    Bu yüzden tüketici şikayetleri deyince herkesin aklına öncelikle şirketlerin müşteri hizmetleri gelir. Evet onlardan şu tür cümleleri duymayı kanıksamışızdır: “Efendim bu şikayet firmamızın sorumluluğu kapsamı dışında bulunuyor. Bunu ilgili yerlere iletelim, tetkik için analiz yaptıralım.” Gerçi CRM (Customer Relationship Management) diye son yıllarda tavan yapan müşteri memnuniyeti kavramını birçok firma kimseye kaptırmaz. Ancak iş uygulamaya geldiğinde olayın seyri tamamen değişiveriyor. Müşteri memnuniyetini bir yaşam tarzı haline getirmesi gereken firmaların çoğu, mağazaya girdiğinize gireceğinize bin pişman ediveriyor. Sadece genel merkezlerdeki parlak fikirli insanların PC’lerinde kalan ‘prezantasyon slaytları’ ile müşteri memnuniyeti maalesef sağlanmıyor.
    <br>
     <br>
      Büyük bir bankanın genel müdürüne sormuşlar, “Müşteri ilişkilerindeki durumunuz nedir?” diye. O da “Çok iyi, birçok proje uyguladık, kurumsal veri ambarında tüm müşteri bilgilerini en detaylı seviyeye kadar toplayıp segmente ettik ve her şubenin en değerli 100 müşterisine kadar inceledik. Şimdi hepsinin özel müşteri sınıfları var, tüm müşteriler kârlılıklarına göre değişik şekillerde değerlendiriliyor.” demiş. Bu defa soruyu soran şaşırmış: “İyi ama ben de bir müşterinizim; şimdiye kadar hiç böyle özel bir muamele görmedim.” Adam haklı, çünkü genel müdürün bahsettiği ortam müşterinin günlük yaşantısına indirgenememiş. Bu tür sıkıntılar hemen hemen her gün mahalle bakkalından tutun manavına, kasabına hatta en ünlü mağazasına kadar çoğu yerde yaşanıyor.
      <br>
       <br>
        CRM, bir kurumun çalışanları tarafından hissetmesi gereken yaklaşım felsefesi. Bu açıdan bakıldığında müşteri ilişkileri yönetimi, mahalle bakkalını Akmerkez’deki mağazayı, en büyük bankaları, dev holdingleri ve doğal olarak onlarla ilişkisi olan herkesi ilgilendiriyor. Ancak bizdeki serüveni o kadar iyi değil.
        <br>
         <br/>
         Tüketici, konforunu bozmak istemiyor
         <br/>
         <br/>
         Türkiye’de müşteri memnuniyeti yönünde her şey istendiği gibi değil. Gümrük Birliği’ne girmemize kadar geçen süre içinde mevzuat açısından çok fazla bir şeyin yapıldığı söylenemez. Ancak GB’ye girme sürecinde apar topar bir yasa çıkarılarak Avrupalı ‘partner’leri ikna etmek için 8 Eylül 1995 tarihinde 4077 sayılı Tüketici Yasası çıkartıldı. Önceleri işlevselliği olmayan bu yasa daha sonraları gazetelerin tüketici köşelerinin de etkisiyle tüketicilerin ihtiyaçlarına cevap vermeye başladı.
         <br/>
         <br/>
         Peki bu yıllara kadar tüketici hakkını nasıl arıyordu? Kimilerine göre dördüncü kimilerine göre aslında “birinci kuvvet!” olan basın kanalıyla insanlar maruz kaldıkları sorunlara çözüm bulabiliyordu. Hatta iş o noktaya vardı ki gazete patronları bu konuda özel birimler bile oluşturmaya başladı. İşte toplumun bu ihtiyacından dolayı çok uzun yıllar tüketici köşeleri vatandaşın sorununu çözen yerler oldu. İş o noktaya geldi ki, tüketici yasadan kaynaklanan hakkını bilmeden bu köşelere başvurup konforunu bozmadan problemine çözüm bulmaya devam etti.
         <br/>
         <br/>
         Eğilimler değişti, tüketici internete kaydı
         <br/>
         <br/>
         Yasanın daha işlevsel hale gelmesi için bireyin de “elini taşın altına koyması” gerekliliği başka başka arayışlar ortaya çıkardı. Bu süreçte sivil toplum örgütleri bu boşluğu doldurmak için kolları sıvadı. Hâlâ da onlar bu konuda toplumsal sorunlara eğilip adeta batıdaki emsalleriyle yarış ediyor. Her gönüllü hareketteki gibi bugünlerde onlarda da bir yorgunluk seziliyor. Fakat bu arada toplumun beklentileriyle birlikte şikayet biçimleri de değişmeye başladı. Türkiye’nin değişim süreci ya da değişen tüketici anlayışları firmaları pek etkilemedi. Önceleri müşteri şikayetlerini çözmek için yarış yapan şirketler artık sorunun fazlalığından olsa gerek bu işe pek önem vermemeye başladı.
         <br/>
         <br/>
         Bilgisayar kullanımının artması ve özellikle de internetin toplumun yüzde 13’lük kısmına yayılmasıyla birlikte tüketici, şikayetini farklı ortamlara iletmeye başladı. Bu boşluğu dolduran internet siteleri kendi portallarına gelen şikayetleri tıpkı önceden gazetelerin tüketici köşelerinin yaptığı gibi bir bir firmalara iletip sanal ortamda yayınlıyor. Sikayetim.com sitesinin editörü Metin Erdoğan, firmalarla tüketiciler arasında kurdukları köprüleri, “Üreticiler karşısında ne istediğini bilen tüketici olursa hem müşteri mağduriyeti azalır hem de firmanın gelişimi ve pazardaki rekabet gücü artar.” mantığıyla sürdürdüklerini söylüyor.
         <br/>
         <br/>
         Bütün bu oluşumların hızlanmasına, yaptırım gücü yüksek tüketici yasasının çıkarılması etkili oldu. Bilinçli kesim artık firmaların anlattığıyla yetinmeyip daha fazla bilgilenmek için her türlü seçeneği denemek istiyor. Bu süreçte Türkiye’de hak arama girişimi hukuksal bir zemine kaydı. Ve artık gazetelerin tüketici köşeleri yavaş yavaş işlevini yasanın denetimiyle oluşan hakem heyetlerine bıraktı. Hakem heyetlerinin kararının mahkeme kararı gibi geçerli sayılması, işler uzasa da caydırıcı olmaya başladı.
         <br/>
         <br/>
         5 gün içinde cevap vermeyen şirketin vay haline!
         <br/>
         <br/>
         Sikayetim.com gibi sanal ortamlar ise gazetelerden boşalan işi iyice profesyonel hale getirip “kurumsal üye” sıfatıyla firmayı da işin içine katıp tüketicinin sorununa çözüm üretiyor. Vakko, Abbate, Puma, Beymen gibi Türkiye’nin tanınmış markaları, haklarında en ufak olumsuz haber çıkmasını istemedikleri için site editöründen gelen okur şikayetlerine 5 gün içinde cevap veriyor. Bu sürede müşteri şikayetine cevap vermeyen şirket, bu şikayeti internet sitesinde okumak durumunda kalabiliyor.
         <br/>
         <br/>
         Firmalar çekiniyor
         <br/>
         <br/>
         Genelde firmalar, haklarında en ufak bir şikayetin yer almasını istemedikleri için siteye kurumsal üye olup daha sonra da şikayetlere çözüm buluyor. Sikayetim.com’a iletilen her sorun firmaların müşteri hizmetleri departmanlarıyla birlikte değerlendirilip gideriliyor. Her konuda olduğu gibi burada da burun kıvıranlar olmuyor değil. Örneğin ilk önce üye olup daha sonra çok fazla müşteri şikayeti geldiğini gören Koç Allianz gibi Türkiye’nin tanınmış şirketleri, “Bizim sizden gelecek müşteri şikayetlerine tahsis edecek elemanımız yok.” deyip kurumsal üyelikten çıkabiliyor.
         <br/>
         <br/>
         Koç Allianz, Opel ve Sony’nin aksine bu işin ciddiyetine vâkıf olan firmaların sorunlara genelde duyarlı davrandıklarını söyleyen Erdoğan, “Günümüzde doğal yönlendirici ve denetleyici olan tüketicilerin bilinçlenmesi kaliteyi artırıcı önemli bir etken. Biz bu siteyle bilinçli tüketici sayısının artmasını, tüketicilerle firmalar arasındaki iletişimin ve çözüm sürecinin hızlanmasını amaçlıyoruz. Artık kendi kendine söylenmeyi bırakıp çözüm arayan tüketicilerin bu arayışlarını değerlendirip sürekli yenilik ve gelişim hedefleyen firma sayısının çoğalmasını, dolayısıyla kalitenin artmasını istiyoruz.” diyor.
         <br/>
         <br/>
         Kendi şirketlerinin hizmetleriyle ilgili şikayetlerden bıkanlar olsa da Garanti Bankası, Turkcell ve Avea gibi sık sık arayıp haklarında şikayet olup olmadığını kontrol eden şirketlerin varlığı internet sitelerinin geldiği noktayı göstermesi açısından önemli. Öyle anlaşılıyor ki tüketici haklarını koruma konusunda çok önemli işlevi olan gazeteler artık bu köşelerini internet sitelerine kaptırdı. Gazetelerin bu köşelerinden mülhem bu sanal âlem AB sürecinde doğru yere oturur, umarız.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2119 kez okunmuştur)</font>
						</p>
---------->
</div>


Kaynak: [www.aksiyon.com.tr](http://aksiyon.com.tr:80/yazdir.php?id=21998), [web.archive.org (arşiv bağlantısı)](http://web.archive.org/web/20060524185223/http://aksiyon.com.tr:80/yazdir.php?id=21998)
