# Göster farkını...

*Hüseyin Sümer Bilinmeyen-tarih*

<div>
 <p>
  <font>
   Birbirine benzeyen otomobillerin üretilmesiyle birlikte atağa kalkan otomobil firmaları, farklı konseptlerle tüketicinin karşısına çıkıp farklılıklarını göstermeye çalışıyor.
   <br/>
   <br/>
   Otomobil satın alırken güvenlik daha fazla ön plana çıkmaya başladı. ABS fren sistemi, sürücü, yolcu ve yan havayastıkları, otomobillerde istenilen ekipmanların başında yer alıyor. Bununla birlikte tüketici aldığı otomobilin dayanıklı olmasını ve ödediği paranın karşılığını almayı da istiyor. Garanti şartları, verilen servisin kalitesi ve yakıt tasarrufu da seçimde etkili olan diğer faktörler. Ancak hemen hemen benzer otomobiller üretilmeye başlanınca bu kez üreticiler fark yaratan otomobilleri görücüye çıkardı.
   <br>
    <br>
     1920 yılında 2.3 milyon adet olan dünya otomobil üretimi 2003 yılında 42 milyon adete ulaştı ve pazar kızıştı. Yani her yıl dünya pazarlarına 40 milyonun üzerinde yeni otomobil giriyor. Dünya otomobil üretimi 1940"da 4.7 milyona, 1950"de 8, 1960"da 13.4, 1970"de 21, 1980"de ise 25.9 milyon adede yükseldi. 1990"da 37.4 milyon adede çıkan otomobil üretimi 1998 yılında küçük bir artışla 37 milyon 925 bin adette kaldı. Üretimse ağırlıklı olarak Batı Avrupa, Kuzey Amerika, Japonya ve Güney Kore"de yapılıyor. Önümüzdeki yıllarda Batı Avrupa, Japonya ve Güney Kore"de üretim artışı beklenirken Kuzey Amerika"da düşeceği tahminleri yapılıyor. Otomobil üretiminin bölgelere dağılımında AB ülkelerinin oluşturduğu Batı Avrupa yüzde 38, ABD, Kanada ve Meksika"dan oluşan Kuzey Amerika yüzde 21, Japonya yüzde 21, Güney Kore ise yüzde 4 pay alıyor. Diğer ülkelerin payı sadece yüzde 16 civarında.
     <br>
      <br>
       Güvenli yol kazasız yoldur
       <br>
        <br>
         Bir taraftan otomobil üretimi artarken öte yandan kaza sayılarıyla birlikte bu kazalara bağlı ölümler de artıyor. Kazalar nedeniyle yaşanan ölümlerin son bulması amacıyla Dünya Sağlık Örgütü 2004"ü yol güvenliğinin ön planda tutulacağı özel bir yıl ilan etti. Yol güvenliğinin vurgulanacağı yıl boyunca, "Güvenli yol, kazasız yoldur" ifadesi slogan olarak belirlendi.
         <br/>
         <br/>
         Dünyada her yıl 1.2 milyon kişi yollarda hayatını kaybederken, 50 milyon kişi de yaralanıyor. Bu kazaların büyük bölümü, dünyanın düşük ve orta gelir seviyesine sahip ülkelerinde yaşanıyor. Bir başka deyişle Türkiye gibi ülkelerde. Türkiye"de 140 bin kişinin yaralandığı trafik kazalarında 15 bin kişi hayati hasar alıyor. Üstelik bu rakamlar günden güne artış gösteriyor.
         <br/>
         <br/>
         Yolları daha güvenli hale getirebilmek için daha fazla paraya ve trafikte daha fazla kontrole gerek var. Artan araç sayısı yol güvenliğini bir o kadar zorlaştırıyor. Her gün binlerce araç yollara çıkıyor, paralel olarak kaza sayısı da artıyor. 30 yılda tam 5 milyon 476 bin kaza gerçekleşti. 2003 yılı verilerine göre 422 bin kazada binlerce kişi yaşamını yitirdi veya yaralandı. İstatistiklere göre Kurtuluş Savaşı"nda ölen insan sayısı 10 bin 885. 1955 ile 2003 arasında trafik kazalarında ise 223 bin 118 kişi hayatını kaybetti.
         <br/>
         <br/>
         2004"ü "Trafik Yılı" ilan eden Türkiye"de özellikle bireylerin eğitimi üzerinde duruluyor. Emniyet, Jandarma ve Karayolları ile otomotivciler yeni projeler üzerinde çalışıyor. Bu anlamda otomobil firmaları da kazaları en aza indirebilmek için sosyal sorumluluk taşıyan projelere imza atıyor.
         <br/>
         <br/>
         Volvo Cars, 7 Nisan Dünya Sağlık Günü"nde ücretsiz reflektör dağıtarak kısmen de olsa kazaları minimuma indirmek için bir kampanya düzenledi. Geçen hafta da İsveç"teki merkezinin bulunduğu Göteborg"da gazeteciler için "Güvenli ve Sağlam" başlıklı bir seminer organizasyonu gerçekleştirdi. Bizim de katıldığımız seminerde araçlardaki kötü kokuyu önleyecek malzemelerle donatılması için testlere katılan koklama takımına kadar birçok ilginç görüntü gösterildi. Otomobil kokusunun satın almada önemli bir faktör olduğunu keşfetmiş firma yetkilileri. Sadece araç kokusuna karşı değil, alerji ve astıma karşı da çalışma başlatmış. Bu çerçevede Volvo, çevre laboratuvarında parça testi de yapıyor. Alerjiye neden olacak nikel ve krom kapı kolu, anahtar, hatta emniyet kemeri tokaları üzerinde deneyler yapan Volvo, bu tür maddelerin, kadınları erkeklerden çok daha fazla etkilediğini belirlemiş.
         <br/>
         <br/>
         Farklı olmak isteyen sadece Volvo değil tabii ki. Dünya çapında üretim yapan diğer otomotiv firmaları da farklı özelliklerini öne çıkarıyor. Alman otomobilleri Opel, Volkswagen, sürüş dinamiği ile güvenliğini daha çok ön planda tutarken Fransız Peugeot, Citroen dış tasarıma dayalı teknolojilerle farklılık yaratıyor. İtalyan Fiat ise küçük ve fonksiyonel otomobil üretmeye yönelik çalışmaları hızlandırıyor. Diğer yandan Japon otomobil markaları Honda, Toyota, Mazda, uzun ömürlü motor ve kaliteli işçilikle ön plana çıkmaya çalışıyor. Kore şirketleri olan Hyundai, Kia ve Daewoo ise ailenin her ferdine hitap edecek farklı model geliştirmek üzere kendilerini konumlandırıyor.
         <br/>
         <br/>
         VOLVO CARS GÜVENLİK MERKEZİ ŞEFİ INGRID SKOGSMO:
         <br/>
         VOLVO FARKI GÜVENLİKTE BULDU
         <br/>
         <br/>
         Volvo, rakiplerine fark atmak için fren konusunda "güvenlik pilotu" yapan yeni bir sistem geliştirdi. Kazaların yüzde 26"sı arkadan çarpmalarla gerçekleşiyor ve yüzde 50"sinde sürücü panik sebebiyle frene basamıyor. Otomatik fren destek sistemi, öndeki araçla çarpışmaya 2 saniye kala kendiliğinden frene basıyor. Algılaması ve harekete geçmesi arasında geçen süre saniyenin 800"de biri kadar. Volvo yetkilileri, yeni fren sisteminin dünyada ilk olduğunu açıkladı. Otomatik fren sistemi, sadece motorlu araçları algılıyor. İnsanlar cihazın programının kapsama alanında değil. Sistem, çarpışmayı engellemiyor. Ancak, hızı saatte 8 kilometre azaltması bile çarpışmada ortaya çıkan kinetik enerjiyi yüzde 50 düşürüyor. Bu da hayatta kalma ihtimalini büyük oranda artırıyor. Volvo Cars Güvenlik Merkezi Şefi Ingrid Skogsmo, "Her gün bir yol güvenliği günüdür" diyerek önümüzdeki yıllarda yol güvenliği konusunda yapılacak çalışmalara ışık tutuyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1196 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11433), [web.archive.org (arşiv bağlantısı)](http://web.archive.org/web/20050221154245/http://www.aksiyon.com.tr:80/yazdir.php?id=11433)
