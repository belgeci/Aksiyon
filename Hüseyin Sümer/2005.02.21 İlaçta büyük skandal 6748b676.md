# İlaçta büyük skandal

*Hüseyin Sümer 2005.02.21*

<div bgcolor="#FFFEF6">
 <font>
  <img border="0" height="1" src="/web/20060113124948im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113124948im_/http://www.aksiyon.com.tr/resim/533/30.jpg" vspace="5"/>
  </p>
 </font>
 <font class="content">
  SSK’lıların her eczaneden ilaç alabilmesi, hastalardan çok ilaç firmalarını sevindirecek. En çok zararı ise ilaçları artık ihale ile alamayacak olan SSK görecek. Çünkü Sağlık Bakanlığı’nın belirlediği fiyatlar kurumun mali gücünü aşıyor.
 </font>
 <p>
  <font class="content">
   Eğer SSK, 2003’te aldığı 2,4 katrilyonluk ilacı bakanlığın belirlediği fiyatlarla alacak olsaydı tam 4 katrilyon lira ödemek zorunda kalacaktı.
   <br>
    <br>
     <b>
      2 katrilyon kimin cebine girdi?
     </b>
     <br/>
     <br/>
     Haziran 2004’te ortaya çıkan Roche skandalı, sağlık sektöründe çok ciddi bir sarsıntı meydana getirdi. Bu olay ilaçların fiyatlandırılmasının şeffaflıktan ve gerçekçilikten  ne kadar uzak olduğunu gösterdi. 8 milyar dolarlık ilaç pazarındaki kavga, İstanbul polisinin yaptığı operasyonla Ankara’ya kadar uzandı.
     <br/>
     <br/>
     Hatırlanacağı gibi kansızlık ilacı Neorecormon’un SSK’lılara pahalı satılmasıyla ilgili soruşturma bundan 6 ay önce başlamıştı.
     <br/>
     <br/>
     Roche firmasının fahiş fiyatla SSK’ya ilaç sattığı iddiası Veysi Mungan isimli yöneticinin işten çıkarılmasıyla ortaya çıkmıştı. Roche ilaç firması ile SSK İhale Komisyonu üyelerinin ortaklaşa hareket ederek devleti zarara uğrattıkları iddia edilmişti. Dilekçede 22 Aralık 2003 tarihinde kanser tedavisinde kullanılan “Neorecormon” isimli ilaca ilişkin yapılan ihale sonucunda SSK’nın yaklaşık 11 milyon dolar daha fazla para ödediği iddiasına yer verildi.
     <br/>
     <br/>
     Adı geçen ilacın SSK’ya liste fiyatından, diğer devlet hastanelerine ise düşük fiyattan satılması skandal olarak aktarıldı. Oysa devletin diğer kurumlarının SSK’dan çok daha pahalı fiyatla ilaç almasını hiç kimse fark etmedi ya da gözden kaçırdı. Halbuki Eczacılar Odası, Tabibler Odası ve İlaç İşverenler Sendikası temsilcilerinin hazırladığı raporda, Neorecormon’un sadece SSK’ya değil aynı zamanda “devlet hastanelerine de pahalıya satıldığı” açıklamaları unutuldu. Ve bu konuda SSK ile bağlantılı kişiler üzerine operasyon gerçekleştirildi. Şu anda kamuoyu gündemine taşınan Roche olayından daha büyük bir skandal var.
     <br/>
     <br/>
     İlaç alımında büyük skandal
     <br/>
     <br/>
     Türkiye’de alzheimer hastalarının kullandığı Cipram, yılda milyonlarca kutu satılıyor. SSK’nın en yüklü alım yaptığı ilaçlardan biri. Bu ilaç Avrupa ülkelerinde 13-14 Euro’ya satılırken Türkiye’de Sağlık Bakanlığı İlaç Eczacılık Genel Müdürlüğü bu ilaçlara Bağ-Kur ve Emekli Sandığı mensupları adına 35 milyon 140 lira ödeme yapıyor. Yani devlet bu ilacı Avrupalılardan daha yüksek fiyata satın alırken, SSK aynı ilacı bugüne kadar en yüksek 19 milyon 250 bin liradan, en düşük ise 15 milyon 680 bin liradan satın almış.
     <br/>
     <br/>
     Bağ-Kur ve Emekli Sandığı mensuplarının Cipram gibi daha başka birçok ilacı SSK’lı hastalardan pahalıya satın alması şimdilik yeni bir skandalın habercisi gibi görünüyor. Örneğin Sağlık Bakanlığı İlaç Eczacılık Genel Müdürlüğü’nün perakende fiyatı 17 milyon 590 bin liradan aldığı Degostrol’a SSK ihalede en yüksek 3 milyon 100 bin lira vermiş. Yani aynı ilacı Bağ-Kur ve Emekli Sandığı, SSK’dan yüzde 560 daha pahalı satın almış.
     <br/>
     <br/>
     Sadece bu örnekten de anlaşıldığı gibi devletin değişik kurumları, farklı farklı fiyatlardan trilyonlarca lira zarara uğruyor.  Başka bir örnek verecek olursak, Novosef IM adlı ilaca Sağlık Bakanlığı 12 milyon 520 bin lira fiyat verirken SSK bu ilacı en yüksek 1 milyon 700 bin liradan satın almış. Yani Sağlık Bakanlığı İlaç Eczacılık Genel Müdürlüğü’nün verdiği fiyattan yüzde 730 daha pahalı satın alınmış.
     <br/>
     <br/>
     “İlaç şirketleri zengin ediliyor”
     <br/>
     <br/>
     Bu sistemi alt üst eden devletin bir başka kurumu SSK, aynı ilacı Bağ-Kur ve Emekli Sandığı’ndan 10 kat ucuza alabilirken Sağlık Bakanlığı İlaç Eczacılık Genel Müdürlüğü’nün, aynı ilacı 10 kat pahalıya aldırması kafaları karıştırıyor. İsminin açıklanmasını istemeyen devletin üst düzey bir yöneticisi, bu konuda ilginç iddialarda bulunuyor: “İlaç Eczacılık Genel Müdürlüğü’nün, SSK’lının satın aldığı rakamdan 5-6 hatta 17 kat daha fazla fiyat açıkladığı ilaçlar var. İlaç şirketi SSK’lının aldığı rakamlara sattığından kâr elde edebiliyorsa gerisini siz düşünün. İlaç alım çarpıklığı giderilmeden devletin ilaç giderini azaltmak mümkün görünmüyor. 900 bin liraya devletin bir kurumunun aldığı ilaca bir başka kurum nasıl 10 milyon fiyat veriyor. Demek ki ilaç şirketleri zengin ediliyor.”
     <br/>
     <br/>
     Anlaşılması güç bu sorunun cevabını vermek çok kolay görünmüyor. İlaç fiyatları ile ilgili daha birçok örnek vermek mümkün. Bunların detayına haberin içindeki tablodan bakabilirsiniz. Ancak sorunun boyutu bundan sonra çok farklı bir yöne kayacak. Çünkü SSK ilaç ihalesine giremeyeceği için artık kendi şartlarında düşük fiyata ilaç satın alması mümkün olmayacak. 10 Şubat 2005 tarihinden itibaren SSK’lının ilacını serbest eczanelerden almaya başlamasıyla birlikte, SSK ilaç ihalelerinden çekiliyor. Aynı zamanda hastaneler de 19 Şubat tarihinde Sağlık Bakanlığı’na tamamen devrediliyor.
     <br/>
     <br/>
     Kamu kurumlarına alınan ilaçların tamamı İlaç Eczacılık Genel Müdürlüğü’nün verdiği fiyatlardan yapılacak. Durum böyle olunca SSK’nın 2 katrilyon lira zarara uğrayacağı tahmin ediliyor. 2003’te 2,4 katrilyon liralık ilaç alan SSK’nın İlaç Eczacılık Genel Müdürlüğü’nün liste fiyatından alım yapmasıyla birlikte tahmini 4 katrilyon liranın üzerinde ödeme yapması bekleniyor.
     <br/>
     <br/>
     Emekli Sandığı SSK’dan 7 kat pahalı
     <br/>
     <br/>
     Aslında bu yüksek ödemeler sayesinde şimdiye kadar iki kurum (Bağ-Kur ve Emekli Sandığı) mensuplarının hep devlete daha fazla yük olduğu iddia ediliyordu. Aslında bu önemli iddiaların yabana atılacak bir tarafı da bulunmuyor. Rakamlar söylenenleri doğruluyor. Örnek verecek olursak; 35 milyon SSK’lının 2003 yılında 2,4 katrilyonluk ilaç gideri olurken 6 milyon 250 bin Bağ-Kur’lununki neredeyse buna yakın: İki katrilyon lira. Yani  Bağ-Kur’un devlete maliyeti SSK’nın 3,2 katı daha fazla. Bu modelle hizmet alımı devam etmiş olsaydı SSK’nın sağlık harcaması 2004 rakamlarıyla (6,3 katrilyon iken) 20,91 katrilyona çıkacaktı.
     <br/>
     <br/>
     Diğer yandan 2,5 milyon Emekli Sandığı mensubunun devlete ilaç maliyeti ise 1,5 katrilyon lira. Bu yöntemle hizmet alımı gerçekleşmiş olsaydı SSK, bugün devlete 7 kat daha fazla yük getirecekti. Yani 45 katrilyon liralık sağlık harcamasını SSK yapacaktı.
     <br/>
     <br/>
     İlaç alımlarında devletin zarara uğratıldığını söyleyen üst düzey bir bürokrat, Bağ-Kur, Emekli Sandığı ve Yeşil Kart mensuplarının devlete SSK’lılardan daha pahalıya mal olmasının nedenini, kötü ve kasıtlı yönetimlere bağlıyor. Zaten devletin resmi rakamları da bu iddiaları doğruluyor. 2003 yılında bir SSK’lının devlete ilaç ve hastane giderleri dahil olmak üzere sağlık maliyeti 154 milyon iken Bağ-Kurlu’nun 512 milyon, Emekli Sandığı mensubunun ise 1 milyar lira oldu.
     <br/>
     <br/>
     SSK’nın yılda 10 milyonlarca kutu daha ucuza aldığı Cipram gibi daha bir çok ilaç artık Sağlık Bakanlığı İlaç Eczacılık Genel Müdürlüğü’nün açıkladığı fiyatlardan alınacak. Yani 10 Şubat itibariyle SSK’lının ilacı eczanelerden almaya başlamasıyla birlikte devletin uğrayacağı tahmini 2 katrilyon lira zarar, kâr olarak ilaç firmalarının kasasına girecek. Önlem alınmazsa ilaç harcamalarının hedefleri ciddi biçimde aşacağı, bu nedenle de ek bütçeye ihtiyaç duyulacağı belirtiliyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Saygı Gülkan, 26-Şubat-2005
> İlaç firmalarının insafına kaldık: 
> SSK’nın ucuza aldığı ilaca diğer sosyal güvenlik kurumları daha fazla para ödüyordu. Bu bilinen ama pek dile getirilmeyen bir gerçekti. Dile getirildiğinde de “SSK’nın aldığı ilaç kalitesizdir.” iddiası ortaya atılırdı. Ama bu ucuz ilaçlara ruhsat veren ve bunların fiyatını belirleyen tek bir kurum var: Sağlık Bakanlığı’na bağlı İlaç ve Eczacılık Genel Müdürlüğü. İlaçlar kalitesiz idiyse ruhsat verilmemeliydi. Şu anki iktidar, biraz daha geliştirilmesi gereken bir uygulama başlattı. İlaçların fiyatlarını yeniden düzenledi. Beş Avrupa ülkesindeki fiyatların ortalaması alındı. Yine de Türkiye ilaca çok ama çok fazla para veriyor. Gelişmiş hiçbir ülkede, ilaca verilen para tüm sağlık harcamalarının yüzde ellisini oluşturmaz. SSK'lıların kendi eczanelerinden ilaç almaları çile olarak nitelendi, bu uygulamanın bitmesi de çilenin sona ermesi olarak gösterildi. Fakat belki de bundan sonra daha büyük çileler başlayacak. Vatandaşımızın ilaca olan düşkünlüğü ile hastayı yeterince sorgulama ve anlamanın mümkün olmadığı poliklinik ortamında ilaç yazmanın kolaylığına dayanamayan doktorlar yüzünden, ilaç bedelinin toplam sağlık harcamaları içindeki payı eskisine nazaran daha da artacaktır. Serbest (!) eczanelerden ilaç almanın çağdaşlık, hastane ya da poliklinik eczanelerinden ilaç almanın ise çile ve garabet diye anılması ve basında bu kanaatin yoğun bir şekilde pompalanması yüzünden SSK'nın eczaneleri kapatıldı. Hastalar, ilaç firmaları ile necip Türk eczacılarının insafına kalmıştır. Umarım sonu hayırlı olur.

### Sadık Yavuzoğlu, 22-Şubat-2005
> Hayret ettim: 
> Sonunda birisi Türkiye'deki ilaç gerçeğini görmüş ve devletin nasıl kazıklandığını yazma cesaretini göstermiş. Çok şaşırdım. Bunu yazmaya kimsenin cesaret edebileceğini sanmıyordum. Ellerinize sağlık.

### Dr. Sami Türkyılmaz, 22-Şubat-2005
> Harikasınız: 
> Harikasınız... Tebrikler... Gerçekleri çok güzel anlatmışsınız.

### Enes Emre, 22-Şubat-2005
> Konunun özünü yansıttınız: 
> Sayın Hüseyin Sümer'i ilaçtaki büyük skandala dikkat çeken haberinden dolayı tebrik ederim. Bir konu kamuoyuna ancak bu kadar güzel ve açık anlatılabilirdi. Günlerdir herkesin farklı telden çaldığı bu konunun özüne inip habercilikte bir adım öne geçtiniz. Haberi internet sitesine de aynen koyun lütfen. Grafiklerin, tabloların olmaması eksiklik.

Kaynak: [www.aksiyon.com.tr](http://www.aksiyon.com.tr:80/detay.php?id=19758&yorum_id=3132), [web.archive.org (arşiv bağlantısı)](http://web.archive.org/web/20060113124948/http://www.aksiyon.com.tr:80/detay.php?id=19758&yorum_id=3132)
