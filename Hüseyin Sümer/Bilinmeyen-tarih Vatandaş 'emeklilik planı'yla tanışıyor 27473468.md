# Vatandaş 'emeklilik planı'yla tanışıyor

*Hüseyin Sümer Bilinmeyen-tarih*

<div>
 <font>
  <img border="0" height="1" src="/web/20041027053517im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027053517im_/http://www.aksiyon.com.tr/resim/446/30.jpg" vspace="5"/>
  </p>
 </font>
 <font class="content">
  Geçmişte Türkiye’de bir sürü hayat sigortası şirketi batmıştı. Bireysel emekliliğin bu anlamda ne getirip ne götüreceği henüz bilinmiyor. Vatandaş emeklilikten ne farkı var diye merak ediyor. Bitişiğimizdeki bina yanarken bazen istesek de kendi evimizi kurtaramayız. Depremi, toprak kaymasını, sel felaketini günümüzün teknolojik gelişmelerine rağmen önlemek imkansız.
 </font>
 <p>
  <font class="content">
   Bu tür olumsuzlukların ne zaman olacağını önceden kestirme imkanımız olmasa bile  elimizden geldiğince tedbir alıyoruz. Sigorta şirketleri de bu gayeden yola çıkarak insanların felaket sonrasında yanlarında yer alıyor.
   <br/>
   <br/>
   Geçmişte, bunun iyi bir tasarruf yolu olduğunu düşünen on binlerce insan harcamalarından kısarak paralarını sigorta şirketlerine yatırdı. Ancak, kötü yönetim başta olmak üzere birçok olumsuz faktör bir araya gelerek sigortazedeler üretti. Bu da insanların sigorta şirketlerine temkinli yaklaşmalarına gelecekte de aynı olumsuzlukların ortaya çıkmasından korkmalarına neden oldu. Türkiye’deki sigorta şirketlerinin özkaynaklarının yetersiz olması sebebiyle hasar ödemelerinin gecikmesi de mevcut güvensizliği artıran faktörlerden.
   <br/>
   <br/>
   Bugünlerde Türkiye’de hayat fonlarının büyüklüğünün 1,5 milyar dolar olduğu, bireysel emeklilik sistemiyle portföyün katlanarak büyüyeceği söylentileri doğal olarak sigorta şirketlerini tekrar umutlandırdı.
   <br/>
   <br/>
   Özellikle ABD’de emeklilik pazarında biriken hesapların toplamının 11 trilyon dolara çoktan ulaştığı hesaba katılacak olursa, Türkiye’de bu işin henüz emekleme döneminde olduğu anlaşılıyor.
   <br/>
   <br/>
   Geçtiğimiz nisan ayında ülkemizde de “Bireysel Emeklilik Tasarruf ve Yatırım Sistemi Kanunu” ile bu sistemin yasal dayanağı oluşturuldu. Ancak bireysel emekliliğin ne olduğu henüz bilinmiyor. Bilinmemesi de normal. Çünkü sektörün içine giren şirketlerle Hazine Müsteşarlığı arasında yapılan görüşmeler henüz sonuçlanmadı.
   <br/>
   <br/>
   Bu süreç istenilen düzeye ulaştıktan sonra da ‘Emeklilik Planı’ eylül, ekim aylarında vatandaşın hizmetine sunulacak. Şu an onbir sigorta şirketine ruhsat verildi. Hukuki süreçlerde önemli aşamalar geçildi. Alışageldiğimiz poliçelerin adı bireyselde, ‘Emeklilik Planı’ olarak değişiyor. Önümüzdeki günlerde bu iki kelimeyi çok duyacağız.
   <br/>
   <br/>
   Geçmişte Türkiye’de bir sürü hayat sigortası şirketi batmıştı. Vatandaş, yeni sistemin farkını ve avantajlarını merak ediyor. Bireysel emeklilik şirketlerinin henüz Türkiye Sigorta ve Reasürans Şirketleri Birliği’ne üye olmadığını ifade eden Anadolu Hayat Genel Müdürü Mustafa Su, “Bu konu henüz açıklığa kavuşmuş değil. Yasal düzenlemenin ne zaman gerçekleşeceği ise belli değil." açıklamasını yapıyor.
   <br/>
   <br/>
   Diğer taraftan sigorta şirketi yöneticileri, ilk on yıl sonuna kadar sistem bünyesinde toplanacak fonların büyüklüğünün 10 ile 20 milyar dolar arasında değişeceği tahmininde bulunuyor. Yabancı analistlerin beklentileri ise sistem bünyesinde oluşturulacak fonların büyüklüğünün ilk on yıl sonunda 15 milyar dolar, otuz yıl sonunda ise 100 milyar dolar olacağı yönünde. Bireysel emeklilik sistemiyle portföyün katlanarak büyüyeceği söylentileri ise sigorta devlerinin iştahını doğal olarak kabartıyor.
   <br/>
   <br/>
   Daha önceki yıllarda emekli olan bir çok vatandaş aldıkları emeklilik maaşları ile elektrik süpürgesi bile alamıyordu. Bundan on yıl önce hayat sigortası yaptıran insanlar emekli olduklarında bekledikleri rakamların çok çok altında paralar aldılar.
   <br/>
   <br/>
   Bugün ise şartlar değişti. Alınan paralar biraz daha hatırlı olmaya başladı. Ancak sigortacıların hayat poliçelerinde yaptıkları hataları bireysel emeklilikte yapmamaları gerekiyor. Türk sigortacılığı için yeni bir soluk olan ‘Emeklilik Planı’nın ne getirip ne götüreceğini ise zaman gösterecek.
   <br/>
   <br/>
   ŞİRKET İFLAS ETSE DE VATANDAŞ MAĞDUR OLMAYACAK
   <br/>
   <br/>
   Geçmişte hayat sigortalarından mağduriyet yaşayanlar, bireysel emeklilik sigortalarının yine bir oyun olduğuna inanıyorlar. Devlet bu işin arkasında duracak mı? İleride sigorta şirketleri ortadan kaybolduğunda bu insanları kim kurtaracak?
   <br/>
   <br/>
   Bireysel emekliliğe girecek kişilerin vergi mevzuatını, emeklilik sistemlerini ve diğer yatırım araçlarını çok iyi bilmesi gerekiyor. Bunun için insanlara uzun uzun detaylı formlar doldurtulacağını söyleyen Anadolu Hayat Genel Müdürü Mustafa Su, vatandaşın kafasını karıştıran soruları cevaplandırdı.
   <br/>
   <br/>
   –Diyelim ki sigorta şirketi battı. Müşterinin mağduriyetini kim giderecek?
   <br/>
   <br/>
   Bireysel emeklilik faaliyeti tamamen şirketin bilançosunun dışında cereyan eden bir durum. Muhasebesi bile ayrı. Şirketin batması hiçbir şekilde yatırımcıyı etkilemeyecek. Bireysel emeklilik şirketlerinin bilançosu olmayacak. Batma durumunda müşteri parasını Takasbank’tan alabilecek.
   <br/>
   <br/>
   – Geçmişte emeklilik sigortalarından mağdur olmuş bir çok insan bulunuyor?
   <br/>
   <br/>
   Bu doğru. Aslında teorik olarak bakınca hayat branşında da her aldığımız bir kuruş kâr payı için mutlaka teminat ayırıyoruz. Bunlar da Hazine’de bloke ediliyor. Nelerin teminat olarak kabul edileceği belli. Emeklilik poliçelerinin de karşılığı vardı, aslında.
   <br/>
   <br/>
   – Ama bugüne kadar işleyiş böyle olmadı?
   <br/>
   <br/>
   Geçmişte birkaç tane hayat sigortası şirketi iflas etti. Onlardan bir bölümünde bildiğim kadarıyla ödemeler yapıldı. Elementlerle mukayese etmiyorum. Eğer şirket doğru dürüst teminat ayırdıysa ve iyi denetlendiyse bunun karşılığı benim kanaatime göre var. Önemli olan teminat denetiminin sağlıklı yapılması gerekiyor. Bireysel emeklilik sisteminde ise işin güzel tarafı, fonların ayrı bir uzman şirket tarafından yönetileceği. Fon varlıkları tamamen Takasbank’ta saklanacak. Bireysel emeklilik için böyle bir garanti verilmiş.
   <br/>
   <br/>
   –Vatandaş endişe duymamalı mı?
   <br/>
   <br/>
   Tabii kesinlikle. Geçmişte diğer ülkelerdeki uygulamalardan da dersler alınmış. Olabildiğince şeffaf hatta günlük denetim imkanı veren bir yapı olacak. Şimdi biz Emeklilik Gözetim Merkezi (EGM) adı altında bir şirket kuruyoruz. Bütün şirketler, bu merkeze bilgisayar ortamında bilgilerini aktaracaklar. Her türlü bilgiye Hazine, EGM’den ulaşabilecek. Vatandaş günlük olarak şirketin faaliyetini denetleyebilecek. Yani bir yıl sonra günlük denetim imkanı getiriliyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2712), [web.archive.org (arşiv bağlantısı)](http://web.archive.org/web/20041027053517/http://aksiyon.com.tr:80/detay.php?id=2712)
