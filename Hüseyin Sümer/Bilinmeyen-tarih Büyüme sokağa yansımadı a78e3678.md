# Büyüme sokağa yansımadı

*Hüseyin Sümer Bilinmeyen-tarih*

<div>
 <p>
  <font>
   Makro ekonomik göstergeler hükümetin dediği gibi Türkiye'nin lehine görünmesine rağmen vatandaş ve küçük esnaf tam anlamıyla gülümseyemedi. İstanbul Sanayi Odası’nın açıkladığı “Türkiye’nin 500 Büyük Sanayi Kuruluşu” raporu ekonomideki iyileşmeye paralel olarak üretimin de arttığını gösterdi.
   <br/>
   <br/>
   Ancak raporda yer alan şirketler, yüzde 2,7’lik artışla personel sayısını 518 bine çıkarırken aynı rakamın 1998’de 587 bin olduğu dikkate alındığında beklentilerin henüz istenen seviyeye gelmediği de görülüyor. Yani krizin etkileri hâlâ devam ediyor ve istihdam ile ilgili sıkıntı tam aşılabilmiş değil. Devlet İstatistik Enstitüsü işsizlik oranını yüzde 12.4 olarak açıklarken OECD’nin temmuz raporunda Türkiye, 29 ülke arasında işsizliğin en yüksek olduğu dördüncü ülke oldu.
   <br>
    <br>
     Araştırma şirketlerinin yaptığı çalışmalar da bu konuya parmak basıyor. Şu anda Türk insanını en fazla etkileyen konuların başında işsizlik geliyor. En son yapılan ACNielsen’ın Toplumsal Güven Endeksi de bunu doğruluyor. Türk halkının kaygılarını bilimsel verilerle ortaya koyan Toplumsal Güven Endeksi araştırması, yüzde 40 gibi büyük bir oranla işsizlik olduğunu bir kez daha gözler önüne seriyor. Bu durum özellikle düşük sosyoekonomik düzeydeki katılımcılar arasında daha fazla öne çıkıyor.
     <br>
      <br>
       Ekonomide önemli gelişmeler yaşanmasına, ihracat ve üretimdeki rekorlara rağmen istihdam artışı kriz öncesi rakamların çok gerisinde kaldı. Çünkü sanayici 2000 ve 2001 krizlerinin yol açtığı tahribatı yeni yeni telafi etmeye başladı. Bir taraftan piyasanın olumlu havası diğer taraftan işsizliğin çözüme kavuşmaması, iktidar dışında kalan iş çevrelerinin dikkatini çekmiş olacak ki sesler yükselmeye başladı. Koç Holding Yönetim Kurulu Başkanı Mustafa Koç, ekonominin ilk üç ayda yüzde 12 büyümesine karşılık işsizliğin önüne geçilemediğini belirterek; “Anadolu’yu sık sık dolaşmaya başladım. Makroekonomik iyileşmenin tam anlamıyla sokağa yansımadığını gördüm. Büyümenin sokağa yansıması lazım. İşsizlik en büyük problem. Bir an önce buna çözüm bulunmalı. Bunun yolu da yatırımdan geçer”  açıklamasında bulundu.
       <br>
        <br>
         Türkiye’nin büyük patronları sokaktaki vatandaşın şikayetlerine tercüman olurken beyaz eşya, otomotiv gibi lokomotif sektörlerde önemli iyileşme yaşanıyor. Faizler düşüyor, yastık altındaki para dışarı çıkıyor. 2001 ve 2002’de ertelenen talep şimdi yavaş yavaş yükseliyor. Bu iyileşmeler esnafın “ah vah” seslerini kesmediği gibi kredi kredi kartlarıyla yapılan harcamalar artıyor. Bununla birlikte kredi kartı borcunu ödemediği için bankalarca kara listeye alınanların sayısı da yükseliyor.
         <br/>
         <br/>
         Özellikle otomobil sektöründe geri alımlarla birlikte işten çıkartılanların yüzleri gülüyor. Krizle birlikte binlerce kişinin işsiz kaldığı bankacılık sektöründe de yaprak kımıldamaya başladı. Perakende, inşaat ve ilaç firmalarında da benzer hareketlilik var. Bilişim pazarı ise geçtiğimiz yıllarda yaşanan durgunluğa rağmen özellikle satış ve pazarlama kadrolarındaki ihtiyaçla kendini düzeltiyor. Makro ekonomik göstergeler hükümetin ve Türkiye’nin lehine gibi durmasına karşılık vatandaş ve küçük esnaf tam anlamıyla gülümseyemedi. Henüz onlar tebessüm etmekle yetiniyor.
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1085 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14809), [web.archive.org (arşiv bağlantısı)](http://web.archive.org/web/20050217131649/http://www.aksiyon.com.tr:80/yazdir.php?id=14809)
