# Ortadoğu'nun Davos'u

*Hüseyin Sümer Bilinmeyen-tarih*

<div>
 <p>
  <font>
   İki büyük metropole yakın bulunan Bolu"nun doğa, kültür ve turizm yönünden zengin özellikleri nedeniyle gerek ulusal, gerekse uluslararası toplantılara hitap edecek düzeyde bir kongre merkezine kavuşturulması Türkiye'nin prestijine ve  turizmine büyük yarar sağlayacak.
   <br/>
   <br/>
   Kültür ve Turizm Bakanlığı verilerine göre dünyada her yıl 75 milyon kişi kongrelere katılmak amacıyla geziyor. Türkiye"nin bu pastadan aldığı payın nakdî karşılığı ise sadece 300 milyon dolar. Rakam bu olunca ülkenin önde gelenleri hep aynı şeyi vaat ediyor: "Türkiye"yi turizm merkezi haline getireceğiz." Geçtiğimiz günlerde de benzer bir açıklamayı Başbakan yaptı: "Bolu Davos olmalı."
   <br>
    <br>
     Doğal güzellikleriyle herkesi kendine hayran bırakan Türkiye, kayakseverlerin gözde ülkesi olmaya aday. Tatilde karla iç içe yaşamayı sevenler, şehir gürültüsünden uzaklaşmak isteyenler, tatili hem spor hem de eğlenceyle değerlendirmeyi düşünenler için birçok farklı seçenek var, Türkiye"de. Yıllardır deniz, güneş ve kum özellikleriyle övünen, tanıtımını da bu kavramlar üzerine oturtan Türk turizminin elde ettiği bu gelirler yeterli değil. Türkiye"nin yeni değerler, yeni kaynaklar ve yeni istihdamlarla sahip olduğu potansiyeli daha verimli kullanması yönünde adımları bir an evvel atması gerekiyor.
     <br>
      <br>
       Doğu Anadolu"dan Ege"ye, Karadeniz"den Akdeniz Bölgesi"ne 16 kayak tesisinde pist bulunuyor. Bunlardan kayak pisti açısından en uzunu Kartalkaya. Bolu, yazkış üzerinde kar eksik olmayan yüksek dağlarıyla ve bu dağlarda kurulan kayak tesisleriyle önemli bir kış turizmi merkezi özelliğini taşıyor. Turizmciler, devletin bir an evvel turizm arazisi oluşturması gerektiği konusunda ya da golf turizmi, termal turizm ve kongre turizmi gibi yeni destinasyonlar oluşturulması hususunda hemfikir.
       <br>
        <br>
         Yükselen spor, kayak
         <br/>
         <br/>
         Oysa dünyadaki değişimlere bakıldığında, sürdürülebilir turizmin ön plana çıktığı biliniyor. Bu yüzden Türkiye güneş ve deniz turizmine yoğunlaşmış olsa da eşsiz doğal, kültürel ve iklim bölgeleri çeşitliliği ile kongre turizmi için dünyada gittikçe büyüyen talebi karşılayabilecek yeni turizm ürünlerinin geliştirilmesi konusunda önemli bir potansiyele sahip. Türk turizmi, gerek kaynaklarını kendi içinde barındırma özelliği, gerekse sağladığı yüksek istihdamla son yıllarda Türk ekonomisinin lokomotif sektörlerinden biri haline geldi. Bu kaynaklar sadece yaz turizminden ibaret olmadığı için, gerekli yatırım ve tanıtım olanaklarıyla yılın her dönemi turist çekebilecek potansiyele sahip incentive (kapalı grup), sağlık ve kongre turizmi gibi alternatif alanların da bu sektöre kazandırılması gerekiyor.
         <br/>
         <br/>
         Bu amaçla Türkiye"ye 150 bin kişi geliyor. Kongre turizminde Türkiye"nin aldığı pay ise sadece binde iki. Bu rakamın küçüklüğünü fark eden hükümet bu işe sahip çıkıp dünyanın zenginlerini Türkiye"ye yatırım yapmaya zorluyor. Geçen hafta bu amaçla dünyanın en önemli şirketlerinin CEO"ları Başbakan"ın önderliğinde İstanbul"da toplandı. Hükümet bu teşebbüsüyle bir yandan yabancı sermayeyi Türkiye"ye çekmeye amaçlarken diğer yandan da yeni projeler üretmeye çalışıyor.
         <br/>
         <br/>
         Türkiye gündemine Özal"la girdi
         <br/>
         <br/>
         İsviçre"nin Davos kasabası bu gibi girişimler için önemli bir örnek. Davos"u dünya gündemine sokan Klaus Schwab adında bir Alman. Schwab, "Davos World Economic Forum" adlı organizasyonu tam 33 yıl evvel 1971 yılında gündeme getirdi. Organizasyon için Davos"u seçmesinin nedeni, tatilini hanımı ile sakin bir yerde geçirmek istemesiydi. Bu sayede Avrupa"daki en yüksek şehir olan Davos tüm dünyadan insanların buluşma noktası haline geldi.
         <br/>
         <br/>
         Hem İsviçre"nin pek çok farklı bölgesine, hem de Avusturya ve İtalya gibi komşu ülkelere yapılacak kısa veya uzun geziler için başlangıç noktası Davos, yazın da kışın olduğu gibi ziyaretçilerine hem geniş bir spor, sağlık ve sosyal aktivite imkanı hem de Avrupa"nın en büyük ve en donanımlı stadyumunu sunuyor. Trenyolu, kablolu araçlar ve liftlerle ulaşılan yedi büyük kayak bölgesi kışın mükemmel kar koşullarına, yazın ise hoş, serin bir havaya sahip.
         <br/>
         <br/>
         Davos, Türkiye gündemine Özal"lı yıllarda girdi. Her ocak ayında gazeteci ordusuyla izlenen o meşhur toplantılar İsviçre"nin küçük ama son derece modern dağ kasabası Davos"ta yapılırdı. Özal sonrasında özellikle koalisyon hükümetleri döneminde içine kapanan Türkiye, Davos "Ekonomik Forumu"nu boşlamaya başladı. Şimdi ise dünyanın önde gelen CEO"larını topraklarına taşıyarak dünyayla bağlarını kuvvetlendirmeye çalışan Türkiye, bir de kendi topraklarından Davos çıkarmaya çalışıyor.
         <br/>
         <br/>
         İki büyük metropole yakın olması avantaj
         <br/>
         <br/>
         Bolu"nun turizm patlaması yaşayacağını belirten Başbakan Erdoğan, Abant"ı,Davos gibi bir kongre merkezi haline getirmeyi planladıklarını söylüyor. Bolu ise bulunduğu konum itibariyle kış turizminin sağladığı avantajlarla "Davos" olmaya aday.
         <br/>
         <br/>
         Kartalkaya; Alp kayağı, kayaklı koşu ve tur kayağı için çok büyük avantajlara sahip. Kayak alanı 1.850-2.200 metre yükseklik kuşağı üzerinde yer alıyor. Bolu Valisi Mehmet Ali Türker, kentte turizmin geliştirilmesi amacıyla Karaçayır bölgesini uluslararası kongre merkezi yapmayı düşündüklerini belirtiyor. Turizmin geliştirilmesi amacıyla, "Uzun Dönemde Yatırım Stratejisi" kapsamındaki Köroğlu Turizm Merkezi içerisinde bulunan Sarıalan, Kartalkaya ve Köroğlu Gelişim Bölgeleri ile ilgili çalışmalar ağır aksak devam ediyor.
         <br/>
         <br/>
         Diğer yandan Bolu"da fiziki değişimi gerçekleştirmek istediklerini belirten Başbakan Erdoğan, "merkezi siyasetteki başarıyı yerel siyasetle bütünleştirip Türkiye"nin fiziki değişimi gerçekleşsin" mesajını veriyor. Vali ise termal kaynakları ve kaya evleri ile meşhur olan Seben ilçesinin turizm merkezi ilan edilmesi konusunda çalışmaları sürdürüyor.
         <br/>
         <br/>
         Köroğu Dağları"nın zirvelerinde çam ormanlarıyla çevrili pistler, temiz havası ve civar yaylalarda yürüyüş parkurları ile Kartalkaya, İstanbul"a en yakın kayak merkezi olma konumuyla kongre merkezi olmayı bekliyor. Tabii öncelikle sadece kış sporları için yılın dört ayı hizmet veren Kartalkaya Kayak Merkezi"nin dört mevsim turizmin hizmetine açılması gerekiyor. Kartalkaya Kayak Merkezi"nde bulunan Grand Kartal Otel"in Genel Müdürü Halit Ergül, Türkiye"de Kartalkaya kadar bakımlı ikinci bir pist olmadığını, tek alternatiflerinin Avustralya"nın yüksek yerleri, İsviçre ve Fransa olduğunu söylüyor.
         <br/>
         <br/>
         Öte yandan Bolu"nun en önemli turizm beldelerinden olan Abant"ta özellikle kış aylarında gölün buz tutmasıyla oluşturduğu manzara insanların çok büyük ilgisini çekiyor. Gölün çevresinde kar kalınlığı 70 santimetreye ulaşıyor. Kar yağışı sonrasında Abant"ta bulunan otellerde ise boş yer bulmak mümkün değil. Ancak bu güzellikler yeterince dövize çevrilemiyor. Belki bir buz pisti ya da gölün üzerinde güvenli yürüyüşler, bölgenin değerini daha da artıracak projeler olabileceğini bölgeyi ziyarete gelen turistler bile bir çırpıda söylüyor.
         <br/>
         <br/>
         İstanbul havaalanından 275 km, Ankara havaalanından 220 km uzaklıkta bulunan Kartalkaya seyahatinde yol kenarında yörenin en güzel yaylalarını görmek mümkün. Bunlar arasında Sarıalan yaylası ve Saraycık göleti doğal güzelliği bakımından görülmeye değer yerler arasında.
         <br/>
         <br/>
         Ankara ve İstanbul gibi iki büyük metropole yakın mesafede bulunan Bolu"nun doğa, kültür ve turizm yönünden zengin özellikleri nedeniyle gerek ulusal, gerekse uluslararası toplantılara hitap edecek düzeyde bir kongre merkezine kavuşturulmasının sadece Bolu"ya değil Türk turizmine de katkısı büyük olacak. Şimdilerde Bolu, Anadolu"yu Avrupa"ya bağlayan sessiz sakin bir şehir olarak Davos olmayı bekliyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1818 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11280), [web.archive.org (arşiv bağlantısı)](http://web.archive.org/web/20050215220848/http://www.aksiyon.com.tr:80/yazdir.php?id=11280)
