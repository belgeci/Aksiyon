# Gizli reklama açık ceza

*Hüseyin Sümer 2004.11.01*

<div bgcolor="#FFFEF6">
 <font>
  <img border="0" height="1" src="/web/20060103165018im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103165018im_/http://www.aksiyon.com.tr/resim/517/58.jpg" vspace="5"/>
  </p>
 </font>
 <font class="content">
  Televizyon kanallarına örtülü reklam yaptıkları gerekçesiyle milyarlarca lira ceza kesen Reklam Kurulu’nu sadece televizyon sahipleri değil Reklam Konseyi de eleştiriyor. Kurul ise davetsiz misafir olarak nitelediği bu tür reklamlara ceza kesmekte kararlı görünüyor.
 </font>
 <p>
  <font class="content">
   Reklamlar, müşteri ile ticaret yapan insanlar arasındaki ilişkiyi düzenlerken bazen de ilişkiyi bozacak biçimde yanıltıcı olabiliyor. Reklam Kurulu, bu tür reklamlarda tüketicinin başvurusunu haklı bulduğu anda para cezası veriyor ya da reklamı durdurma kararı alabiliyor. Tüketiciyi Koruma Yasası çerçevesinde 9 yıl önce ortaya çıkan kurul, ahlaka ve rekâbete aykırı reklamlara şimdiye kadar 17 trilyon 840 milyar lira ceza kesti.
   <br>
    <br>
     Reklam Kurulu’na son 10 ayda çeşitli yerlerde yayımlanan ilan ve reklamlara ilişkin 247 şikayet başvurusu yapıldı, bu başvurular için kurul 176 dosya açtı. Açılan dosyalar üzerinden 169 başvuruya ilişkin inceleme başlatıldı. Bu yılın Ocak-Ekim döneminde Reklam Kurulu’na yapılan şikayetlerden sonra 5 reklam ve ilanla ilgili “düzeltme” cezası verilirken, 15’i hakkında da “durdurma’’ kararı alındı. Kurul, bu cezaların 3.7 trilyon liralık kısmını firmalara keserken, mecra kuruluşlarına düşen pay 259 milyarda kaldı.
     <br/>
     <br/>
     Reklam Kurulu’nun bu kararlarından rahatsız olan Konsey, televizyonlarda insanların giysilerinden içeceklerin etiketine kadar her türlü marka adının kapatılmasına karşı çıkıyor. Televizyon kanalları ise Reklam Kurulu tarafından gizli reklam yapma suçlamasıyla karşılaşıp para cezasına çarptırılmamak için marka ve firma adını şimdilik mozaikleme yöntemiyle kapatmaya çalışıyor. Reklam Konseyi ise sektörü düzenlemek için oluşturulan kurulların düzenleyicilik işlevini bir yana bırakıp ağır cezalar yağdırarak yapımcıları ve yayıncıları yıldırdığını düşünüyor.
     <br/>
     <br/>
     NTV’ye örtülü cezası
     <br/>
     <br/>
     Kurul, en son 11 Ekim tarihinde yaptığı toplantıda NTV’de yayınlanan “90 Dakika” isimli programda, sunucunun masasında duran kupaların üzerinde “Shubuo” isimli mobil bilgi ve eğlence platformunun logosuna yer verildiği için örtülü reklamının yapıldığı gerekçesiyle yayıncı kuruluşa 45 milyar ceza kesti. Bu cezalara karşı çıkan Reklam Konseyi ise yapımcıları ve yayıncıları yıldıran bu tutumun, AB yolundaki Türkiye’ye yakışmadığını ileri sürüyor.
     <br/>
     <br/>
     Reklam Kurulu’nun haziran ayındaki toplantısında da, Aks Televizyon Reklamcılık ve Filmcilik San. ve Tic. A.Ş’ye (Show TV) örtülü reklam yaptığı gerekçesiyle idari para cezası verildi. 75 milyar tutarındaki cezanın gerekçesi şuydu: Söz konusu televizyon kanalının ana haber bülteninde Akşam gazetesinin örtülü reklamı yapılmış, bu cürüm bir yıl içerisinde ikinci kez tekrar edildiği için ceza iki katına çıkartılmıştı.
     <br/>
     <br/>
     Reklam Kurulu Başkanı Özcan Pektaş bir malın, hizmetin, ismin, logonun, markanın veya ticari unvanın programlarda ön plana çıkarılıp çıkarılmadığı, başka mal veya hizmetlerle karşılaştırmasının yapılıp yapılmadığı, övgü içerip içermediği, yönlendirme yapılıp yapılmadığı, mal veya hizmet sunanların telefon, faks, elektronik veya olağan posta adresinin benimsetilmeye çalışılıp çalışılmadığı gibi birçok kıstasın titizlikle ele alındığını söylüyor. Gizli reklam konusunda sadece kurul hassas davranmıyor aslında. Radyo ve Televizyon Yayınlarının Esas ve Usulleri Hakkında Yönetmelik de bu konuda işi sıkı tutuyor. Malların, hizmetlerin, ismin, markanın veya üretici ya da hizmet sağlayıcının faaliyetlerinin, para karşılığı veya benzer sebeplerle, programlarda logo, ticari unvan, tescilli marka, görüntü, sözlü ifade olarak veya bunları çağrıştırabilecek imalarla alması gizli reklam olarak tanımlanıyor.
     <br/>
     <br/>
     Aslında yasaların Uluslararası Reklamcılık Derneği, Reklamverenler Derneği, Reklamcılar Derneği, Türkiye Basın Reklam Komisyonu, Televizyon Yayıncıları Derneği, Reklam Özdenetim Kurulu ve Reklamcılık Vakfı’nın başkan ve başkan yardımcılarından oluşan Reklam Konseyi’nin arkasında durduğu söylenemez. Radyo ve Televizyonların Kuruluş ve Yayınları Hakkında Kanun ile Tüketici Yasası da örtülü/gizli reklam yapılmasını yasaklıyor. Konsey, diğer gelişmiş ülkelerde olduğu gibi reklamlarda denetim işlevini üstlenenin sektör temsilcilerini bir araya getiren Reklam  Özdenetim Kurulu olması gerektiğini ısrarla vurguluyor.
     <br/>
     <br/>
     Kararlarının idari yargının denetimine tabi olduğunu, reklam kurulunca uygulanan yaptırımlara 7 gün içinde yetkili idare mahkemelerine itiraz edilebileceğini söyleyen Özcan Pektaş, “Çeşitli televizyon kanallarında bazı ürünlerin görüntülerinin mozaiklenmesi, tümüyle yayıncı kuruluşların tek taraflı kararları sonucu gerçekleşiyor. Reklam yapma amacı dışında çeşitli ürünlerin ekranlarda bir anlığına görünmesi kaçınılmaz olup, bu şekildeki görüntülerle ilgili olarak Reklam Kurulu’nun aldığı bir ceza kararı da bulunmuyor. Yayıncı kuruluşların görüntüler karşısında mozaikleme yapıp yapmaması kendi tercihlerine bırakılıyor” diyor.
     <br/>
     <br/>
     Reklam Özdenetim Kurulu’nun uygulamaları hukuken bağlayıcı değil. Reklam Kurulu’nun farkı ise  kararlarının ceza niteliği taşıması. Tartışmalar devam ededursun Türkiye Reklam Konseyi, hedefine ulaşabilmek için hükümet nezdinde kulis çalışmalarını sürdürmekte ısrarlı.
     <br/>
     <br/>
     (Kuruluşundan beri Reklam Kurulu’nun verdiği toplam ceza 17 trilyon 840 milyar TL)
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17602&yorum_id=1), [web.archive.org (arşiv bağlantısı)](http://web.archive.org/web/20060103165018/http://www.aksiyon.com.tr:80/detay.php?id=17602&yorum_id=1)
