# Netteyim... Alışverişteyim

*Hüseyin Sümer Bilinmeyen-tarih*

<div>
 <font>
  <img border="0" height="1" src="/web/20041211084842im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041211084842im_/http://www.aksiyon.com.tr/resim/449/34.jpg" vspace="5"/>
  </p>
 </font>
 <font class="content">
  Savaş sonrası karamsarlığı ve perakendede yaşanan düşüşlere rağmen, istatistikler her geçen gün daha fazla tüketicinin internetten alışverişe yöneldiğini gösteriyor. Toplumsal ve ekonomik dönüşümler henüz doruğa çıkmadı. Ancak Robespierre’in giyotine giderken gözlemlediği gibi, bu kez sorun kişisel; çünkü kaçınılmaz gelişmelerin ucu şirketinize ya da kariyerinize dokunabiliyor.
 </font>
 <p>
  <font class="content">
   Onun için şirketler, mevcut satış tekniklerinin ötesinde yeni argümanlar bulmak için aklın sınırlarını zorlamaya başladılar.
   <br/>
   <br/>
   Geçen yıllarda yapılan araştırmalarda Türk halkının yüzde 65’inin gizlilik ve kişisel verilerin saklanması konusunda en çok bankalara güven duyduğunu ortaya çıkarmıştı. Peki ya bugünaynı sonuçlar çıkabilir mi? Dün güven dağıtan kurum ve kuruluşlar bugün güvensizlik sinyali verebiliyor. Ancak bütün bunlara rağmen şirketler boş durmuyor.
   <br/>
   <br/>
   Online perakende pazarının yüzde 90’ını oluşturan ABD, İngiltere, Japonya, İsveç, Fransa ve Almanya’nın ötesindeki ülkeler de bu sanal ortamda rekabet etmeye çabalıyor.
   <br/>
   <br/>
   Diğer ülkelerdeki başarısızlığın nedenleri arasında hiç kuşkusuz kredi kartından istenen özel bilgi talebinin fazla olması en büyük etken. Kredi kartı detaylarının verilmek istenmemesi, web sitelerinin düzensiz çalışması ve istenilen ürünün bulunamaması gibi unsurlar da internet üzerinden yapılan alışverişe engel olan nedenler arasında yer alıyor.
   <br/>
   <br/>
   Satın alma işlemini tamamlayabilmek için her 3 işlemden 1’inin ilave telefon görüşmesi gerektirmesi tüketicilerin yarıdan fazlasının hayal kırıklığına uğramasına ve böyle bir deneyimden sonra siteye bir daha girmemesine sebep oluyor. Online tüketicilerin yarıdan çoğu sadece bir-iki siteden düzenli olarak alışveriş yapıyor. Katılımcıların önemli bir çoğunluğu kişisel bilgilerin tekrar tekrar girilmesi zorunlu olduğu için farklı siteleri kullanmak istemiyor.
   <br/>
   <br/>
   Türkiye’nin de yeraldığı Visa AB Bölgesi e-ticaret verilerine göre, AB genelinde e-ticaret işlem hacmi, 2003 yılının ilk üç aylık döneminde 2002’nin aynı dönemine oranla yüzde 120’lik bir artışla yaklaşık iki kat büyüdü. 2003 yılının ilk çeyreğinde Visa kart sahiplerinin internet siteleri üzerinden yaptıkları alışveriş tutarı 2.6 milyar Euro’ya ulaşırken, bu dönem içerisinde gerçekleştirilen işlemlerin sayısı ise 32 milyona yaklaştı.
   <br/>
   <br/>
   Avrupa genelinde Visa kartları aracılığı ile gerçekleşen online işlemlerdeki büyüme oranına en çok katkıda bulunan sektörler seyahat ve eğlence oldu. Yakın zamanda yaşanan Irak Savaşı’na rağmen, 2003 yılının ilk aylarında turizm ve eğlence sektöründe yapılan online harcamalar bir önceki yılın aynı dönemine oranla yüzde 303 oranında bir artış göstererek, üçe katlandı.
   <br/>
   <br/>
   Restoran rezervasyonları, sinema ve konser bileti satışları ile araç kiralama en çok büyüme kaydedilen diğer sektörler olurken, online uçak bileti rezervasyon işlemleri de 2003 yılının ilk çeyreğinde 2002 yılının aynı dönemine göre yüzde 666 oranında artış gösterdi.
   <br/>
   <br/>
   Ülkeler bazında ele alındığında ise e-ticaret hacmi büyümesinde yüzde 28 ile İspanya, yüzde 26 ile İtalya ve yüzde 20 ile Fransa ilk üç ülke olarak sıralandı. Yüzde 16’lık büyüme oranına rağmen İngiltere ise 1.8 milyar Euro tutarındaki online işlem hacmi ile e-ticaret konusunda en güçlü ülke olmayı sürdürüyor.
   <br/>
   <br/>
   İstatistikler savaş sonrası karamsarlığı ve perakendede yaşanan düşüşlere rağmen, online alışverişin popülerliğini artırdığını gösteriyor. Özellikle bu dönemde sezonluk olarak Avrupa genelinde yiyecek-içecek tüketiminde yüzde 10’luk bir düşüş olmasına rağmen on line satışlarda elektronik aletlerde yüzde 10, ev eşyalarında ise yüzde 20 oranında bir artış oldu. Rakamlardan da anlaşılacağı üzere, internet üzerinden en çok para harcayan ülke grubunda İspanya ve İtalya’daki online tüketicileri yer aldı.
   <br/>
   <br/>
   Türkiye’de ise 2003 yılının ilk üç aylık döneminde Visa kartları ile gerçekleşen online işlemlerde yüzde 130 oranında bir artış olurken Avrupa’ya paralel olarak e-ticaret hacmiyle birlikte online yapılan alışverişlerde yüzde 186 oranında bir yükseliş gerçekleşti.
   <br/>
   <br/>
   Verilere bakıldığında, perakende harcamalarına rağmen online işlemlerde kaydedilen ivme her geçen gün daha fazla tüketicinin internete yöneldiğini gösteriyor. Araştırmalar öyle gösteriyor ki önümüzdeki günlerde online satış kanallarını yeterince geliştiremeyen şirketler hiç kuşkusuz potansiyel satış kayıpları yaşayacaklar.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2785), [web.archive.org (arşiv bağlantısı)](http://web.archive.org/web/20041211084842/http://www.aksiyon.com.tr:80/detay.php?id=2785)
