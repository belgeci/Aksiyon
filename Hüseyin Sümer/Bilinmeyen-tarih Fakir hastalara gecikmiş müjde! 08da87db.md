# Fakir hastalara gecikmiş müjde!

*Hüseyin Sümer Bilinmeyen-tarih*

<div>
 <font>
  <img border="0" height="1" src="/web/20050120113305im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113305im_/http://www.aksiyon.com.tr/resim/467/56.jpg" vspace="5"/>
  </p>
 </font>
 <font class="content">
  Özel Hastaneler Yönetmeliğinde fakir hastaların bu hastanelerde ücretsiz tedavi olabileceklerine ilişkin bir ifade var. Konunun üzerine giden olmadığı için, bu haktan kaç kişinin yararlandığı bilinmiyor. Yönetmelik uygulanırsa, ilaç satın alamadığı için tedavi olamayan çok sayıda vatandaş rahata kavuşacak.
 </font>
 <br/>
 <p>
  <font class="content">
   Hastaneler, ülkemizin sosyolojik durumunu yansıtan manzaralarla doludur. İnsanların kuyruklarda çaresiz bekleyişleri etkileyicidir. Yoksulluk ve bilgisizliğin önümüze serdiği bir tablodur bu. Gecekondularda, izbe yerlerde doğan çocukların kötü kaderi hastane kuyruklarında da devam eder. Hastanelerde servislerin önlerinde uzayıp giden kuyruklar, gören göz için ne çok anlam ifade eder.
   <br>
    <br>
     Sağlık hizmetlerinde gittikçe büyüyen bir dengesizlik oluştu Türkiye"de. Bir tarafta hekim açığı, diğer yanda iş arayan hekimler... Bir tarafta bomboş hastaneler, diğer yanda aylarca yatak bekleyen hastalar... Köşe başlarına plansızca kuruluvermiş özel hastanelerden medet uman bir sağlık sistemi... "Paran kadar hizmet" anlayışının ötesine gidememiş, sosyalleşememiş, sağlığın bir fert için en temel hak olduğunun farkına varamamış bir yapı...
     <br>
      <br>
       Hastası da doktoru da mutsuz...
       <br/>
       <br/>
       Ekonomik krizler yüzünden gittikçe fakirleşen vatandaş, ihtiyaçlarını karşılayamıyor. Sokaklardaki zorlu mücadelenin benzeri, hastane kuyruklarında da yaşanıyor.
       <br/>
       <br/>
       Devletin elini eteğini çektiği, adeta işletemediği SSK hastanelerinde tedavi arayan insanlar çoğu kez yaşamlarını kaybediyor. SSK hastanelerini ıslah etme konusunda, randevu sistemiyle ve en yakın sağlık ocağına gidebilme uygulamasıyla bir nebze de olsa yaraya neşter vurulmuş oluyor.
       <br/>
       <br/>
       Devletin boşluğu dolduramadığı sağlık sektöründe, her mahallede bir hastane açan özel teşebbüs buradan kâr etmenin yollarını arıyor. İstanbul gibi büyük şehirlerde sayıları gittikçe artan bu hastaneler, parası olan vatandaşların sağlık sorunlarına kısmen de olsa çözüm üretiyor. Kısmen diyoruz çünkü artık her mahallede gördüğümüz özel hastaneler belli bir standarda sahip değil. Ayrıca, buralardaki sağlık hizmetlerinin fiyatları da astronomik boyutlarda. Özel hastanelere acilen kaldırılanlar, tedavileri bittikten sonra önlerine sürülen faturalar yüzünden daha ağır hasta olabiliyor.
       <br/>
       <br/>
       Sağlık sektörü uzmanlık işi olduğu için, hastalar tek tek her şeyin hesabını soramıyor. İşte burada devletin denetçi elinin imdada yetişmesi gerekiyor. Devlet, denetleme görevini yerine getirebilseydi, SSK hastaneleri de itibarlarını bu kadar kaybetmezlerdi. Sonuçta SSK hastanelerinden kaçan vatandaş, iyi işletilmeyen bazı özel hastanelerin insafına terk edilmiş oluyor.
       <br/>
       <br/>
       13 Nisan 2003 günü Resmi Gazete"de yayınlanıp yürürlüğe giren Özel Hastaneler Yönetmeliği, Devlet ve SSK hastanelerinde kuyruk bekleyen insanların derdine çare olabilecek nitelikte.
       <br/>
       <br/>
       Yönetmelikte dikkati çeken en önemli değişiklik, vakıf üniversitesi hastanelerinin yönetmelik kapsamına alınması ile bu alandaki belirsizliğin giderilmesi olarak kamuoyuna yansımıştı. Fakir vatandaşları yakından ilgilendiren Özel Hastaneler Yönetmeliği"ndeki bir hükmü birçok kimse gözden kaçırdı. Söz konusu hükümde, "Özel hastanelerde, en az bir yatak olmak kaydıyla yatakların yüzde 3"ü fakir ve muhtaç hastaların tedavisi için ayrılır ve bu sayı ruhsatlarında gösterilir. Ücretsiz tedavi için ayrılan bu yataklarda, Sosyal Yardımlaşma ve Dayanışmayı Teşvik Fonu Başkanlığınca öngörülen kriterlere uygun fakir ve muhtaç kişilerden, hastanenin bulunduğu yerdeki en büyük mülki amir veya müdürlük tarafından sevk edilen hastalar ile acil olarak müracaat eden ve başka bir kuruma nakli tıbben mümkün olmayan fakir ve muhtaç hastaların tedavileri ücretsiz olarak yapılır" deniliyor.
       <br/>
       <br/>
       Yeni yönetmelikte, ücretsiz tedavi edilecek fakir ve muhtaç hastaların tespitinde hastane yöneticilerinin seçim yetkisi kaldırılıp bu yetki sağlık müdürlüğüne ve kaymakamlıklara veriliyor. Kamuoyu tarafından yaygın olarak bilinmeyen bu düzenlemeye göre fakir hastalar özel hastanelerde ücretsiz tedavi olabilecek.
       <br/>
       <br/>
       Bugüne kadar konunun üzerine giden olmadığı için, bu haktan ne kadar kişinin yararlandığı ya da özel hastanelerin ne kadar kişiyi tedavi ettiği bilinmiyor.
       <br/>
       <br/>
       Tüketiciler Birliği Genel Başkan Yardımcısı Ömer Keser, yönetmeliğin getirdiği düzenlemenin sorumlu memurlar tarafından uygulamaya konmadığını belirtiyor. Ülkemizde parası ve sosyal güvencesi olmadığı için hastane hastane dolaştırılan, hastanede rehin kalan, ilaç satın alamadığı için tedavi olamayan çok sayıda yurttaşımızın bulunduğunu belirten Keser, yönetmelikteki düzenlemenin uygulanmasıyla birçok fakir hastanın tedavisinin yapılacağını söylüyor.
       <br/>
       <br/>
       Müstakil Tüketiciler Birliği, yönetmeliğin getirdiği bu düzenlemenin uygulanıp uygulanmadığı hususunda İl Sağlık Müdürlüğünden teftiş yazısı istemiş; ancak herhangi bir cevap alamamış. Birlik, geçtiğimiz günlerde konuyu mahkemeye taşıdı.
       <br/>
       <br/>
       Kamu görevlilerinin uyması gereken yönetmelik hükümleri İstanbul eski Valisi Erol Çakır, İstanbul İl Sağlık eski Müdürü Osman Karaaslan ve İstanbul İl Sağlık Müdürü Erman Tuncer tarafından uygulanmadığı için bu kişiler hakkında görevi ihmal nedeniyle Cumhuriyet Savcılığı"na suç duyurusunda bulunuldu.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3187), [web.archive.org (arşiv bağlantısı)](http://web.archive.org/web/20050120113305/http://www.aksiyon.com.tr:80/detay.php?id=3187)
