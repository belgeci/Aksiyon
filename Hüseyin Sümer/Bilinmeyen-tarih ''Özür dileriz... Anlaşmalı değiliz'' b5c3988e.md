# ''Özür dileriz... Anlaşmalı değiliz''

*Hüseyin Sümer Bilinmeyen-tarih*

<div>
 <font>
  <img border="0" height="1" src="/web/20041225001846im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225001846im_/http://www.aksiyon.com.tr/resim/459/60.jpg" vspace="5"/>
  </p>
 </font>
 <font class="content">
  Türkiye Seyahat Acenteleri Birliği’ne üye 4 bin 800 acente Türk Hava Yollarından uçuş yapacak kişilere bilet satmak istiyor. Anlaşmalı iki yüz acentenin yılda 1 milyar dolar dolarlık bilet satması acentelerin iştahını kabartıyor. Turizm sektörüne ciddi anlamda umut bağlayan Türkiye’de hava meydanından tüketiciye kadar gelen zincirde yaşanan plansızlıklar süredursun, bu işin her türlü pazarlama yönünü bilen ülkeler kasalarına milyar dolarları katmaya devam ediyor. Oysa bizde sıradan bir yolcunun bilet alabilmesi için bile ayrıca seyahat etmesi gerekli.
 </font>
 <p>
  <font class="content">
   Eğer havayolu ile yolculuk ediyorsanız çok defa başınıza gelmiştir; önünüze çıkan ilk seyahat acentesinden biletinizi almak için teşebbüse geçersiniz, ancak çoğu zaman alamazsınız. Çünkü cadde üzerinde karşınıza çıkan bir çok acente Türk Hava Yolları ile anlaşmalı değildir.
   <br/>
   <br/>
   Cebinizde nakit para ya da kredi kartı olması, Ankara ya da İstanbul’a gitmek istediğinizi söylemeniz bir şey ifade etmez. Size verilecek cevap bellidir: ‘Bilet yok!’ Çünkü acente vardır ancak ‘anlaşmalı’ olmayan, yani bilet satmayan.
   <br/>
   <br/>
   Bugün uçakla yolculuk yapmak isteyen bir Türk vatandaşı, gideceği yere ait biletini iki yüz büyük acentenin birinden almak zorunda. Otobüs firması ile seyahat etmek isteyen bir yolcu istediği firmanın yazıhanesini bir çok noktada bulup biletini alabiliyorsa, havayolunu tercih edenler aynı kolaylığın THY biletleri için de geçerli olmasını istiyor. Nitekim Türkiye Seyahat Acenteleri Birliği’ne üye 4 bin 800 küçük acente Türk Hava Yolları’ndan uçuş yapacak kişilere bilet satmak istiyor. Teminatlarını THY’ye yatıran 200 civarındaki satış noktasının, yılda 1 milyar doları geçen miktarda bilet satışı gerçekleştirmesi acentelerin iştahını kabartıyor.
   <br/>
   <br/>
   Rekabet yavaş yavaş kızışıyor
   <br/>
   <br/>
   Yılda 100 milyon dolar civarında komisyon toplayan acenteler ise mevcut durumdan memnun. Çünkü pastayı paylaşmak istemiyorlar. Turizm sektörü üzerinde yıllardır kafa yoran, uzun yıllar yurtdışında turizmle ilgilenen Baracuda Tours’un sahibi Cem Polatoğlu acentelerin içinde bulunduğu durumu “bakkalın ekmek satamaması” olarak değerlendiriyor.
   <br/>
   <br/>
   THY bileti satmak isteyenler arasında geçmiş yıllarda yurtiçi ve yurtdışı uçuş yapan, daha sonra iflas eden İstanbul Hava Yolları’nın biletini satan acenteler de var. Önümüzdeki günlerde iç hatlarda da uçuş yapacak olan Fly Air’in bu acenteler aracılığıyla bilet satabileceği söylenirken sözkonusu fırsattan THY’nin yararlanmaması turizm acenteleri tarafından garip karşılanıyor. Özellikle yeni şirketlerin de yakın zamanda uçuşa başlaması rekabetin iyice kızışacağını gösteriyor. Fly Air’in İstanbul-Trabzon seferlerini başlatması rekabeti ateşleyecek ilk fitil. Bu durumda Türk Hava Yolları’nın ne yapacağı merak konusu. Özellikle önümüzdeki aylarda MNG, Fly, Öger, Atlas, Freebird ve Pegasus Hava Yolu şirketlerinin de iç hatlarda uçması, Türk Hava Yolları’nın bilet satış ağının zayıf düşeceğini gösteriyor.
   <br/>
   <br/>
   Seyahat acenteleri bu hareketli ortamda seslerini yükseltmeye çalışıyor. Baracuda Tours’un sahibi Cem Polatoğlu bu konuları yüksek sesle düşünenlerden. Polatoğlu; “Türkiye’de 4 bin 800 acente önümüzdeki aylarda diğer havayolu şirketlerinin biletlerini satarken THY bileti satma yetkisini haiz olmayacak. Bugün uçakla yolculuk yapmak isteyen bir Türk vatandaşı, gideceği yere ait biletini iki yüz büyük acentenin birinden almak zorunda. Bunun nedeni, ya işgüzarlık ya da Türk Hava Yolları’nın sunacağı bir sürü gerekçeden birisi. Oysa bu ülkede seyahat özgürlüğü olduğunu bilen müşteriler, THY’nin biletlerini bir çok satış noktasından almak istiyor. THY, özel bir şirket olsa kendisi bilir diyebilirsiniz. Ancak hepimizi yakından ilgilendiren yarı özerk bir kurumun böyle serbest davranma hakkı bulunmuyor” diyor.
   <br/>
   <br/>
   Çözüm POS makinası vermek
   <br/>
   <br/>
   Türkiye, turizme büyük umutlar bağlamış bir ülke. Coğrafyası, doğal güzellikleri, tarihi geçmişi ne kadar elverişli olursa olsun bu sektördeki pazarlama teknikleri neredeyse yok denecek kadar yetersiz. Türk medyası sadece THY eliyle, o da çok detaylı olmayan kısa notlarla bilgilendiriliyor. 4 milyon insanı istihdam eden, 32 sektörü besleyen ve sürekli gelişme halinde olan turizmdeki sorunların çokluğu bu alanda çalışanları rahatsız ediyor. Ufak tefek sorunların halledilememesi sektörde çalışanların ekmek kapısının kapanmasına neden oluyor.
   <br/>
   <br/>
   Aslında TÜRSAB üyesi acentelerin THY bileti satışına başlamaları o kadar zor bir olay değil. Acentelerin bu konudaki teklifi, Türk Hava Yolları’nın kendilerine birer POS makinası vermesi. Böylece satılan bilet tutarı direkt olarak THY’nin kasasına girecek. Acentenin yapacağı tek şey kredi kartını THY’nin POS cihazından geçirmek. Bir çok müşterinin işini kolaylaştıracak bu işe büyük acenteler ve THY şimdilik karşı çıkıyor. Aynı THY, küçük gördüğü bu sorunları çözmek yerine özelleşme aşamasında yüksek teklif alabilmesi için büyük kârlar yapan ve gelecek vadeden bir yapıya bürünmenin yollarını da arıyor! Acenteler 100 milyon dolarlık komisyonları üleşmeye çalışadursunlar piyasaya yeni girecek şirketlerin havacılık sektörüne ne ölçüde hareketlilik ve rekabet getireceğini ise zaman gösterecek.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2994&yorum_id=1), [web.archive.org (arşiv bağlantısı)](http://web.archive.org/web/20041225001846/http://www.aksiyon.com.tr:80/detay.php?id=2994&yorum_id=1)
