# Alışverişte yeni hedef aile

*Hüseyin Sümer 2005.05.02*

<div>
 <p>
  <font>
   15 yıldır Avrupa’da tüketici davranışlarını inceleyen Francesco Morace, alışverişte yeni hedefin aile olduğunu söylüyor. Morace, İtalyan ayakkabı markası Pollini’nin, Türk modacı Rıfat Özbek’le bir çalışma yaptığını, bunun Avrupa’da çok olumlu yankı bulduğunu dile getiriyor.
   <br/>
   <br/>
   Tüketiciyi sosyo ekonomik kriterlere göre gruplamak mümkün değil artık. Dışarıdan bakıldığında, tüketicinin talepleri karmakarışık istekler bütünü gibi görünüyor. Neredeyse mağazaların müşteri adedi kadar müşteri tipi oluşmaya başladı. Eğitim ve gelir yükselince “bugünü yaşa” felsefesi ekonomide tüketimi güçlendirmeye başladı. Tüketicilerin yaş gruplarına, coğrafi bölgelere, gelir düzeyi ve hayat tarzı ile dünya görüşü gibi parçalara ayırma sürecine 10 yıl daha devam edilmesi bekleniyor.
   <br>
    <br>
     Bunlara rağmen Türkiye’de henüz  tüketici eğilimleri konusunda çok ciddi araştırmalar yapılmış sayılmaz. Şirketler, genelde, yaptıkları anketlerin sonuçlarını kendilerine saklıyor. Müşteri ise alışveriş için daha az zaman harcayarak, hızlı yaşamanın yollarını keşfediyor. Dahası, tüketiciler, memnun olmadığı konularda şikayetlerini hemen ortaya koyarken, kolay kolay da bağışlayıcı davranmıyor. Buna karşın, alışveriş mağazaları da değişimin gerisinde kalmamak ve yeni eğilimleri yakalayabilmek için büyük çaba sarfediyor.
     <br>
      <br>
       Future Concept Lab. pazarlama ve tüketim konusunda uzmanlaşmış en gelişmiş araştırma merkezlerinden biri. Şirketin Başkanı Francesco Morace, 15 yıldır Avrupa’daki tüketici davranışlarını inceliyor. Pazarlama ve tüketim eğilimleri konusunda uzmanlaşmış araştırma merkezlerinden biri olan Future Concept Lab, uluslararası alanda faaliyet gösteren bir araştırma şirketi. Gerek İtalyan şirketlerine gerek yabancı şirketlere stratejik danışmanlık yapan Morace, çeşitli ülkelerde kurslar ve seminerler verdi. Morace, Türkiye’nin içinde bulunduğu durumu ve bu konuda geleneksel tavrıyla nasıl güçlü olabileceğine dair birçok konuyu Aksiyon’a anlattı.
       <br>
        <br>
         -Her gün yeni bir alışveriş merkezi açılıyor. Ürün çeşidi adeta ihtiyaçların ötesine geçti. Mağazalar yeni alternatifler arıyor. Şimdi hangi eğilimler güçlü?
         <br/>
         <br/>
         Ailelerle birlikte yapılan tüketimde yükselen bir eğilim var. Farklı yaştan insanları birbirine bağlayan ürünler ortaya çıkıyor. Geçmişin estetiğini bugüne taşıyan, klasikle moderni birleştiren ürünlere doğru bir gidiş söz konusu. ABD ve Avrupa’da özel günler için yapılan tüketim de önem kazandı. Özellikle deneyimlerin paylaşımıyla ilgili artan bir eğilim var. İnsanlar artık paylaşmak istiyor. Bu, gelecekte gittikçe daha çok önem kazanacak.
         <br/>
         <br/>
         -Peki geleneksel kültürün ön planda olduğu ülkeler bu sınavı nasıl verecek? Geleneğin modernite karşısındaki tavrı ne olacak?
         <br/>
         <br/>
         Geleneksel ürünlere modern unsurlar katarak kullanım alanları artırılabilir. Bu anlamda Türkiye kültür açısından önemli. Çünkü, inanılmaz sayıda çok ürünü var. Kırsal bölgelerin karakterini ortaya çıkarmak çok önemli. küreselleşmeyle birlikte kendinize özgü ürünleri sergileyebilirsiniz. Kaliteli bir ürününüz varsa mükemmel bir netice almanız mumkün.
         <br/>
         <br/>
         -Bu süreçte Türkiye’nin içinde bulunduğu durum iç açıcı mı?
         <br/>
         <br/>
         Türkiye Doğu ile Batı arasında çok önemli bir ülke, Akdeniz bölgesi için cazip bir merkez. Hem Doğu hem de Batı değerlerini birleştirdiğinden bu konuda çok önemli bir oyuncu olabilir. Siz de küreselleşmenin bir parçası olduğunuzu bilin. Küreselleşmenin pasif bir seyircisi olarak kalmayın. Kendi dehanızı ortaya çıkarın. Türkiye çok önemli bir deha merkezi. Çok farklı ülkelerde bu dehayı yansıtabilir, yerel kimliğinizi onlara sunabilirsiniz. Tipik ve özgün olmak artık önem kazanacak. Farklı kültürlerin birbirlerinden etkilenmelerinden güzel sonuçlar çıkarılabilecek. İtalyan ayakkabı markası Pollini, Türk modacı Rıfat Özbek’le bir çalışma yaptı ve çok güzel şeyler ortaya çıktı. Bu örnekleri çoğaltıp Türk kültürünün Avrupa kültürüyle entegre olması fırsatlarını değerlendirebilirsiniz.
         <br/>
         <br/>
         -Türkiye içinde bulunduğu bu haliyle Avrupa’nın istediği bir toplum mu?
         <br/>
         <br/>
         Her şeyden önce Avrupa Türkiye’nin önemli olduğunu anlayacak. Türkiye geleneksel değerleri koruyarak moderniteyi birleştirmeli. Türkiye’nin bazı konularda sosyal ilerlemeler kaydetmesi gerekiyor. Kadının toplumdaki yeri, ailenin içindeki yeri. Türkiye, kültürünü yeniden keşfetmeli. Burası, çok çabuk ilişki kurabilen insanlar ülkesi. Kolay ilişki kurabilir olması kültürün taşınması konusunda büyük avantaj. Mesela, doğudaki olan kültürler içine kapanık olur. Ama Türkler öyle değil. İlişkilerin geliştirilmesi açısından bu fırsatın iyi kullanılması gerekir.
         <br/>
         <br/>
         -İnsanlar modern dünyayı sorguluyor. Amerikan toplumunun içinde bulunduğu durum insanları pek memnun etmiş görünmüyor. Postmodern çizgiye doğru bir kayış var. Lambaları söndürüp mum ışığında yemek yemeye devam mı edeceğiz?
         <br/>
         <br/>
         Amerika gibi bazı değerlerini kaybetmiş ülkelerde bu tür sorgulamalar çok fazla yapılıyor. Türkiye postmodern bir noktaya gelmedi. Postmoderniteyi sorgulayıp şu andaki değerlere sahip çıkmalıyız. Bu olanları görüp ona göre savunma mekanizması geliştirmek gerekiyor.
         <br/>
         <br/>
         -Türkiye gibi ülkeler için model Avrupa mı yoksa ABD mi?
         <br/>
         <br/>
         Bundan sonraki değişim modeli tamamen Avrupai değişim modeli olacak. Amerikan modelinden çok daha yumuşak bir ortam olacak. Amerikan modeli tamamen bireye dayanıyordu. Onun başarısına, mutluluğuna yani her şey bireyin üzerine konumlanmıştı. Ancak Avrupa modeli öyle değil. Gruba, aileye, daha yumuşak ilişkilere dayanan bir model.
         <br/>
         <br/>
         -Tüketici bu kadar mal çeşidi karşısında çılgına dönmüş durumda. Bu durum bizi korkutmalı mı?
         <br/>
         <br/>
         İnsan zihni çok seçici. İnsan yavaş yavaş ne seçeceğini zaman içinde öğrenecek. İnsanların seçimleriyle ve tecrübeleriyle ortaya çıkacak.
         <br/>
         <br/>
         -Türk müteşebbisine bu değişim  sürecinde geri kalmaması için hazır önerileriniz var mı?
         <br/>
         <br/>
         Her şeyden önce deneyimlerini arttırmak için dünyayı gezmelerini, gezdikleri gördükleri yerdeki olayları izlemelerini tavsiye ediyorum. Bunları izleyip hemen gelip kopyalamamalı. Buraya gelip kendi kültürleriyle sentez oluşturup bu sentezi üretimlerinde kullanmalılar. Hiçbir zaman kişiliğinizi unutmayın, burada bırakmayın.  Her zaman için kendi varlığınızı korumaya çalışın.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 989 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21075), [web.archive.org (arşiv bağlantısı)](http://web.archive.org/web/20051110085408/http://www.aksiyon.com.tr:80/yazdir.php?id=21075)
