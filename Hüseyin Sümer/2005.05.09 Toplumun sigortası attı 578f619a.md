# Toplumun sigortası attı

*Hüseyin Sümer 2005.05.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Her fırsatta günlük kârları düşünüp uzun vadeli projeler hazırlamayı ihmal eden sigortacılar, sattıkları poliçelerin karşılığında hiçbir şey vermek istemediklerinden toplumda güven kaybına uğradılar. Oysa küçücük bir Hollanda bile kişi başına 2 bin 290 dolar prim üretimi yaparken, Türkiye’de sigortacılık kişi başına 48 dolar primin ötesine geçmediği için hayatın en temel alanlarına giremedi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070630072610im_/http://www.aksiyon.com.tr/resim/544/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   11 Eylül 2001 tarihinde ABD’de gerçekleştirilen ikiz saldırılarından en büyük yarayı finans sektörü aldı. Özellikle ölenlerin yakınlarına verilen tazminatlar sigortacılığın mali yapısını zayıflattı. 2001, sigortacılık tarihine “kara yıl” olarak geçti. Milyarlarca dolar zarar eden şirketler terör riski karşısında özel sözleşmeleri hizmete koymak zorunda kaldı. Hasarın kapsamı büyüdükçe sigorta şirketlerinin işi de zorlaştı. Özellikle doğal afetlerde ve geniş kitleyi hedefleyen terörist saldırılarda sigorta şirketleri güç duruma düşebiliyor. Mudilere imzalatılan poliçelere her ne kadar “savaş hali hariç” ibaresi konsa da savaştan beter durumlar karşısında sigorta şirketlerinin de çaresiz kaldığı bir gerçek.
   <br>
    <br>
     Benzer olayı Türkiye 17 Ağustos 1999 depremi ile yaşamıştı. Birçok depremzede hasar gören evlerini ve otomobillerini bir daha geri alamamıştı. Bir gün öncesine kadar zenginlik içinde yaşayan insanlar depremle birlikte fakirlikle yüzleşti. Bu elim olaydan sonra binalar “zorunlu deprem sigortası” ile güvence altına alınmak istendi.
     <br/>
     <br/>
     Bir anlamda, sigorta bilincinin gelişmesi açısından milat olması beklenen deprem, ileriki günlerde unutuluverdi. Bu durum aslında Türkiye’de sigortacılığın hayatın en temel alanlarına bile giremediğinin bir göstergesi. Bizde hâlâ kişi başına yıllık prim üretimi 48 dolarda  seyrederken, aynı rakam Hollanda’da 2 bin 290 dolar seviyesinde. Prim üretiminin bu kadar düşük olmasında sektördeki şirketlerin etkisi unutulamaz! Her fırsatta günlük kârları düşünen sigortacıların, sattıkları poliçelerin karşılığında hiçbir şey vermek istememeleri toplumun sigortacıya olan güvenini her geçen gün öldürdü.
     <br/>
     <br/>
     Artan rekabet şartları, işletme giderlerinin düşürülmesi, operasyonel verimliliğin artırılması, yeni stratejilerin pazarda hızlı ve etkin uygulanması konuları, sigorta şirketleri üzerinde önemli bir baskı oluşturuyor. Özellikle büyük çaplı iflaslar sektörün gelişmesine engel oldu. Akdeniz ve Emek gibi birçok sigorta şirketinin, faaliyetine son verilip Tasarruf Mevduatı Sigorta Fonu’na (TMSF) devredilmesi sektöre olan itibarı iyice zayıflattı. Bir taraftan yirmi civarında sigorta şirketinin hayatına son verilirken öte yandan el konan şirketlerin mağdurlarına çözüm üretilmemesi de güvensizlik duygusunu pekiştirdi.
     <br/>
     <br/>
     Emeklilik sigortalarında da yeterli gelişim sağlanamadı. Özellikle “hayat” sigortalarında 10 yıl prim ödeyen vatandaşın eline “Alın bu sizin emekli paranız.” diyerek bugünkü rakamla bin YTL verip binlerce insanın hayal kırıklığına uğratılması kötü örnekler olarak hafızalara yerleşti. Bugün sigortaya para yatırıp emekli olacakları da aynı akıbetin beklediğini düşünen kişiler hayat sigortasına ve bireysel sigortalara temkinli yaklaşıyor.
     <br/>
     <br/>
     Peki, bugün emeklilik sistemine para aktaran kimse 15 yıl sonra emekli olduğunda yine aynı durumla karşılaşacak mı? “Türkiye’nin  o günkü şartları bilinmediği için sigorta şirketlerinin ödeyeceği paranın pula çevrilme tehlikesi var. Enflasyon tek hanelere indi. Acaba bu böyle devam edecek mi etmeyecek mi? Böyle bir endişe var. Eğer bu endişe gerçekleşmezse kuşkular ortadan kalkacak. Tek haneli bir enflasyonda değerlendirilen paralar, enflasyon yine ikili, üçlü hanelere çıkarsa beklentileri karşılamayacak.” diyor, Sigorta Acenteleri Birliği Başkanı Levent Korkut.
     <br/>
     <br/>
     Rekabet öldürüyor
     <br/>
     <br/>
     Türkiye Sigorta ve Reasürans Şirketleri Birliği’nin her üç ayda bir hazırladığı ikinci el liste fiyatının gerçekçi olmadığını, yüksek rakamlar çıkartıldığını belirten Korkut, “Sigorta şirketleri, kasko sigortasına sahip milyonlarca araç sahibine fazladan para ödetiyor.” diyor. Bugün trafikte seyreden araçların çoğu kasko kapsamında olmadığı için hasar ücretini taşıt sahibi tek başına üstleniyor. Rakamın düşük kalmasının sebebi olarak geçmişte yapılan hatalar gösteriliyor. Poliçelerindeki tutarları günü gününe ödeyen kişilerin, iş hasarları karşılamaya gelince 3 ay bekletilmeleri güven sarsıyor. Aslında sigorta şirketleri, kasko poliçelerinden çok fazla kazanç sağlamıyor. Birçok sigorta şirketinin bu branşlardan zarar ettiği biliniyor.
     <br/>
     <br/>
     Kaskoda sigorta şirketleri birbirlerine bakarak fiyat verdiği için, rekabet sektörün aleyhine işliyor. X şirket bin YTL fiyat vermişse, diğeri “Ben 950’ye kasko yaparım.” diyebiliyor.Çoğu sigorta şirketi bu nedenle kasko poliçelerinde zarar ederken, açığı diğer bölümlerden karşılamaya çalışıyor. Geçmişte bunun acısını çeken firmaların aslında daha gerçekçi poliçeler satması gerekirken hâlâ aynı hataların sürdürülmesi sektörün gelişmesini engelliyor.
     <br/>
     <br/>
     Önceki yıllarda ikinci el araçlar enflasyondan dolayı değer kazanıyordu. Enflasyon düşünce otomobil şirketleri ellerindeki araçları satabilmek için cazip vadeli satış kampanyaları düzenledi. Nitekim satışlar ikinci elden sıfır model otomobillere kaydı. Bu durumda ikinci el araçların fiyat tespiti zorlaştı. Türkiye Sigorta ve Reasürans Şirketleri Birliği’nin yayımladığı ikinci el araçların fiyat listesi sigorta şirketleriyle araç sahiplerini karşı karşıya getiriyor. Değerler bu listeye göre yapıldığı için sigorta şirketi, araç çalındığında ya da perte ayrıldığında poliçenin değerinden ziyade o dönemdeki ikinci el fiyata bakarak ödeme yapıyor. Sürtüşmeler de ondan sonra başlıyor.
     <br/>
     <br/>
     Zorunlu deprem ilgi görmedi
     <br/>
     <br/>
     Örneğin üç yaşındaki bir Grand Chrokkee cipin fiyatı poliçede 110 bin YTL yazarken, aracın piyasa rayiç bedeli 78 bin YTL. Sigorta, gerçek değeri 78 bin YTL olan araca 110 bin YTL üzerinden prim alırken, araç çalındığında ödediği rakam ise neredeyse 40 bin YTL düşük. Sigorta şirketinin bir yıl boyunca geriye dönük olarak fazla aldığı primi iâde etmesi gerekirken bu hiçbir zaman gerçekleşmiyor.
     <br/>
     <br/>
     Sigorta cephesinde bunlar yaşanırken Ankara, İzmir, İstanbul gibi illerin trafik yoğunluğuna göre kasko poliçelerinin yüksek fiyattan satılması yeni uyanıkların ortaya çıkmasına vesile olmuş. Birçok araç, özellikle filo sahipleri, fiyatı düşük şehirlerin plakasını alarak riskli yollarda ucuz kasko primi ödeyip sigorta şirketlerini yanıltıyor.
     <br/>
     <br/>
     Doğal Afet Sigortalar Kurumu (DASK) deprem sigortası uygulamasını 27 Eylül 2000’de başlattı. Ancak, ne acıdır ki 13 milyon konutun sadece 2 milyonu bu sisteme dahil oldu. Bugüne kadar meydana gelen ve büyüklüğü 3,6 ile 6,5 arasında değişen 96 adet deprem nedeniyle 4 bin 999 hasar görmüş konut sahibine DASK tarafından ödenen toplam tazminat tutarı, 8 milyon 537 bin 233 YTL oldu.
     <br/>
     <br/>
     Oysa dönemin hükümeti zorunlu deprem sigortası yaptırmayanlar için Dünya Bankası’na 27 Mart 2001 tarihinden sonra, olası bir depremde devletin yardım etmeyeceğini taahhüt etmişti. Bu çarpıklığı Levent Korkut şöyle açıklıyor: “Zorunlu deprem sigortası varsa ‘devlet baba’ çıkıp ben deprem konutu yapacağım diyememeli. Yasa taslağındaki madde çok açık, devlet deprem konutu yapamaz. Hem siz zorunlu deprem sigortası koyacaksınız hem de depremde yıkılan evinizi yapacağız diyeceksiniz. Adam o zaman sigortayı yaptırmasam da olur der.”
     <br/>
     <br/>
     Uçak, pisti şaşırdı
     <br/>
     <br/>
     Aslında sigortacılık genel olarak halk arasında anlaşılmış değil. Neleri kapsayıp neleri kapsamadığı tam olarak bilinmiyor. Oysa yangından su baskınına, terörden iş yeri durmasına kadar “Tüm İş Sigortası” bütün bu olumsuzluklarda hasarları ve kayıpları ödüyor. Sigortalar bize çok çok ilginç gelen kayıpları kapsam içine alıyor.
     <br/>
     <br/>
     Mesela, her türlü hava taşıt aracının çarpması ya da bu taşıtlardan parça düşmesi sonucu ortaya çıkabilecek zararları Tüm İş Sigortası ödüyor. Aynı sigorta grev, lokavt, kargaşa ya da halk hareketleriyle terörist eylemler sırasında meydana gelen olayların ve yetkili makamların aldığı önlemlerin sigortalı kıymetlere vereceği zararları teminat altına alıyor.
     <br/>
     <br/>
     Sonuçta, dürüst sigortacılığın yaygınlaşmasıyla birlikte halkın sigortaya olan inancı sektörün pazardan alacağı payı da artıracak. Amaç 4 milyar dolar civarında olan pazarı güven ortamının sağlanmasıyla 50 milyar dolara çıkarmak. Yeter ki vatandaşın güveni sarsılmasın.
     <br/>
     <br/>
     LEVENT KORKUT: BROKER’LERİN POLİÇE KESMESİ YASAKLANMALI
     <br/>
     <br/>
     Yıllardır Türkiye’de sigorta sektörüne karşı bir soğuk duruş var. Genel anlamda bakıldığında sektöre başarısız diyemeyiz. 1984’te 200 milyon dolarlık bir sektör iken 20 yıl sonra bugünlere gelindiğinde 4 milyar dolar ciroyla 2004’ü kapattı. 70 milyon nüfus var. Malı, canı düşündüğünüzde bu rakam 10 milyar doların altında olmamalı. Bugün nakliyat sigortaları ihracat ve ithalatın sadece yüzde 4’ünü sigorta eder durumda. Daha geride yüzde 96’lık bir potansiyel var. Sektör, mutlaka güveni artırıcı çalışmalar yapmalı.
     <br/>
     <br/>
     Broker’lerin poliçe kesmesi mutlaka yasaklanmalı ve kontrol edilmeli. Brokerlik yönetmeliği taslağı imtiyazlı acentelik hakkı veriyor. Online sistemde, sanki sigorta şirketinin ofisinde kesiliyormuş gibi poliçe üretiliyor. Yani bir anlamda hülle yapılıyor. Broker, sigortanın vekilidir. Sigortadan almış olduğu yetki belgesiyle sigortalı adına aracılık yapar. Poliçe tahsili yapamaz. Maalesef daha ileri gidildi. Şu anda brokerlik sisteminin Türkiye’de acenteden farkı yok. Acente gibi poliçe kesiyor. Eğer poliçe tanzim edeceklerse acente olmalılar. Ciddi bir haksız rekabet var. Broker’lerin teminatları yok. Yarın bir iki tanesi aldığı paranın üstüne oturursa, sektör olarak güven kaybederiz.
     <br/>
     <br/>
     Bireysel emeklilik sisteminin  başarıya ulaşması ancak ve ancak acentelerin sisteme katılmasıyla mümkün. Çünkü, sektörün topladığı primin yüzde 76’sı acente eliyle gerçekleşiyor. Acentesiz bir satış sistemi bugüne kadar Türkiye’de hiç tutmadı, bundan sonra da tutmaz. Acentenin mükteseb hakkı olan, şu an geçici olarak verilen belgenin mutlaka kalıcı hale dönüştürülmesi gerekir. Geçici belgeler verildi. Şimdi bunları iptal ediyoruz. Hazine, “Kalıcı belgeye dönüştürmeniz gerekiyor.” diyor. Bu son derece yanlış bir  uygulama. Geçici belge almış acentelerin tekrar sınavla uğraşıp başa dönmesi çok zor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21158), [web.archive.org (arşiv bağlantısı)](http://web.archive.org/web/20070630072610/http://www.aksiyon.com.tr:80/detay.php?id=21158)
