# Tüzmen: Çin'e karşı önlemimizi aldık

*Hüseyin Sümer 2005.01.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Altmış altı ülkeyi gezip binlerce kilometre yol kat eden dış ticaretten sorumlu Devlet Bakanı Kürşat Tüzmen, ihracat rakamlarının 64 milyar dolara çıkmasını sağlayarak bir rekora imza attı. Tüzmen’in yeni hedefi 75 milyar dolarlık ihracat.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070629232110im_/http://www.aksiyon.com.tr/resim/528/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   2004 yılının en görkemli rekorlarından biri 64 milyar dolarla ihracatçılardan geldi. Dolardaki düşüşe rağmen üç yıl içinde rakamları ikiye katlamayı başardılar. Dış ticaretten sorumlu Devlet Bakanı Kürşad Tüzmen, elde edilen başarıyı, ihracatçıların özverili çalışmasına bağlarken, açıklanan rakamla cumhuriyet tarihinin en yüksek seviyesine çıkıldı. İhracatçıların tek sıkıntısı ise kâr oranlarının düşük olması.
   <br>
    <br>
     2002 yılında Türkiye’nin toplam ihracatı 37 milyar dolardı. İki yıl içinde bu rakam neredeyse iki kat artarak 64 milyar dolara yükseldi. Sadece İstanbul bile tek başına 36 milyar dolarla 2 yıl önceki Türkiye’nin ihracatını tek başına yapar hale geldi. 2003’te 116,5 milyar dolar olan Türkiye’nin dış ticaret hacminin 2004 sonu itibarıyla yaklaşık 43 milyar dolarlık bir artışla 160 milyar dolara ulaşması bekleniyor. 2005 yılı sonunda ise hedef 180 milyar dolar. Bu tatlı parayı gören Türkiye, gelecek yıllardaki vizyonunu Asya ve Pasifik ülkeleri olarak şimdiden belirledi bile. Önümüzdeki günlerde Devlet Bakanı Kürşad Tüzmen, ihracatın 75 milyar dolara ulaşması için Başbakan Recep Tayyip Erdoğan’la birlikte bu ülkeleri ziyaret edecek.
     <br/>
     <br/>
     66 ülkeyi gezip 364 bin km yol kateden ve gökyüzünde 484 saat geçiren dış ticaretin patronu, pilot ortalamalarının da üzerine çıkarak bir rekora imza atmıştı. Tüzmen’in yeni rekoru, 2005’in ihracat rakamlarını 75 milyar dolara çıkarmak olacak. Türkiye markasını dünyaya pazarlamak isteyen Tüzmen’le, Turqualitiy markasından otomotivde yapılan ÖTV zammının gerekçelerine, oradan da ihracatçıyı yakından ilgilendiren serbest bölgelere kadar birçok konuyu konuştuk.
     <br/>
     <br/>
     -Otomotiv sektörü hızla gelişirken hükümet olarak önce hurda indirimini yüzde 50’ye çektiniz, ardından ÖTV zammıyla otomotivcilerin hızını kestiniz. Aldığınız bu önlemler ihracatı olumsuz yönde etkilemedi mi?
     <br/>
     <br/>
     Açık söylemek gerekirse Maliye Bakanlığının bu düzenlemeleri iç piyasa dengelerini ve dışardan gelen ithalatın özellikle iç sanayimizi zora sokmaması açısından alınan tedbirlerdi. Maliye tarafından yapılan bu düzenleme gerekliydi. 11 yıl önce serbest bölgeler genel müdürlüğünden beri ben bu aşırı vergilere hep karşı çıktım. Benim kişisel görüşüme göre, oranlar düştükçe vergi toplamak daha kolay olur. Vergiyi azalttıkça kaçakçılık olaylarının önü de alınır. Otomobilde vergi oranları indikçe sektör, ölçek ekonomisine daha hızlı bir şekilde kavuşacak.
     <br/>
     <br/>
     -Sektörün önü aşırı vergiler nedeniyle kesilmiş olmuyor mu?
     <br/>
     <br/>
     Bu aşamada Maliye Bakanlığı tarafından yapılan düzenlemeler iç piyasada etkili oldu. İç piyasada belli bir ölçeğe ulaşmadığınız zaman ihracatı rahat yapamazsınız. Yani Türkiye’nin otomotiv sanayii, iç piyasaya da rahat mal satmalı. Sattığı mallar pahalı ve üzerindeki vergi yükü fazla olmamalı ki daha çok alıcıya hitap edilebilsin. İç piyasada ne kadar çok alıcıya hitap edebilirse ölçek ekonomisini o kadar kolay yakalarız. Ölçek ekonomisi kurallarına göre maliyeti düşürdüğümüz için bu ürünleri çok daha fazla ihraç edebiliriz. İçerde bu sektörü ölçeğe kavuşturup ondan sonra dışarı çıkardığınızda işte o zaman bir Japonya, bir ABD gibi otomotiv  sanayiinde söz sahibi ülke haline gelebiliriz. Ancak, Türkiye’nin öncelikleri farklı olduğu için vergi de toplaması gerekiyor.
     <br/>
     <br/>
     -İç piyasada otomobil sektörü ciddi şekilde etkileniyor. ÖTV zammı ve hurda indirimi konusunda Maliye Bakanlığı’na söz geçiremediniz mi?
     <br/>
     <br/>
     Açık söylemek gerekirse Maliye Bakanlığı’nın aldığı karar doğruydu. Tüketim malları ithalatının toplam ithalatımız içerisindeki payı her yıl yaklaşık olarak yüzde 9 olur. Ancak 2004’te tüketim mallarının payı yüzde 15’e  çıktı. Yani ilk defa bu kadar fazla tüketim malları ithalatıyla karşılaşıyoruz. Ve  bunun büyük kısmı da otomotiv ithalatından kaynaklanıyor. Onun için bakanlığın aldığı tedbir doğruydu. Ama bunun dünyadaki örnekleri, içerde ve dışarıda aynı tedbiri almanız yönündedir. Sadece dışardan gelen ürünlere vergi koyamıyorsunuz. İçerdeki ürünlere de aynı vergiyi koymanız gerekiyor. Bu yüzden iç piyasadaki üreticilerimiz biraz zorlandı.
     <br/>
     <br/>
     -Otomotiv sektörünün yöneticileriyle konuştuğumda sizlere kızgın diyemem ama  kırgın olduklarını fark ettim.
     <br/>
     <br/>
     Bana kırgın ve kızgın olamazlar; çünkü benim ne düşündüğümü otomotivciler gayet iyi bilir. Otomotiv sektörünün ivme kazanabilmesi için üzerindeki vergi yükünün azaltılması gerektiğini ben her zaman savunuyorum.
     <br/>
     <br/>
     -Bütün bunlara rağmen 10,8 milyar dolar ihracat gerçekleştiren otomobilciler için 2004 iyi geçti. 2005 yılı ihracat rakamlarında bir artış bekliyor musunuz?
     <br/>
     <br/>
     Tabii ki. Bu yıl yaklaşık olarak 13-14 milyar dolar ihracat yapacaklar. Henüz sektörel bazda rakamları duyurmadım. Ama toplantılar sırasında vereceğim hedef bu rakam olacak. Önümüzdeki günlerde diğer sektörlere de hedefler koyacağız.
     <br/>
     <br/>
     -2005 yılının ihracatını sürükleyen sektörlerde bir değişiklik olacak mı?
     <br/>
     <br/>
     Yine tekstil ve konfeksiyon, otomotiv, elektrik-elektronik aletler, toprak ürünleri, kimya, demir çelik, madencilik, orman ürünleri lokomotif sektörler olmaya devam edecek. Bu yıl için 64 milyar dolardan 75 milyar dolara çıkacak bir ihracat hedefliyoruz. Demek ki bazı sektörlerde rakamlar artacak. 75 milyar dolar ihracat rakamının içerisinde yine tekstil ve konfeksiyonun ağırlığı yüzde 23-25 arasında olacağını zannediyorum. Otomotiv sektörünün ağırlığı da yüzde 20’ler seviyesinde olabilir. Otomotiv sektörü bu sene de geçen yıl gösterdiği başarıyı gösterecek.
     <br/>
     <br/>
     -Çin’den tekstil ihracatına kota koyan sistem 1 Ocak’ta sona erdi. Bu kotaların kalkmasıyla birlikte Türk tekstili büyük darbe alacak diyoruz. Çin konusunda çok şey yazılıp çiziliyor. Çin gerçekten bir tehdit mi yoksa abartıyor muyuz?
     <br/>
     <br/>
     Tabii ki büyük bir tehdit unsuru var. Bizim ekonomimiz içinde tekstil ve konfeksiyonun son derece önemli bir ağırlığı var. Dünyada da rekabetçi olduğumuz sektörlerin başında geliyor. Özel ihtimam göstermemiz gereken sektördür. Ama biz bununla ilgili tedbirlerimizi aldık. Çalışma grubunu biliyorsunuz; 2003’te bu grubun çalışmalarını açıklamıştık. Şu anda Resmi Gazete’de yayınladığımız “koruma ve gözetim önlemleri” ile tekstil sektörünün zarar görmemesini sağlayacak önlemleri aldık. Ama tabii ki böyle bir tehdit unsuru var. Biz  tekstil ve konfeksiyonda kalitemizle, modayı oluşturacak konumumuzla, hızlı servis zamanımızla ve tüketicilere gönderdiğimiz mallardaki süreklilikle kendimizi yine  aynı şekilde, ilerlemiş bir şekilde bulacağız diye düşünüyorum.
     <br/>
     <br/>
     -Büyük şirketlerin yanı sıra küçük ve orta boy işletmeleri de  ihracata yüksek oranda dahil etmeyi planlıyorsunuz. Bu konuda başlattığınız Ticaret Takımları (TİKTAK) uygulaması ihracata dönük nasıl bir katkı sağlayacak?
     <br/>
     <br/>
     Türkiye Genç İşadamları Derneği gibi kuruluşlar, TİKTAK’ların bir  parçası  olacak. Ticaret Takımları 2005 yılının önemli projelerinden biri. İhracatı Geliştirme Etüd Merkezi (İGEME) ve ihracatçı birliklerinin katılımıyla oluşturulacak heyetler, başta KOBİ’ler olmak üzere, küçük ve orta boy işletmelerin tamamına yurtdışında somut ticaret bağlantıları yapma yolunda yardımcı olacak.
     <br/>
     <br/>
     -Yaşam kalitemizi yükseltmek, Türkiye’nin mal ve hizmetlerini üst noktaya taşımak için 16 Aralık’ta oluşturulan Turquality Projesi’nin bu yılki hedefleri neler olacak?
     <br/>
     <br/>
     Bu yılki çalışmalarımız, Paris, Londra ve Madrid’de devam edecek. Şu anda arkadaşlarımız bu şehirler üzerinde çalışmalarını yapıyor. Moskova’da yaptığımız çalışmadaki eksikliklerimizi gözden geçiriyorlar. Moskova güzel bir açılış oldu ama çok daha iyi bir şekle getirmemiz gerekiyor. Burada özel sektör kamu işbirliğinin güzel bir örneğini görüyoruz. İstanbul’da 2 sene evvel moda enstitüsünü açarak zaten İstanbul’u bir moda merkezi haline getirme yolundaki irademizi ortaya  koymuştuk. Sektörümüz ihracatçı birliklerimizle, TİM ile bütün stilistlerimiz ve tasarımcılarımızla son derece güzel bir iletişim halindeyiz. Oradaki bilgi birikimi ile bence sektörümüzün önü çok açık. Turquality Projesi kapsamına hazır giyim sektörünün yanında başka sektörleri dahil etmeye çalışacağız. Mesela Almanya’daki Metro mağazalar zincirine bağlı 750 markette önümüzdeki şubat ayında 25 milyon hane halkına ulaşması hedeflenen, Türk ürünleri ihraç tanıtım haftası düzenlenecek.
     <br/>
     <br/>
     -Geçmişte Serbest Bölgeler Genel Müdürlüğü yapmış birisi olarak ekonominin bu can damarlarının Türkiye’de yeterince işletildiğini söyleyebilir misiniz?
     <br/>
     <br/>
     Maalesef serbest bölgeleri Türkiye, yeterince anlamadı. Ama Türkiye en zor günlerinde ekonomisinin en sıkıntılı olduğu dönemlerde serbest bölge denilen aracı çok iyi bir şekilde kullandı. Bugün serbest bölgelerimizde 20 milyar dolarlık dış ticaret hacmimiz var. 600’den fazla yabancı sermayeli şirketimiz ve 4 bin civarında firma ile 40 bin kişilik direkt istihdamımız bulunuyor. Serbest bölgeler maalesef vergilendirildikten sonra eski cazibelerini kaybetti. Bence tekrar gözden geçirmek gerekiyor.
     <br/>
     <br/>
     -Getirilen yeni düzenleme ile serbest  bölgelerdeki gelir ve kurumlar vergisi muafiyetine son verildi. Sizin bu konuda bir çalışmanız  olacak mı?
     <br/>
     <br/>
     Olacak. Serbest bölgelere faaliyet ruhsatları müracaatlarında korkunç bir azalma var. Bunun tekrar gözden geçirilip iyi hale getirilmesi gerekiyor. Yani konulan vergiler serbest bölgelerimizi kötü yönde etkiledi.
     <br/>
     <br/>
     -Bu yıl hangi ülkelere çıkartma yapacaksınız?
     <br/>
     <br/>
     Afrika ülkeleri ile ticari ve ekonomik ilişkilerin geliştirilmesi stratejisi devam ettirilecek. Bu yılın başından itibaren Asya Pasifik ülkeleri ile ticari ve ekonomik ilişkilerin geliştirilmesi stratejisi uygulamaya konacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19419), [web.archive.org (arşiv bağlantısı)](http://web.archive.org/web/20070629232110/http://www.aksiyon.com.tr:80/detay.php?id=19419)
