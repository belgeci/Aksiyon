# “Otomobil fuarı bizim bayramımız”

*Hüseyin Sümer Bilinmeyen-tarih*

<div>
 <font>
  <img border="0" height="1" src="/web/20041215124246im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041215124246im_/http://www.aksiyon.com.tr/resim/521/52.jpg" vspace="5"/>
  </p>
 </font>
 <font class="content">
  Dünyanın farklı ülkelerinde her yıl düzenlenen otomobil fuarları, merakla beklenen birçok modelin tüketiciyle buluşmasına sahne oluyor.
 </font>
 <p>
  <font class="content">
   Üç-dört  yılda bir yenilenen modeller ilk defa fuarlarda görücüye çıkıyor. Bayram havasında geçen  İstanbul’daki otomobil fuarı uluslararası nitelik kazanma yolunda hızla yol alıyor.
   <br/>
   <br/>
   Son model otomobiller, rengarenk ışıklar altında göz kamaştırıyor. Ziyaretçilerin dikkatini çekebilmek için sahne şovları yapılıyor, “akıllı” robotlar ve uzaktan kumandalı arabalarla gösteriler gerçekleştiriliyor. Kimi tasarımcılarını kimi de araçlarını ön plana çıkaran stratejilerle ilginin odağı haline gelmek istiyor. Amaç, markanın hafızalara kazınmasını sağlamak ve satışları daha da artırmak.
   <br/>
   <br/>
   Basında çıkan çarşaf çarşaf haberlere, televizyon ekranlarında hızla akan görüntülere bakılırsa otomobil firmalarının sergiledikleri performansla başarılı olduklarını söylemek mümkün. Daihatsu Genel Müdürü Ali Haydar Bozkurt’un şu sözleri, fuarların otomotiv sektörü için ne kadar hayati öneme sahip olduğunu veciz biçimde ortaya koyuyor. “Fuarlar bizim bayramlarımız gibi. Bu bayramda misafirlerimizi ağırlıyoruz.”
   <br/>
   <br/>
   İstanbul, Ramazan Bayramı’ndan sonra bu kez bir otomobil bayramı yaşıyor. Bu yıl onuncusu düzenlenen otomobil fuarını yaklaşık 500 bin kişi ziyaret etti. 2005 modellerin ağırlıkla sergilendiği İstanbul şöleninde çok sayıda yeni araç diğer uluslararası fuarlarda olduğu gibi ilk kez otomobil severlerin karşısına çıktı. Altı salonda ve fuaye alanında gerçekleştirilen ve toplam 110 bin metrekare alana yayılan fuarda, sadece bilet hasılatının 2,5 milyon dolara ulaşması bekleniyor.
   <br/>
   <br/>
   Bu yıl ITF İstanbul Fuarcılık organizasyonu ve Otomotiv Distribütörleri Derneği’nin desteğiyle gerçekleştirilen Auto Show, otomotiv sektörünün Türkiye’de geldiği noktayı göstermesi bakımından önemli bir mihenk taşı aslında. Bundan olsa gerek, Uluslararası Motorlu Taşıt Üreticileri Derneği (OICA), dünya çapındaki önemli otomobil fuarları arasına, 2006 yılında Auto Show’u da dahil ederek Türkiye’ye verdiği önemi göstermiş oldu. Bundan böyle İstanbul’un da ismi dünyanın önemli otomobil fuarları olan Tokyo, Paris, Cenevre, Frankfurt’la birlikte anılacak.
   <br/>
   <br/>
   Otomobil firmalarına 300 ila 500 bin Euro arasında bir maliyet yükleyen fuarda bazı şirketler otomobil satmaya dönük çalışırken, bazıları da markalaşma üzerine çalıştı. Daihatsu Genel Müdürü Ali Haydar Bozkurt, fuardaki asıl amaçlarının satış yerine markanın bilinirliliğini artırmak olduğunu söyledi. Hükümetin kasım ayı başında Özel Tüketim Vergisi’ni (ÖTV) artırması otomotiv sektörünü derinden etkiledi. Dolayısıyla firmalar yıl sonu hedeflerini revize etmek zorunda kaldı.
   <br/>
   <br/>
   Fuar sırasında otomobil firmaları Auto Show’a özel indirimler yaptı, bankalar ve finans kuruluşları bu şölene özel kredi seçenekleriyle katkıda bulundu. ÖTV vergisinin artırılmasından sonra satışları düşen otomobil firmaları, Auto Show’u fırsat bilerek yılın son döneminde satışlarını canlandırmaya çalıştı. Bazıları ellerindeki stokları bitirmek için kampanyalarını fuar sonrasına taşırken, bazıları da bu indirimleri sadece fuarı ziyaret edenlere uygulamayı tercih etti.
   <br/>
   <br/>
   Otomobil firmalarının geçen yıl 100 milyon Euro’lu ciro yaptığı fuar, bu yıl çok fazla yabancı ziyaretçi çekmedi. Ancak iç piyasa açısından da önemli bir görev üstlenen Auto Show, yurt içi ve az da olsa yurt dışından gelen ziyaretçiler sayesinde İstanbul’a önemli ölçüde hareket kazandırdı.
   <br/>
   <br/>
   Otomobil fuarları şüphesiz dünyanın en önemli etkinlikleri arasında sayılıyor. Otomobil üretimi yapmayan İsviçre gibi bir ülkenin “fuar” sektöründen büyük paralar kazanması, bugüne kadar Türkiye gibi birçok ülkenin gözünden kaçmıştı. Fuar, İsviçre ekonomisine 1 milyar doların üzerinde girdi sağlıyor. Bu rakam, Türkiye’de bir otomobil fabrikasının 365 gün çalışıp ürettiği 150 bin otomobilin getirisine eşit. İsviçre, hiçbir otomobil üretmeden sadece fuar şovuyla her yıl 150 bin otomobil satmış gibi gelir elde ediyor. Her yıl dünyanın en büyük otomobil fuarına ev sahipliği yapan Cenevre, otomotiv dünyasının kalbinin attığı yer olarak algılanıyor. Zira, birçok otomotiv devi için fuar, yılın ilk otomobil fuarı olmasından dolayı firmalar için gövde gösterisinin yapıldığı yer anlamına da geliyor. Zira, o yıla ait pek çok yeni model ilk kez Cenevre’de sergilenerek kamuoyunun dikkati çekiliyor.
   <br/>
   <br/>
   Otomobil fuarlarının bu kadar önem kazanmasının altında kuşkusuz, giderek artan üretim gerçeği yatıyor. 1920 yılında 2,3 milyon adet olan dünya otomobil üretimi 84 yıl sonra bugün yıllık 50 milyon adede ulaşmış durumda. Rakam her geçen gün arttığından otomobil firmaları tasarım harikası otomobillerle tüketicinin karşısına çıkmak zorunda kalıyor.
   <br/>
   <br/>
   Markalarının model yelpazesinin her geçen gün artması, tüketicilerin zevkine hitap edecek otomobiller tasarlama çabasının bir ürünü aslında. Nitekim, otomobil kullanan insanların “beğeni skalasının” ülkeden ülkeye, coğrafyadan coğrafyaya değişmesi de model tasarımını ve ürün çeşitliliğini kışkırtan faktörler arasında yer alıyor. Değişimi yakından takip eden şirketler genel modellerden öte tüketicinin bireysel ihtiyaçlarına cevap veren ürünler tasarlıyor.
   <br/>
   <br/>
   Tüketicinin ihtiyaçlarına cevap vermek ve ürünleri kamuoyuna duyurmak amacıyla düzenlenen dünyanın ilk otomobil fuarı, 1898 yılında Fransa’nın başkenti Paris’te gerçekleştirildi. Otomobil meraklılarının her tür yeniliği ilk kez öğrenme şansı bulduğu bu sergi daha sonraki yıllarda bu işin nasıl yapılacağının rotasını da çizdi. Hemen hemen bütün gelişmiş ülkeler bu sistemi örnek alarak otomobil fuarları tertiplemeye başladı. Eylül 2004 tarihinde Paris’te düzenlenen otomobil fuarını 1,5 milyon kişinin ziyaret etmesi; fuara 80 ülkeden 10 bin gazetecinin katılması gelinen noktayı gözler önüne seriyor.
   <br/>
   <br/>
   Türkiye, uzun yıllar otomobil fuarı düzenleyerek bu pastadan pay kapmak isteyen ülkelerin başında yer aldı. Son 10 yılda otomotiv alanında yapılan yatırımlar, Türkiye’nin bu sektör için gerek ekonomik açıdan, gerek ana üreticiler ve yan sanayiden oluşan endüstriyel yapısıyla bir cazibe merkezi haline geldiğini gösteriyor. Özellikle, üretici firmaların yatırımlarını ülkemize kaydırmaları, Auto Show’un giderek uluslararası bir nitelik kazanması otomotiv sektörünün daha büyük bayramları ileride yapacağını gözler önüne seriyor.
   <br/>
   <br/>
   DAİHATSU GENEL MÜDÜRÜ ALİ HAYDAR BOZKURT:
   <br/>
   VERGİ ARTIŞI YABANCI YATIRIMCININ ŞEVKİNİ KIRDI
   <br/>
   <br/>
   Hükümetin cari açık konusundaki endişesini anlıyorum. Ancak kasım ayı başında getirilen ÖTV vergisi ile hükümetin verdiği bu karara katılmıyorum. Otomobil sektörü kayıt dışı olmadığı için ilk müdahale bu sektörde yapılıyor. Vergi artışı yabancı yatırımcının şevkini kırdı. Yabancıların ilgisini çekmek istiyorsak hükümet orta vadede kalıcı çözüm bulmalı. 17 Aralık’ta AB için kabul edilebilir bir tarih verileceğine inanıyorum. Bu tarihten sonra hükümetin atacağı adımlar Türk ekonomisinin ve beraberinde de otomotiv sektörünün önünü açacak. “Yarın ihtilal olacak mı” diye sorduğu günlerden yılda 450 bin otomobil satar seviyeye gelen Türkiye’de her geçen gün olumlu gelişmelerin süreceğine inanıyorum.
   <br/>
   <br/>
   SKODA AUTO GENEL MÜDÜRÜ MAHMUT C. KADİRBEYOĞLU:
   <br/>
   BAZI FİRMALAR NEREDEYSE BEDAVA OTOMOBİL VERECEKTİ
   <br/>
   <br/>
   2004 yılında piyasanın yüzde 45’ini “C” segmenti satışları oluşturdu. Biz ise bu yıl “C” segmentinde yer almadık. Bu üst sınıfta Octavia’yı ekim ayında ancak piyasaya sunabildik. Octavia, Türkiye’de bizim yeni imajımız oldu. Avrupa’da çok talep gördüğü için bu yıl içerisinde Çekoslovakya’dan bize ancak 700 tane araç gönderildi. Oysa 2 bin tane bile satabilirdik. Ancak fabrika diğer ülkelerdeki taleplerden dolayı Türkiye’ye bu miktarı gönderemedi. Fuarın katkısı bize çok yüksek oldu. Rekabet had safhaya geldi. Neredeyse bazı firmalar bedavaya otomobil vereceklerdi!
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18447&yorum_id=1), [web.archive.org (arşiv bağlantısı)](http://web.archive.org/web/20041215124246/http://www.aksiyon.com.tr:80/detay.php?id=18447&yorum_id=1)
