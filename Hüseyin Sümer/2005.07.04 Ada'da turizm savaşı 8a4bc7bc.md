# Ada'da turizm savaşı

*Hüseyin Sümer 2005.07.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      2005 yılında Rusya’dan 6 milyon turistin çıkacak olması bütün dünyadaki tur şirketlerini hareket geçirdi. Bu pazardan pay kapmak isteyen Kıbrıs Rum Kesimi için tur şirketleri ve acentelere değişik tehdit notaları göndermeye başladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070629231911im_/http://www.aksiyon.com.tr/resim/552/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tecrit politikaları ve dünyada etkin ülkelerin uyguladığı ambargolar sebebiyle Kuzey Kıbrıs Türk Cumhuriyeti (KKTC) ekonomi alanında kayda değer bir gelişme gösteremedi. Güney Kıbrıs Rum Kesimi ise dünyanın önemli ülkelerini yanına çekip ekonomik pastadan daha çok pay kapmasını bildi. Son zamanlarda KKTC, söz konusu ekonomi pastasındaki payını artırabilmek için her türlü girişimde bulunuyor. Elindeki en büyük koz ise dünyanın en güzel sahillerine sahip olması. Bu doğal plajlar bugüne kadar ambargolar yüzünden başka halklara gösterilmiyordu. Şu ana kadar Türkiye’den gelenler, İngilizler ve Almanlar bu imkanlardan yararlandı. Şimdi, turizm şirketleri, Kıbrıs’ın kuzeyindeki doğal güzellikleri ve turizm imkanlarını dünyanın diğer ülkelerine de tanıtabilmek için hemen her pazara girmeye çalışıyor. KKTC turizminin büyük gelişmelerin eşiğinde olduğunu fark eden Rum tarafı ise bu çabaları henüz yolun başındayken baltalamak için her türlü yolu deniyor.
   <br>
    <br>
     Kuzey Kıbrıs’taki turizm imkanlarını tanıtmak amacıyla KKTC Ekonomi ve Turizm Bakanlığı’nın desteğinde Aura ve Fellahoğlu Turizm tarafından Rusya’nın St. Petersburg şehrinde bir organizasyon tertip edilir. 12 Haziran 2005 tarihinde 150’ye yakın tur operatörü ve acente temsilcisinin katılacağı resepsiyon, şehirdeki Grand Europa isimli otelde yapılacaktır. Bütün hazırlıklar tamamlanır. Hatta otel ücretleri peşin ödenir. 2005 yaz sezonunda Rusya’da Kuzey Kıbrıs’a tur düzenleyecek operatörlerin tümü ve onların St. Petersburg’daki acente temsilcileri resepsiyona katılmak için hazırlıklara başlar. İlânlar basılır, tanıtım broşürleri hazırlanır. Birçok Rus acentesi de bu organizasyon için kolları sıvar.
     <br/>
     <br/>
     Rus turist kapma yarışı
     <br/>
     <br/>
     Peki bu toplantı neden Rusya’da düzenleniyordu? Pazarı kızıştıran asıl konu, bu yıl Rusya’dan 6 milyon turistin yurtdışına çıkacak olmasıydı. Rusların yurtdışı tatil tercihlerinde birinci sırayı açık farkla sürdüren Türkiye, 2005’te en az 2,5 milyon Rus turist beklerken Kıbrıslı acenteler bu rakamın sadece binde birine denk gelen 2 bin 500 kişiyi kuzeye çekmek istiyor. Rus pazarı bu haliyle Türkiye için Almanya’dan sonra ikinci sırada, büyüme potansiyeli açısından ise en hızlı gelişen pazar.
     <br/>
     <br/>
     Türk tur operatörleri ve otelciler, Türkiye tanıtımında ve reklam çalışmalarında başarılı bulunuyor. Rusların mayıs ve haziranda Antalya’ya daha fazla gelmeye başlamaları bu aylarda otelcilerin yüzünü güldürürken adadakiler de gülmeseler bile tebessüm etmek istiyor. Kuzeyle güney arasında turizm gelirleri ve yatak kapasiteleri arasında büyük fark var. Güney, 3 milyon turistle 3 milyar dolar alırken, kuzey 300 bin turist ağırlıyor ve karşılığında aldığı pay sadece 160 milyon dolar. 7 tane beş yıldızlı otelin yatak sayısı 2 bin 500. Diğer otel ve pansiyonlarla beraber bu sayı 12 bine ulaşıyor.
     <br/>
     <br/>
     Kuzey Kıbrıs boş durmuyor
     <br/>
     <br/>
     Rusya pazarı bütün dünya ülkeleri gibi Kıbrıs adasını da cezbediyor. Adanın kuzeyi, 12 ay turizme imkan tanıyan iklimi, yemekleri, tarihî eserleri ve diğer kültürel değerleri ile Ortadoğu ve Avrupa’ya olan coğrafi yakınlığı gibi avantajlarını değerlendirmek istiyor. Rum kesimi, Rus turistleri çekebilmek için 2005’te hükümet olarak acente ve tur şirketlerine 1 milyon 600 bin dolar destek verdi. Sadece St. Petersburg şehrine verilen destekle Kuzey’in rekabeti kırılmaya çalışıldı. Ama, Kuzey de boş durmadı. Bu en önemli pazarı kaçırmamak için belki maddi güç harcayamadı; fakat lobi çalışması yaptı.
     <br/>
     <br/>
     Tanıtım toplantısının başlamasına birkaç gün kala ilginç bir gelişme yaşandı. Rum hükümeti, bu toplantıya istinaden Rus hükümetine nota verdi ve Petersburg’daki toplantının iptal edilmesini istedi. Tur şirketlerine satış yapmalarını önlemek için “KKTC’nin işgal edilmiş topraklar” olduğuna dair yazılar gönderdi. Rum kesiminin notası karşısında önce ne yapacağını şaşıran Rusya, daha sonra toplantının yapılmaması için Grand Europa oteline ve organizasyon komitesine açıkça baskı yaptı. Bu baskı sonuç verdi ve toplantı yeri değiştirildi.
     <br/>
     <br/>
     Ancak, toplantının yapılacağı Rusya makamlarına haber verilmeden sadece davetlilere iletildi. Sonra toplantı yeri aniden değiştirilerek bir nehir üzerinde gemide gerçekleştirildi. Toplantının organizasyonunda yer alan Jasmine Court Otel Genel Müdür Yardımcısı Ümit Uygur, “Program esnasında denizin içinde hem konuşmalarımızı yapıyor hem de acaba polis haber aldı mı diye etrafa bakıyorduk. Sunumlar bittikten sonra ertesi günü sabah uçak biletlerimizin olmasına karşılık Petersburg’dan Moskova’ya, Moskova’dan İstanbul’a, İstanbul’dan Ercan’a ayrı ayrı ücretler ödeyerek ve farklı bir rota çizerek 20 saatte geldik.” diyor. Olup bitenlerin KKTC’nin lehine olduğunu söyleyen Uygur’a göre, bütün bunlar kuzeyin tanıtımına katkı sağlayacak küçük çaplı operasyonlar.
     <br/>
     <br/>
     Bir resepsiyon düzenleyebilmek için bile ciddi mücadele veren KKTC’nin işi bundan sonra da çok kolay değil. Bu mücadele önümüzdeki dönemde KKTC adım attıkça daha da zorlaşacak. Ancak her şeye rağmen bu savaş henüz kaybedilmiş değil.
     <br/>
     <br/>
     JASMİNE COURT MOTEL GENEL MÜDÜR YARDIMCISI ÜMİT UYGUR:
     <br/>
     UÇAK BİLETLERİNİ YAKIP RUS POLİSİNİ ATLATTIK
     <br/>
     <br/>
     Ben yıllarca Rusya’ya gelip giden birisiyim. İlk defa bizi beklettiler. Her türlü evrakımız henüz havaalanındayken didik didik edildi. Bizi yıldırmak için her türlü yolu denediler. Bizi ülkesine davet eden bu organizasyonun başmimarı, biz Rusya’ya varınca yalvarmaya başladı: “N’olur bu toplantıyı yapmaktan vazgeçin. Sizi tutuklayabilirler.” İş o noktaya geldi ki bırakıp kaçmak yenilgiyi kabul etmek demekti. İşin ilginç yanı organizasyon pazar gününe denk gelmişti. Ertesi gün de Rusya’nın kurtuluş günüydü; yani yine tatildi. Bu kadar baskıdan sonra toplantının yerini değiştirdik. Değişikliği sadece gelecek konuklara bildirdik. Nehirde, bir teknede yaptık toplantıyı. Tabii bu arada hayatımı ve işimi riske edemem diyerek programa gelmeyenler de oldu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22065), [web.archive.org (arşiv bağlantısı)](http://web.archive.org/web/20070629231911/http://www.aksiyon.com.tr:80/detay.php?id=22065)
