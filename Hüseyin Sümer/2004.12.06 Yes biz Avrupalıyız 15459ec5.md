# Yes, biz Avrupalıyız

*Hüseyin Sümer 2004.12.06*

<div bgcolor="#FFFEF6">
 <font>
  <img border="0" height="1" src="/web/20060106025122im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106025122im_/http://www.aksiyon.com.tr/resim/522/58.jpg" vspace="5"/>
  </p>
 </font>
 <font class="content">
  Türkiye ilk kez konfederasyon seviyesindeki bir platformda Avrupa ülkelerine başkanlık etme hakkı kazandı. 32 bin üyeli bir kuruluş olan Avrupa Genç Girişimciler Konfederasyonu’nun (YES for Europe) başkanlığına seçilen Murat Saraylı, Türkiye’nin birliğe girmesi için Avrupa’yı içeriden fethedecek.
 </font>
 <p>
  <font class="content">
   Üyelerinin toplam cirosu 14 milyar dolar olan Genç İşadamları, yedi ay önce, Saraylı Şirketler Grubu’nun veliahtlarından Murat Saraylı’yı başkanlık koltuğuna oturttu. TÜGİAD Başkanı olur olmaz harekete geçen Saraylı, bir yandan Avrupa Birliği’nden alamadığımız hakları aramaya koyulurken öte yandan eşli toplantılar düzenleyerek kaleyi içten fethetti. Merkezi halen Brüksel’de olan YES for Europe yani Avrupa Genç Girişimciler Konfederasyonu’nda AB üyesi olmayan tek ülke olmamıza rağmen Türk ailesini Avrupalılara tanıtmak için Avrupalı başkanlarla yaptığı eşli toplantılar meyvesini verdi. Şu anda 11 ülkenin üye olduğu Avrupa Genç Girişimciler Konfederasyonu, devletler üstü yapısıyla Avrupalı genç girişimcilerin sosyal ve iktisadî performanslarını geliştirmek amacıyla faaliyet gösteren en büyük girişimcilik platformu. 10 Avrupa ülkesinden 32 bin üyesi bulunan Brüksel merkezli YES for Europe, oybirliği ile başkanlığa Saraylı’yı getirerek 17 Aralık öncesinde AB’ye de mesajını göndermiş oldu. Fahri bir elçi gibi, Avrupa’daki Türklerin haklarından tutun da Türkiye’nin kalkınmasına kadar birçok projenin sahipliğini “ekibim” dediği arkadaşlarıyla birlikte yürütüyor.
   <br>
    <br>
     —Uzun zamandır AB’den alamadığımız hakları aramaya çalışırken diğer yandan da eşli toplantılar yaparak Türk ailesini Avrupalılara tanıttınız. Neden özellikle aile vurgusunu öne çıkardınız?
     <br/>
     <br/>
     Ailesiyle, kültürüyle, hayat biçimiyle, dünyaya bakışıyla bizim Türkiye’yi daha fazla tanıtmaya ihtiyacımız var. Bütün bu genel bakışın içinde konfederasyon üyelerinin aileleriyle beraber bir araya gelmesi, bireysel ve kurumsal ilişkileri güçlendireceğini düşünüyorduk. Bu çalışmanın sonucunun devletler arası ilişkilere de yansıyacağı öngörümüzdü. Bu yüzden eylül ayında Türkiye’de yaptığımız Antalya toplantısında başkanları aileleriyle topladık.
     <br/>
     <br/>
     —Eşli toplantılardan sonra Avrupa Genç Girişimciler Konfederasyonu’nun başkanı oldunuz. Kaleyi içten mi fethettiniz?
     <br/>
     <br/>
     Bizim buradaki referans noktamız, insanımızın, ailemizin, kurumumuzun dolayısıyla ülkemizin tanıtımıydı. Bu sayede önyargıları kıracaktık. İşbirlikleri ve paylaşılan ortamlar arttıkça gelecekle ilgili ortak vizyon muhakkak çok iyi yönlere doğru gidecek.
     <br/>
     <br/>
     —YES başkanı olmanız önyargıların bittiği anlamına gelir mi?
     <br/>
     <br/>
     Albert Einstein, “Önyargıların kırılması, atomu parçalamaktan daha zor.” demişti. Onun için bu çok zor. İnsanın yapısında var olan bir durum. Bunların kırılması adına okyanusta bir damla da olsa herkes adım atmalı. Devletimizin asli unsurlarının son dönemde attığı adımlarla ülkemizin global perspektifte oluşturduğu konumlama olumsuz havayı azaltıyor. Ülkemizin önü açıldıkça doğal olarak hareket alanımız genişliyor. Potansiyelimiz var. Ancak bunu harekete geçirecek ortamlar oluşturulmalı.
     <br/>
     <br/>
     —Bu konuda belli bir noktaya geldiğinizi söylüyorsunuz. Peki, bundan sonrası için neler yapacaksınız? Yerel faaliyetler mi, makro çalışmalar mı önceliğiniz olacak?
     <br/>
     <br/>
     Bu başarıyı bir kişiye mal etmeye gerek yok. Ekip ve kurum çalışması.  Konfederasyonun kuruluşunda faaliyetleri takip edilip bu günlere yönelik adımlar atıldı. Genel kurulda üyelerimize, TÜGİAD bir taraftan yerelleşirken öte taraftan da globalleşecek gibi bir taahhüdümüz oldu. Yerelleşme endişesini kaybetmeden globalleşmemiz artarak devam etti. Son 5 aydır bütün faaliyetlerimiz hep bu referans noktasından ele alındı. Anadolu’nun dört bir yanında yerel örgütlerle birlikte hareketimizi sürdürüyoruz. Avrupa Birliği’nde iş verenlerin hakları gibi konularda bilgi paylaşımları yapıyoruz. Öte yandan aile şirketlerinde kurumsallaşma gibi konularda yerelleşme adına çalışmalar yürütüyoruz. Şu anda ülkenin dört bir tarafında yaptığımız faaliyetlerimiz bizim geleceğe bakışımızı gösteriyor. Yerelleşmeyi göz ardı etmeden Türkiye’nin dışındaki dünyanın Türkiye’ye, Türkiye’nin de bu dış pazara taşınması önceliğimiz.
     <br/>
     <br/>
     —10 Avrupa ülkesinden 32 bin üyesi bulunan Brüksel merkezli YES’in sizi oybirliği ile başkanlığa getirmesini “Türkiye endişe etme, 17 Aralık tarihinde istediğini alacaksın.” mesajı olarak okuyabilir miyiz?
     <br/>
     <br/>
     Avrupa’nın geleceğini oluşturacak ulusların genç liderleri, Türkiye’nin tam entegrasyonunu destekleyen mesajını önceki hafta özel bir zarfa koyarak hem kendi başkentlerine hem de Brüksel’e iletti zaten.
     <br/>
     <br/>
     —İş dünyasının tamamı 17 Aralık tarihinde olumlu bir mesaj bekliyor. Kamuoyu bu tarihe çok fazla anlam yüklemedi mi?
     <br/>
     <br/>
     Ciddi bir müzakere süreci bizi bekliyor. Türkiye, bilimsel verilerle önündeki çok teknik müzakere sürecini soğukkanlılıkla öne almak durumunda. Önümüzdeki günlerde Türkiye’nin muhatapları çok çeşitli mesajlar verecek. Bunların bir kısmı kendi başkentlerine, bir kısmı Brüksel’e, bir kısmı da Ankara’ya olacak. Kamuoyu bunları ayrıştırmayı, sabırla cevap verip vermemeyi bilmeli. Türkiye’nin önünde hassas bir yol var. Tarihin ilginç bir dönemine tanıklık ediyoruz. Bütün liderlerin bu sorumluluğu omuzunda hissettiğine inanıyorum. 17 Aralık’a çok fazla anlam yüklemeyelim. Çıkan karardan sonra ‘ama’lardan ziyade soğukkanlılıkla yılmadan sosyal dönüşümümüzü yapmak ve bu süreci bilimsel verilerle geçirmek gerekir.
     <br/>
     <br/>
     —AB’nin ‘ama’ları çok olacak mı ?
     <br/>
     <br/>
     Bu bir müzakere süreci. İspanya ile yapılan görüşmeler 7—8 yıl sürmüş. Yeri gelmiş dosyalar atılmış. Toplantılar iptal edilmiş. Biz öncelikle müzakere kültürünü içselleştirip iç siyasette başka endişeleri öne çıkartarak kamuoyunda negatif bir ortam oluşturmamalıyız. Teknik bir süreç yaşamamız gerektiği bilinip çok ciddi bilgi havuzları oluşturup, kamu örgütleri ve sivil örgütlerle bunu beslemeliyiz.
     <br/>
     <br/>
     —Bugün AB, bir taraftan Türkiye’yle müzakere sürecine başlarken öte yandan da kendi geleceğini sorguluyor.
     <br/>
     <br/>
     Avrupa’nın 2010 yılında Lizbon sürecinde, dünyanın en dinamik en büyük ekonomisi olması için üye ülkelerin süratle bilgiye dayalı ekonomiye dönüşümünü gerçekleştirme mecburiyeti var. Bilgiyi oluşturmak için de belli havuzların, belli mekanizmaların işletilip bilgi kaynaklarının sağlıklı çalışması gerekiyor.
     <br/>
     <br/>
     —Avrupa ülkelerinde yaşayan insanlar birbirlerinin reflekslerini biliyor. Ancak ilgili ülkelerin yapılarına entegre olamamış birçok vatandaşımız konusunda hiç kimse bir şey söylemiyor.
     <br/>
     <br/>
     Çok doğru. Biz bunlarla ilgili AB ülkeleri içerisinde kimlerin ne yaptığına baktık. Burada açık ara öne çıkan ülke İtalya olmuş. İtalyanlar 200 yıl öncesinden dünyaya göç vermiş bir millet. 50 milyona yakın vatandaşı ülke dışında yaşıyor. Bu 200 yıllık göç tecrübesiyle çok ilginç mekanizmalar oluşturmuşlar. Bu mekanizmalarıyla nerede bir İtalyanın burnu kanasa orada İtalyan devleti yer almış. Konsolosluk ve büyükelçiliğin ötesinde özel mekanizmalar oluşturulmuş.  Şimdi hâlâ faaliyet gösteren bu kurumun başkanı, “Yurt içinde ve dışında yaşayan her İtalyan eşit haklara sahiptir. Bu bizim anayasamızın temelidir.” dedi. 200 yılık bir tecrübeyle anayasalarına yurt içinde ve dışında ibaresini koymuşlar. Bu bakış açısıyla çeşitli kaynaklarla bir fon oluşturulmuş. İşçi ve işveren sendikaları, Katolik Kiliseler Birliği ve ihtisas sahibi kurumlar, belli ücretlerle ilgili ülkelerde İtalyan vatandaşlarına hizmet veriyor. Bu hizmeti yürüten kurumlara da hizmet verdiği kadar ücret ödeniyor.
     <br/>
     <br/>
     —İtalyanları korumaya matuf bu sistemi Türkiye’ye getirmek için çalışıyor musunuz?
     <br/>
     <br/>
     Türkiye’nin 40 ülkede insanı var. Bu insanlar böyle bir sahiplenmeyi hak ediyor. Bu sistem, Türkiye’nin yurt dışındaki nüfusuna uygun biçimde çeşitli tarafların bir araya gelmesiyle oluşmalı. Bir işadamı yurt dışına bir mal sattığında “Bunun yüzde 10’unu ödemiyoruz.” dendiğinde ne yapacağını bilmiyor. Ya da Türkiye’den gitmiş bir vatandaşımızın Avrupa’da trafik kazası geçirdiğinde müracaat edeceği bir mekanizma yok. TÜGİAD, geçen hafta hükümet temsilcileriyle bir araya geldi. Şimdi de daha çok bilgi sahibi olmak için kamu kurumları ve diğer işçi ve işveren örgütleriyle beraber İtalya’ya gitmek için hazırlık yapıyor.
     <br/>
     <br/>
     —Türkiye’ye yıllarca yabancı sermaye gelmediğini söyleyip duruyoruz. Siz artık bir Avrupalı iş dünyasının başkanı olarak bu  konuda yeni adımlar atacak mısınız?
     <br/>
     <br/>
     Türkiye’nin şeffaflığı arttıkça yabancı sermaye de gelecek. Türkiye bilgiye yönelik ekonomiye dönmeli. Öncelikle dünyanın ihtiyacı olan insanı yetiştirelim.
     <br/>
     <br/>
     —Yaşlanan Avrupa’nın küresel rekabette üstünlüğü özellikle de girişimcilik boyutunda kan kaybediyor. Bu konuda genç işadamlarının tek resmi üst örgütü ne yapacak?
     <br/>
     <br/>
     Başkanlığım döneminde hem kültürel, hem sosyal, hem de ticari olarak ilişkilerin gelişmesine katkıda bulunmayı, gerçekleştirilecek işbirlikleri ile YES üyeleri arasında ortak girişimciliğin artmasını hedefliyorum. Avrupalı genç işadamlarının gündeminde de AB ile genişleme var. Biz bu dönemde YES olarak üçüncü ülkelerde neler yapılabilir konusuna eğileceğiz. Türkiye bu açıdan Avrupalı girişimcilere önemli bir kapı açacak. Avrupa’nın 10 yıl sonrasına bakan hedeflerine yöneleceğiz. Avrupalı işadamının sorunları da artık Türkiye’nin gündemine girdi.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18875), [web.archive.org (arşiv bağlantısı)](http://web.archive.org/web/20060106025122/http://www.aksiyon.com.tr:80/detay.php?id=18875)
