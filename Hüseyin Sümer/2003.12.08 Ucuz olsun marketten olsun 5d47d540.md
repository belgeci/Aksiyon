# Ucuz olsun marketten olsun

*Hüseyin Sümer 2003.12.08*

<font class="agenda2NewsSpot">
 Son dönemde gelişmiş ülkelerde olduğu gibi ülkemizde de ucuz olarak bilinen market markalarının payı hızla büyüyor. Artık hiçbir şey yeni trend "Premium"un yerini tutamayacak. Diğer pek çok sektörde olduğu gibi perakendecilikte de oyunun yeni kuralı, "Ya sen karşındakini yiyeceksin ya da yem olup yutulacaksın."
</font>
<font class="newsDetail">
 Rekabet bu olunca büyük mağaza oyuncuları her geçen gün yeni satış argümanları ile tüketicinin karşısına çıkmanın değişik yollarını arıyor. Dünyadaki bu rekabetle, piyasaların topu topu 5-6 oyuncuya kalacağı söyleniyor. Bu oyunda hemen hemen her market, kendi adıyla veya farklı bir isimle ürünler imal ettirip satmaya başlayınca, "private label" ya da piyasadaki adıyla market markaları, son dönemin en hızlı büyüyen pazarı oldu. Türkiye"de market markaları sadece belli kategorilerde varlığını devam ettiriyor. Dünyadaki gelişmelere paralel olarak, Türkiye"de de hızla önemini artıran ve ciddi bir ekonomik gerçek haline gelen private label kavramı yani özel markalı ürünler son yıllarda Türk tüketicisinin de ilgisini çekmeye başladı. Müşteri kitlesini başka markalara, mağazalara kaptırmak istemeyen şirketler, tüketicinin yeni eğilimleri doğrultusunda çözüm üretmek zorunda kaldı.
 <br/>
 <br/>
 Private label ürünlerle marketler, bulundukları bölgelerde yerel bir ürünü kendi markasıyla üretip bu ürünü tüm mağazalarında satışa sunuyor. Bir süre sonra ürün, o mağazayla özdeşleşiyor. Özellikle indirim mağazaları, bu tür ürünler için en uygun satış noktası.
 <br/>
 <br/>
 Daha çok gıda ve temizlik alanında üretilen market markaları, hem perakendeciler hem de tüketiciler tarafından büyük ilgi görüyor. Kısa zamanda az yatırımla yüksek hacimli satışa ulaşan özel markalar ya da diğer adıyla market markaları benzer ürünlere göre çok daha ucuza satılıyor. Türkiye"de özel markalı ürünlerin pazar payı 260 milyon dolara ulaştı.
 <br/>
 <br/>
 Farklı ve ucuz ürünler ön plana çıktı
 <br/>
 <br/>
 Tüketici harcamalarını minimum düzeye indirmek için bütün fırsatları değerlendiren perakende sektörü tüketiciye daha çok ürün satabilmenin her türlü yolunu deniyor. Bütün fiyat promosyonlarını, indirim dönemlerini takip etmeye çalışan tüketici, ikinci kalite ürünlere olan talebini artırdı.
 <br/>
 <br/>
 Birçok mamulde market adları başlı başına birer marka olarak algılandı. Bunun için ürünlerin sunumu ön plana çıktı. Bunların düşük fiyatlı ürünlerle karıştırılmamasına özel önem veriliyor. Bu ürünlerin bazıları perakendecilerin kendi markaları altında sunulurken, bazılarının kendilerine ait özel markaları oldu.
 <br/>
 <br/>
 Binlerce ürünü standlarında halka sunan dev hipermarketler böylece kendi markalarını da oluşturdular. Market markalı ürünlerin satışını Türkiye"de ilk başlatan şirket Migros oldu. Continent, Yimpaş, Carrefour, Metro, Şok ve Kiler gibi markatlar zinciri olan firmalar bakliyattan, çaya, tuvalet kağıdına hatta bünyelerinde kurdukları fırınlarla ekmeğe kadar birçok ürünü kendi isimleri altında satmaya başladı. Market markaları, benzeri mallardan yüzde 20 ile 50 arasında daha ucuz olduğu için marka tercihi yapmayan kesim tarafından çokça tüketilir oldu. Bu arada diğer markaların satışını ya da çeşidini azaltmayan marketler, mevcut markalarla rekabete girerek pazarın genişlemesini sağladılar.
 <br/>
 <br/>
 Özellikle zincir marketlerin ulusal markalara göre daha düşük fiyatla tüketiciye sunduğu özel markalar, kriz döneminde üst gelir grubu da dahil her kesimden talep görmüştü. Ancak ekonomide esen bahar havası tüketiciyi kriz öncesindeki tercihlerine döndürmeye başladı. Orta ve üst gelir grubu yine ulusal markalara yöneldi. Tüketici özellikle temizlik ve kozmetikte daha çok güvendiği ve alıştığı markalardan vazgeçemedi.
 <br/>
 <br/>
 Dünyadaki durum
 <br/>
 <br/>
 Paketli tüketim ürünlerinde market markalarını 36 ülke ve 80 kategoride inceleyen ACNielsen"in araştırmasına göre, tüketicilerin değer bazında toplam harcamalarının yüzde 15"ini market markalarında yaptığı ortaya çıktı. Market markalarında en fazla payı yüzde 22 ile Avrupa ülkeleri alırken, Kuzey Amerika yüzde 16 ile ikinci sırada bulunuyor. Yüzde 38"le en yüksek market markası payına sahip ülke ise zenginlikte dünya lideri olan İsviçre.
 <br/>
 <br/>
 Market markası satışlarının yüzde 95"inden fazlası Avrupa ve Kuzey Amerika"da gerçekleşiyor. Market markalı ürünlerin büyüme oranlarına bakıldığında farklı bir tablo ortaya çıkıyor. Latin Amerika, Asya Pasifik ve Doğu Avrupa gibi pazarlar, market markaları pazarı küçük olmasına rağmen çok hızlı bir büyüme içerisindeler.
 <br/>
 <br/>
 Örneğin, Çek Cumhuriyeti, Macaristan ve Polonya 2002"ye kıyasla yüzde 48"lik bir büyüme yakalarken, Latin Amerika yüzde 16, Asya Pasifik ülkeleri yılda yüzde 14, Avrupa ise yüzde 6 büyüme gösteriyor. Henüz Türk piyasasına girmemiş olan dünyanın bir numarası Wal Mart hariç Kuzey Amerika"da satışlar değişmemiş görünüyor. İncelenen 36 pazarın üçte ikisinde market markalı ürünlerin pazarında daha güçlü bir büyüme gözlenirken bu pazarlarda üretici markalı ürünlerin satışlarında büyük oranda bir azalma gözleniyor.
 <br/>
 <br/>
 Geleneksel markalar önde
 <br/>
 <br/>
 ACNielsen"in araştırmasında alüminyum folyo satışlarının yüzde 46"sının market markalı ürünlere ait olduğu gözleniyor. Market markalı ürünler, kağıt havlularda yüzde 33, peçetelerde ise 32"lik satış payına sahip. Türkiye"ye baktığımızda da kağıt ürünlerinin market markalı ürünler açısından oldukça gelişmiş olduğu görülüyor. ACNielsen Türkiye"nin 13 zincir mağazanın verisinden oluşturduğu "ScanTrack" raporunda ulaştıkları yüzde 32"lik payla, tüm kategoriler içerisinde kağıt ürünleri en yüksek paya sahip. 11 milyar dolarlık yiyecek kategorisinde ise, market markalı hazır yiyecekler yüzde 51, sütler yüzde 44"lük satış payına sahip. Bu oranlar Türkiye ile karşılaştırıldığında oldukça yüksek. Örneğin Türkiye"de market markalı paketli sütlerin aldığı pay sadece yüzde 13 civarında.
 <br/>
 <br/>
 Market markaları genellikle ucuz alternatif olarak bulunuyor. ACNielsen"ın araştırmasında, market markalarının üreticilerden oluşan rakiplerinden ortalama yüzde 31 daha ucuz olduğunu ortaya koyuyor. Ancak incelenen ülke ve kategorilerinde önemli farklılıklar bulunuyor.
 <br/>
 <br/>
 Örneğin, Polonya"da bu oran yüzde 50 iken, Hong Kong"da sadece yüzde 10"larda seyrediyor. Bu pazarda ağırlığını koruyan Avrupa, market markaları ve üretici firmaların markaları arasındaki fiyat farkının en büyük olduğu on ülkeden yedisini barındırıyor. Amerika"da bu oran ortalama yüzde 31.
 <br/>
 <br/>
 Kategori seviyesinde bakıldığında kişisel bakım ve sağlık ürünleri kategorilerinde en büyük fiyat farkının gerçekleştiği görülüyor. Örneğin ağrı kesiciler üretici firma markalarından yüzde 55 daha ucuza bulunuyor. Diğer yandan en düşük fiyat farkı gıda ürünleri kategorisinde. Market markalı dondurulmuş balık ürünleri üretici markalı ürünlerden sadece yüzde 10 farkla satılıyor.
 <br/>
 <br/>
 Bazıları üretici markalardan daha pahalı
 <br/>
 <br/>
 Araştırmada ortaya çıkan ilginç nokta, bazı market markalı ürünlerin fiyatlarının üretici markalı ürünlerle aynı veya daha pahalı fiyata sahip olması. Bu trendin arkasında yatan en önemli sebeplerden biri, perakendeciler tarafından önceden stratejik olarak belirlenen yüksek kalitede premium "markalı" ürünler ve bu ürünlerin mağazanın özel bir yerinde özel satış noktalarında sunulması. Diğer faktörler arasında ithal kaynak kullanılması, paket büyüklüklerinde farklılıklar, üretici firmaların sık sık promosyon yaparak fiyatlarını aşağıya düşürmesi gibi etkenler bulunuyor.
 <br/>
 <br/>
 Dünya ölçeğinde market markalarının geleceğine projeksiyon yapan ACNielsen Global Hizmetler Genel Müdürü Jane Perrin, perakendecilerin büyüdükleri, pazarlarını geliştirdikleri ve daha karmaşık pazarlama konularında uzmanlaştıkları sürece büyümenin devam edeceğini belirtiyor. Market markalarının "düşük fiyat - fazla miktar" rolünün her zaman devam edeceğini ancak aynı zamanda perakendecilerin premium fiyatlı, yüksek kaliteli ürünleri de sunmaya devam edecekleri görünüyor.
 <br/>
 <br/>
 Önümüzdeki yıllarda, markalı ürünlerin üreticileri, market markalarını global pazarda büyüyen rakipler olarak görmeye devam edecekler.
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-10086-35-ucuz-olsun-marketten-olsun.html), [web.archive.org (arşiv bağlantısı)](http://web.archive.org/web/20100728080221/http://www.aksiyon.com.tr:80/aksiyon/haber-10086-35-ucuz-olsun-marketten-olsun.html)
