# Tarımda kasko dönemi

*Hüseyin Sümer 2004.12.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      1924 yılında İtimad-ı Milli adıyla kurulan Güven Sigorta hedef büyüttü. Sigortacılık sektörünü Türkiye’nin en ücra köylerine kadar yaygınlaştırmak isteyen şirket, Meclis’te bekleyen tarım yasasının onaylanmasını bekliyor. Eğer yasa çıkarsa bundan sonra çiftçiler de ürünlerini daha kolay sigorta yaptırabilecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626181117im_/http://www.aksiyon.com.tr/resim/523/46.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cumhuriyetin ilânıyla birlikte milli sigortacılığın gelişimi yönünde yasal ve kurumsal adımlar atıldı. Birçok sigorta şirketi kuruldu. Ancak içlerinden 23 Aralık 1924 tarihinde sekiz kişi tarafından kurulan İtimad-ı Milli günümüze kadar varlığını  sürdürdü. Aynı yıllarda genç Cumhuriyetin çatısı altında birçok yabancı sigorta şirketi faaliyet gösteriyordu. 1929 yılında itibaren Türkiye’de reasürans (sigortanın sigortası) tekeli başladı ve ülkedeki yerli yabancı bütün sigorta şirketlerinin topladıkları primlerin bir kısmını Milli Reasürans’a devretmesi zorunlu tutuldu.
   <br>
    <br>
     Değişimlerini Türkiye Cumhuriyeti’nin tarihiyle birlikte yaşayan İtimad-ı Milli, 1957 yılında Güven Sigorta olarak adını değiştirdi. İçinde 2 bin 200 çiftçi kooperatifini barındıran Türkiye Tarım Kredi Kooperatifleri Merkez Birliği, bu tarihî şirketi 2000 yılında Özelleştirme İdaresi’nden satın aldı. Özelleşmesinden dört yıl sonra 115 trilyon TL prim üretmeye başlayan şirket, büyümede sektör ortalaması yüzde 35’lerde seyrederken, yüzde 55 üretim artışı sağladı. Geçtiğimiz günlerde logosunu değiştiren şirket, sigortacılıkta bakir bir alana el atarak, sigortayı köylere götürmeyi hedefliyor.
     <br/>
     <br/>
     Çiftçi sigortaya çekiliyor
     <br/>
     <br/>
     Önümüzdeki  günlerde hükümetin Tarım Yasa Tasarısı’nı Meclis’ten geçirmesi ile birlikte sigorta sektörünün poliçe çeşidi de artacak. Tarımda hızlı bir kalkınma sürecine giren Türkiye, Avrupa Birliği’nde olduğu gibi ‘tarımsal sigorta sistemi’ne geçiyor. Buna göre, tarım ürünleri sigortalanarak afetten zarar gören çiftçinin mağduriyeti giderilecek. Tarım Bakanlığı konuyla ilgili çalışmaları ‘Tarım Ürünleri Sigortası Kanun Tasarısı’nda topladı.
     <br/>
     <br/>
     Tasarı yasalaştıktan sonra çiftçiler, kuraklık, don, sel, fırtına, yangın, deprem gibi doğal afetler sonrası artık trilyonlarca liralık zararı tek başına karşılamayacak. Sigorta şirketleri poliçeyi kendi kâğıtları ile kesecekler ve kesilen poliçe bir havuzda toplanacak. Bu havuz bir sigorta şirketi tarafından belirli bir sürede bazı kriterler tespit edilmek suretiyle sigorta tekniğine göre idare edilecek. Risklerin teminat altına alınması hususunda Bakanlar Kurulu yetkili olacak.
     <br/>
     <br/>
     Bunun dışında kalan riskler ise dünya piyasalarından havuz idarecisi tarafından sigorta tekniği ile satın alınacak. Yeni uygulama ile devlet, çiftçiye ürününü sigorta ederken prim desteği de öngörüyor. Yani çiftçinin ürüne ödeyeceği sigorta priminin yarısını devlet karşılayarak bu sayede çiftçinin sigorta sisteminin içine girmesi sağlanacak.
     <br/>
     <br/>
     Zararı sigorta şirketleri paylaşıyor
     <br/>
     <br/>
     Üreticinin kontrolünde olmayan tabiat şartları sebebiyle, tarımsal üretim her yıl trilyonlarca lira zarara uğruyor. 2004’te bugüne kadar 73 ilde felaket yaşandı. Son üç yılda ülke genelinde 368 bin çiftçiye ait 9,7 milyon dekarlık tarım alanı zarar gördü. Ekonomiyi yıllık 160 trilyon lira zarara uğrattı. Komisyonda görüşülen tasarının 2005 yılı ocak ayında yasalaşmasıyla bu zararları sigorta şirketleri karşılayacak. Bu sayede her çiftçiye ve hayvancılıkla uğraşana sigorta yaptırma imkanı sağlanacak. Tarım sigortasında ödemeler de senelik yapılacak.
     <br/>
     <br/>
     1,2 milyon çiftçi ortağı bulunan Tarım Kredi  Kooperatifleri Merkez Birliği’nin gücünü Güven Sigorta’ya aktaracaklarını belirten Güven Sigorta Yönetim Kurulu Başkanı Bedrettin Yıldırım, bu konuda kooperatifleri birer acente gibi kullanacaklarını söylüyor. Tarım sigortasının hayata geçirilmesiyle AB’ye uyumda önemli bir noktaya gelinecek. Tarım Bakanlığı bu yıl ilk defa âfete uğrayan çiftçilerin zararını karşılamak için 50 trilyon lira ek kaynak tahsisi yaptı.
     <br/>
     <br/>
     Büyük finansal kuruluşlar ve spor kulüpleri ile işbirliğine gireceklerini belirten Güven Sigorta Genel Müdürü Kadir Şimşek ise çiftçiyi sigortalandırma projesini şöyle anlatıyor: “Türkiye’nin ve bütün kuruluşların önünde bulunan 17 Aralık süreci ve bu süreçle başlayacak gelişmelere de kendimizi hazırladık. Özellikle ithalat ve ihracatla birlikte yangın, nakliyat ve otomotiv primlerinde artış bekliyoruz. Bu alanlarda yeni ürünler hazırlıyoruz. Gündemde olan diğer bir konu da tarım yasası. Bu yasanın ardından Türkiye Tarım Kredi Kooperatifleri Merkez Birliği’nin büyük potansiyelini değerlendirerek çiftçimize en iyi ve en verimli sigortacılık hizmetini ulaştırmayı düşünüyoruz.”
     <br/>
     <br/>
     Kapsama alanı dar
     <br/>
     <br/>
     Çiftçilerin nakit para verme sıkıntılarını bildiklerini söyleyen Bedrettin Yıldırım, Kredi Kooperatifleri olarak çiftçiye verdikleri kredinin karşılığını ürün yoluyla tahsil ettiklerini, uygun olması durumunda da sigorta içinde benzer bir uygulama yapabileceklerini kaydediyor. Şimdilik bu konuda somut bir adım atmadıklarını da ilave ediyor.
     <br/>
     <br/>
     Avrupa’da 234 yıldır uygulanan tarım sigortasına Türkiye’de ilk defa Şeker ve Başak sigortaları başlamıştı. Ancak hâlâ bu sektöre yoğunlaşmış ve prim üretimini bu branştan sağlayan şirketin olmaması önümüzdeki günlerde yeni rekabet alanlarının oluşmasına sebep olacak gibi görünüyor. Sigorta şirketlerinin şimdilik sigorta kapsamını sınırlı tutmaları bir dezavantaj gibi algılanıyor. Eğer otomobil ya da ev sigortasında olduğu gibi tarımsal ürünlerde de geniş bir hizmet sunabilirlerse çiftçileri sigorta yapmaya ikna etmeleri kolay olacak. Aksi takdirde hasattan gelecek parayla geçimini sağlayan insanların, sigorta gibi nakit para gerektiren uygulamaya sıcak bakmalarını beklemek çok realist olmayacak.
     <br/>
     <br/>
     SİGORTACILIK BÜYÜK PERA YANGINIYLA ALEVLENDİ
     <br/>
     <br/>
     Bugün değeri milyarla ifade edilen ev, otomobil ya da işyerine sahip  olmak elbette ki çok zorlaştı. Sahip olabilmek için vazgeçilen istekler, alınan krediler ve kurulan hayaller. Ancak sahip olunca da “nasıl koruyacağız” endişesi başlıyor. Hiç beklenmedik bir kaza ya da felaket yılların alın teriyle kazanılan değeri yokedebilir. Bu endişeler yeni de değil, nerdeyse insanlık tarihiyle yaşıt.
     <br/>
     <br/>
     Sigortacılık sektörü de bu endişe ile ortaya çıkmış. Ticaret merkezi Babil’de, kervan tüccarlarına borç veren sermayedarlar işin mantığını ilk keşfedenler olmuş.  Türkiye’de ise sigortacılıktan resmi olarak 19. yüzyılın ikinci yarısında söz etmek mümkün. Bazı Anadolu köylerinde bu tarihten önce ihtiyaç halinde yardım sağlamak, halkın uğrayacağı zararı karşılamak amacıyla sendikalar kurulmuş. Esnaf kuruluşlarının ölüm ve hastalık durumlarında üyelerine yardım amacıyla örgütlendikleri için sigortaya ihtiyaç hissedilmemiş. Avrupa’daki sigorta konusunda kaydedilen önemli gelişmelere karşın bu endişeler Osmanlı’nın güçlü ve ihtişamlı olduğu dönemde pek nüksetmez. Mevcutları koruma dürtüsü daha çok, meydana gelen yangınlarla ortaya çıkmış.
     <br/>
     <br/>
     Bu işi fitilleyen, çok sayıda işyeri, ev, cami ve kilisenin yanmasına sebep  olan 1870 yılındaki meşhur “Büyük Pera” yangını olmuş. Pera’da daha çok yabancıların ve zenginlerin oturması sigortanın gelişme sürecini hızlandırmış. İstanbul’da sermaye birikiminin kalbi olan bu bölgenin yanması, doğal olarak, sigortalanma düşüncesini gündeme getirmiş ve 1893 yılında “Osmanlı Umum Sigorta Şirketi” ilk yerli sigorta şirketi olarak çalışmaya başlamış.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19080), [web.archive.org (arşiv bağlantısı)](http://web.archive.org/web/20070626181117/http://www.aksiyon.com.tr:80/detay.php?id=19080)
