# Hayret stokçular kaybediyor

*Hüseyin Sümer Bilinmeyen-tarih*

<div>
 <font>
  <img border="0" height="1" src="/web/20050118065032im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118065032im_/http://www.aksiyon.com.tr/resim/464/50.jpg" vspace="5"/>
  </p>
 </font>
 <font class="content">
  Türk piyasası, ihtiyaca ve siparişe göre üretim dönemine giriyor. Türkiye, bu sayede dünyadaki satış ve üretim sistemini ilk defa yakalamış olacak. Fiyatların artmayacağını düşünen tedarikçiler ise stokta ürün bekleme dönemini şimdilik kapattı.
 </font>
 <br/>
 <p>
  <font class="content">
   Türkiye"de yıllarca  devam eden yüksek enflasyonun, bundan kazanç sağlayan enflasyon lobisini oluşturması kaçınılmazdı. Yüksek enflasyon ve kaynak tahsisinin siyasi irade tarafından gerçekleştirildiği bir ortamda faaliyet gösteren, üretmeden tüketmeye şartlanmış bu lobi, herkesin hayatını alt üst etti. 1998 yılından itibaren devam eden enflasyonla mücadele programı da genel olarak başarılı bir performans gösteremedi.
   <br>
    <br>
     Topladığı vergilerle açıklarını kapatamayan hükümetler, bankalardan borç alarak finans sektörünü reel ekonomiden uzaklaştırıp daha sonra da çökmesine neden oldu. Böyle olunca da ihtisas ve yatırım bankacılığı oluşmadı. Sektörler uzun ve ucuz kredilerden yoksun kaldı. Kamu ve özel yatırımlar durdu. İstihdam nüfus artışının gerisinde kaldı. Devlet, geliri düştükçe yeni vergiler koydu. Ekonominin yarısı kayıt dışına kaçtı.
     <br>
      <br>
       Hükümetler bunca yıl enflasyonla mücadeleyi göze alamadıkları için, kendi dar siyasi menfaatleri açısından iş dünyasındaki enflasyon lobisi ile "al gülüm ver gülüm" ilişkilerine girdiler. Popülist politikalar sonucu gelir dağılımı da, fırsat eşitliği de, sosyal dayanışma da bozuldu. Bu durum şirketleri çok zor koşullarda bıraktı.
       <br/>
       <br/>
       Küçük ve orta büyüklükte işletmeler toplam kredilerin ancak yüzde 5"ini kullanabildi. Ve bütün bunlar işsizlik, tasarrufların erimesi ve pahalılık olarak insanların hayatına yansıdı. Her ne kadar işçi çıkararak ayakta durmaya çalışsalar da çıkan işçilerle birlikte azalan iş gücü, ödenen tazminatlar, kapatılan tesisler, azaltılan üretim, hisse senetlerindeki değer kaybı şirketlerin canlarını çıkardı. Şirketler bunlarla uğraşırken işinden olanların durumu ise çok daha kötüydü. Kısacası artık her iki taraf için de günler daha uzun geçti. Krizli günlerde insanlar umutlarıyla birlikte iş ve aşlarını da kaybettiler.
       <br/>
       <br/>
       Eski günler geride kaldı
       <br/>
       <br/>
       O eski günler sanki gerilerde kaldı. Bugünlerde faizlerin düşmesi, enflasyonun tek hanelere inmesiyle ekonomide canlanma belirtileri başladı. Hükûmetin, enflasyon bu yıl sonunda yüzde 20"ye, 2004"te de yüzde 12"ye inecek açıklaması ekonomide alışık olmadığımız bir durum ortaya çıkardı. Türkiye"nin önde gelen tedarikçileri satış tekniklerini değiştirip stokta mal tutma dönemini bırakmak için çabalıyorlar.
       <br/>
       <br/>
       Ağırlıklı olarak Eczacıbaşı grubunun ürünlerini satan Girişim Pazarlama Genel Müdürü Şefik İşeri, "Enflasyonun düşmesi nedeniyle sektörümüz ilk defa ürünü öncekinden daha ucuza alabildi. Bu da doğal olarak stokların erimesine neden oldu" diyor. İşeri, artık tüketici noktalarında satışların artacağını ve rekabetin başladığını söylüyor. Girişim pazarlamanın kapsadığı noktalar arasında yerel ve uluslararası marketler, zincir mağazalar, bakkallar, eczaneler, parfümeriler, kuaförler, otel ve restoranlar gibi çok farklı satış ve tüketim noktaları bulunuyor. Enflasyonun düşüşü hiç kuşkusuz bu gibi grupları çok yakından ilgilendiriyor.
       <br/>
       <br/>
       Bayilerin yeni duruma adapte olabilmesi için firmalar, satış ekiplerini eğitimden geçirmeye çalışıyor. Bundan sonra artık tüketici kontakları ile satış yapılması hedefler arasına girdi. Özellikle perakende sektörü için "ne üretirsem satarım" devri sona erdi; rekabet artık rafta başlıyor.
       <br/>
       <br/>
       Kiler Mağazaları Genel Müdürü Nurullah Öztürk, bir yıllık periyotta perakende enflasyonunun yüzde 8 ile 10 arasında gerçekleştiğini söylüyor. Bu da ürün bazında fiyatların ilk defa piyasa enflasyonunun altında gerçekleştiğini gösteriyor.
       <br/>
       <br/>
       Öztürk, "Geçen yıllarda fiyatlar enflasyonun 15 ile 20 puan üzerinde oluyordu. Bu durumdan dolayı stokçuluk müthiş biçimde dezavantaja dönüştü. Fiyatlar sürekli geri geldiği için stoktaki ürün pahalı ürün halini aldı. Yüksek stokta kaldıysanız firmanız ciddi biçimde zarar ediyor" diyor.
       <br/>
       <br/>
       Üretim maliyetlerinin devamlı gerilemesi, bazı ürünlerin geçen yıla göre daha da ucuzlaması stokçuların zarara uğramasına neden oluyordu. Yeni enflasyona adapte olabilmek için elindeki mal miktarını minimize etmeye çalışan şirketler artık on beş-yirmi günlük stok birikimiyle dönmeye çalışıyor. Birçok büyük ve tecrübeli firma bu yeni duruma şimdiden adapte olmak için gayret gösteriyor. Bundan sonra rekabetin rafta başlaması özellikle perakende sektöründe hareketli günlerin işareti olarak algılanıyor.
       <br/>
       <br/>
       Yeni duruma adapte olmak için bütün firmalar satış ve üretim yapısını tekrar gözden geçirmeye başladı. Ekonomideki bu yeni durum şirketleri, piyasaya yeni bir stratejiyle bakmaya zorladı. Fiyatların yüzde 10 ucuzlaması sonucunda geçen yıl 100 liraya alınan deterjanı vatandaşın bu yıl 90 liraya alması stokçuların kabusu oldu. Reel olarak tüketicinin cebine nakit girmedi ancak hane bütçesi 8-10 puan kazandı. Kriz döneminde satışların durmasıyla oluşan stoklar, firmaların elinde şu anda bitmiş görünüyor. Yeni ihtiyaçlara göre üretimlere start verildi. Bundan sonra Türk piyasasının, ihtiyaca ve siparişe göre üretim dönemine gireceği söyleniyor. Türkiye, bu sayede dünyadaki satış ve üretim sistemini ilk defa yakalamış olacak.
       <br/>
       <br/>
       Fiyatların artmayacağını düşünen tedarikçiler ise stokta ürün bekleme dönemini şimdilik kapattı. Ancak bazı şirketler yine de kriz çıkabilir endişesiyle hareket etmeye devam ediyor.
       <br/>
       <br/>
       KİLER GENEL MÜDÜRÜ NURULLAH ÖZTÜRK:
       <br/>
       <br/>
       "STOKLARI MİNİMİZE ETMEYE BAŞLADIK"
       <br/>
       <br/>
       Yeni duruma adapte olabilmek için elimizdeki stok rakamlarını minimize etmeye çalışıyoruz. On beş-yirmi günlük stok birikimiyle dönmeye çalışıyoruz. Birçok büyük firma piyasanın bu yeni durumuna kolay adapte oldu. Bundan sonra rekabet rafta başlayacak. Üretim maliyetleri devamlı geriye geliyor. Bazı ürünler geçen yıla göre daha da ucuzladı. Stokçular bu durumdan dolayı zarar etmiş oldular. Ekonomideki bu duruma yeni bir stratejiyle bakmaya başladık. Bizim depomuz her zaman dolu çalışırken şu anda ihtiyaçlarımız noktasında mal tutmaya başladık.
       <br/>
       <br/>
       Kriz döneminde satışların durmasıyla oluşan stoklar, elinde şu anda bitmiş durumda. Artık ihtiyaca ve siparişe göre üretim başladı. Türkiye"deki sistem de dünyadaki sisteme ilk defa ayak uydurmuş oldu. Eskiden tüketici de ürün stokuna gidiyordu. Artık o da stok devrini bitirdi.
       <br/>
       <br/>
       ECZACIBAŞI GİRİŞİM PAZARLAMA GEN. MÜD. ŞEFİK İŞERİ:
       <br/>
       <br/>
       "REKABET ARTIK RAFTA"
       <br/>
       <br/>
       Güçlü yapımız sayesinde geçen yıla göre yüzde 15, kriz öncesine göre ise yüzde 9 büyüme sağladık. 2004 yılında dolar bazında yüzde 10"luk bir büyüme hedefliyoruz. Tüketici noktalarında satışlar artacak. Rekabet artık rafta başlıyor. İlk defa sektör, enflasyonun düşmesi nedeniyle ürünü bir önceki satın alım fiyatından daha ucuza alabildi. Bu da doğal olarak stokların erimesine neden oldu. Fiyatların artmayacağını düşünen perakendeci, stokta ürün bekletme dönemini şimdilik kapattı. Biz yine de kriz çıkabilir düşüncesiyle hareket etmeye devam ediyoruz. Bayilerimizin de yeni duruma adapte olması için satış ekiplerini eğitimden geçiriyoruz. Bundan sonra artık tüketici kontakları ile satış yapılacak. Ne üretirsen satarım devri bitti.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3118&yorum_id=1), [web.archive.org (arşiv bağlantısı)](http://web.archive.org/web/20050118065032/http://www.aksiyon.com.tr:80/detay.php?id=3118&yorum_id=1)
