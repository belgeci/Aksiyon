# Bandırma'da bir Rumeli dervişi

*Tuncay Opçin 1996.11.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sohbet ederken her haliyle huzurda olduğunu hissettiriyor. “İnsan gönlüyle insandır” diyor. Ona göre herşey gönülle başlayıp gönülle bitiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107232709im_/http://www.aksiyon.com.tr/resim/101/12.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   .“Gönülle yapılan işlerde  feyz vardır. İhlasın verdiği huzuru hiçbir şeyde bulamazsınız... İnsana şahsiyet veren İslamiyet’tir... Türk’ün dinini alırsanız Hülagu askerinden beter olur... Allah’tan korkmayana kanun ne yapabilir? Aradığın şey yaban yerde biten yemiş değildir...”
   <br>
    <br>
     Haluk Dursun’un, Zaman gazetesinde çarşamba günleri ‘Cangözü’ köşesinde yazdığı bir yazıyla tanımıştık Ali Öztaylan’ı. Haluk Dursun köşesinde, Öztaylan’ın ismine ilk önce merhum Süheyl Ünver ile ilgili bir kitapta tesadüf ettiğini belirtiyor, kendisiyle tanıştıktan sonra bir Devlet—i Âli’nin hâlâ yaşayan izlerini müşahede ettiğini beyan ediyordu. Bandırma’dan yayılan “Üsküp kokusu” olarak vasıflandırıyordu Ali Efendi’yi. Yazıyı okuyunca içimizde uyanan merakı ancak bu Osmanlı beyefendisini görmekle tatmin edebileceğimizi anladık.
     <br/>
     <br/>
     İlk uğrak yerimiz Bandırma iskelesi karşısındaki muhallebici dükkanı oldu. Çevresinde bilinen ismiyle ‘Tatlıcı Ali Efendi’nin yıllarca bilfiil işlettiği ‘Öz Bandırma Sütevi’nin nefis muhallebileri kadar dizaynı da bizi etkiledi. Estetik kaygı gözetilerek dekore edilmiş dükkanda Ahmet Yakupoğlu’nun yağlıboya tabloları, ünlü hattatlarımıza ait hüsn—ü hatlar duvarları süslüyor, gözlerimize ziyafet çekiyordu.
     <br/>
     <br/>
     Dükkandan telefon ederek ilerleyen yaşında uzleti ihtiyar eden Ali Amca’nın evine gittik. Kapıda karşılandık. Duvarları kitap ve hüsn—ü hat eserleri ile dolu bir misafir odasına alındık. Tanışma ve hoşamediden sonra her cümlesi ‘Efendim’le başlayan, ‘Öyle değil mi efendim’le biten sohbetini dinlemeye başladık. Adeta başka bir zaman boyutunda idik. Ali Amca’nın üslubu, ifadesi ve tabii Türkçesi çok başka idi. Osmanlı’nın son ve Cumhuriyet’in ilk ulemasıyla ahbablık etmiş, Osmanlı kültür ve irfanını yaşayarak öğrenmiş, İstanbul’daki bütün kültür ocaklarını tanımış, o muhitlerde senelerini geçirmişti. Kendi iç âlemindeki kavgaları sona erdirdiğinden cümle âlemle barışıktı. Neyi Neyzen Tevfik’ten dinleyen, hattı Necmeddin Okyay’dan öğrenen, Fuat Köprülü, Şemseddin Günaltay, İbn—ül Emin, Necip Fazıl, Rıza Tevfik, Hasan Basri Çantay’ın yakın dostu olmuş, Süheyl Ünver’in ise hanegiri olarak yakınında bulunmuş, eski kültürümüzü onlardan tevarüs etmiş, şimdi ise onu şahsında temessül ettiren edeb ve tevazu deryası bir kamil insan ile karşı karşıyaydık. Muhammed Hamidullah’ın elini öpmek için bir günlüğüne Paris’e giden, lale bahçelerini görmek için Hollanda’ya gidip gelmekten çekinmeyen bir güzellik arayıcısı Ali Öztaylan, cumhurbaşkanı ve birçok siyaset adamı tarafından aranıp görüşülen bir güzel insan. Kısacık sohbetimizde bahsetmek lüzumunu hissetmediği kimbilir daha nice Hak dostunun muhabbeti, hakikat sırları gizliydi gönlünde.
     <br/>
     <br/>
     İŞTE DİNİ HASSASİYET VE İNCELİK
     <br/>
     <br/>
     Ali Öztaylan, o kadarcık bir zaman içinde bile bizi çok etkileyen ve herkese lazım olacak hayat dersleri verdi. Süheyl Ünver Hoca’dan bahsetti: “Süheyl Bey’in fem—i muhsininden ‘sen’, ‘ben’ sözleri çıkmamıştır. Yedi tula sahibi bir insan olan Süheyl Bey, bir gün evinde ayakkabı ile dolaşan bir öğrencisi gittikten sonra ‘Ayakkabınızı çıkartın diyebilirdim’ der. Eşi Hanımefendi ‘Süheyl senden nasıl böyle bir söz duyarım’ der ve bayılır... Çünkü onun Müslümanlık telakkisine göre bu söz gıybettir...”  Ve hikaye ettiği kıssanın hissesini de lutfetti kendi üslubuyla: “Bir kimsenin noksanını söylemekle o şuur teşekkül etmiyor ki efendim. O şuur, önce tefekkürde teşekkül edecektir.”
     <br/>
     <br/>
     Tatlıcı Ali Efendi, 54 yıldır aynı yastığa baş koyduğu refikası hanımefendi ile bir defa dahi kırıcı bir tartışmaya girişmemiş. Aralarında birbirlerini incitecek tek bir söz geçmemiş. Ailesinin bir defa dahi “Efendi şunu almadın, bu yoktu” gibi şikayetine maruz kalmamış. Bir Osmanlı hanımefendisi olarak tavsif ettiği hanımından beş dakika daha fazla yaşamak istemediğini, bunun için dua ettiğini söylüyor. Türk—İslam ailesinde kadının mümtaz mevkiine işaret ediyor.
     <br/>
     <br/>
     Ailesi Balkan Savaşı’ndan bu yana on şehid vermiş, aslen Üsküplü olan Bandırmalı Tatlıcı Ali Efendi’nin. Ailenin en son şehidi Güneydoğu’da bir operasyon sırasında alnından vurulup şehid olan yeğeni. Yeğeninin, kendi eli ile giydirdiği hırka sırtındayken şehid olduğunu gözyaşlarıyla söylüyor. “Dayıcığım inşaallah bu hırka sırtımdayken şehid olurum ve beni böyle defnedersiniz” diyerek dua ettiğini belirterek “Allah dualarını kabul etti” diyor.
     <br/>
     <br/>
     Devletin kudsiyetini beyan ederken “Allah devlet adamlarımıza devlet adamlığı şuuru versin” duasını ediyor.
     <br/>
     <br/>
     HER İLİM MAKBUL İMİŞ, İLLA EDEP İLLA EDEP
     <br/>
     <br/>
     İlerlemiş yaşına rağmen öğrenme isteğini hiç kaybetmemiş. Yılların mahsulü kütüphanesindeki yeni çıkan yayınları büyük bir hevesle, şevkle gösteriyor.
     <br/>
     <br/>
     “Bir genci kurtarmak vatan kurtarmaktan mühimdir” diyerek, nesil yetiştirmenin önemini vurguluyor. “Her ilmin başı edeptir, hiçbir hafiflik göstermeyin” diyerek nasihat ediyor. Geleceğe ait beklentilerini kaybetmiş yaşlı insanların dualarının geriye çevrilmeyeceğine dikkat çekerek, bu yüzden “yaşlılara kayıtsız şartsız hürmet” etmemizi tembihliyor. Osmanlı irfanı ve kültürü için Osmanlıca öğrenmenin şart olduğunu, diğer yabancı dilleri öğrenmenin yanında mutlaka Osmanlıca bilmenin her Türk münevverinin görevi olduğunu söylüyor.
     <br/>
     <br/>
     İlim, irfan ve hal ehli bir insanın, bir Osmanlı beyefendisinin, çocukluğunda Rumeli’nde tevarüs ettiği imparatorluk kültürünü şimdi Marmara Denizi’nin güney kıyısında devam ettiren Ali Öztaylan Beyefendi’nin evinde saatler hiç farketmeden geçti. Yaklaşık dört saat sohbetlerini dinledik. Zevceleri hanımefendinin yaptığı “lokmaları’” yedik. Müslümanlığın edebiyatını yapan değil, onu ağzına bile almaktan ictinap eden ‘Biz kim; o yüce payeyi ağzına almak kim?” diyenlerin hatıralarını yadettik. Müslümanlığın bir kere daha “kaal” değil “hal” dini olduğunu gördük.
     <br/>
     <br/>
     Yolunuz Bandırma’ya düşerse Ali Öztaylan’ı görmeden geçmeyin.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=19141), [web.archive.org (arşiv bağlantısı)](http://web.archive.org/web/20071107232709/http://www.aksiyon.com.tr/detay.php?id=19141)
