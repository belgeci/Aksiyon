# Kütahyali Picasso

*Tuncay Opçin 1996.10.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sıtkı Usta (Olçar), 1948'de Kütahya'da doğmuş. Ailesi şehrin eşrafından sayılırmış.
  </font>
 </div>
 <div id="newsText">
  <font class="detail-text">
   Kendini bildibileli doğa aşığı olan Sıtkı Usta'nın çocukluğu ve ilk gençlik yılları, köylerikasabaları gezip eski eserler toplamakla geçmiş. Merak saikiyle topladığı eserlerin bazılarını da satarak geçimini sağlamış. Bu sırada yaşadığı yörede bolca bulunan eski Kütahya işi çinilerle aşinalık kazanmış. Zaten şehrin havası da bu işe merak sardırmaya gayet müsait. 'Yüzlerce atölye ve dükkan, isteristemez, şehirde insanı etkileyen bir atmosfer oluşturuyor' diyor Sıtkı Usta, çiniye sevdalanışını anlatırken.
   <br>
    <br>
     Neticede, ABD'lilerin termik santral yapımı için kurdukları şirkette sekreter olarak çalışırken çini ile uğraşmağa karar vermiş. 1973 yılında açtığı dükkanında satmak istediği çinileri yapacak usta bulamayınca da kendisi atelye kurmuş. Hedefi sanat yönü olan eserler ortaya koymak olan Sıtkı Usta, hep değişik olanın, farklı olanın peşine düşmüş. İznik benzeri çiniler üreterek piyasaya giren Sıtkı Usta'nın tanınmasını, yapmış olduğu mavibeyaz çiniler sağlamış. İlk başta yöre esnafı yaptıklarını oldukça garipsemiş. Ama sonra kendileri de bu çalışmayı benimseyip, aynı eserlerin benzerlerini yapmağa başlamışlar. Daha ilk eserlerini ortaya koyduğunda hemen taklitleri yapılmış.
     <br>
      <br>
       Daha sonra turkuaz rengi denemiş. Başarılı olmuş. Bununla da yetinmeyip "granül sır"ı kullanarak, bu rengin yarı mat ve mat versiyonlarını yapmış. Sonra Selçuklular'ın kullandıkları "sarı" rengi yeniden üretmeğe başlamış. Onun arkasından da "limon küfü" rengini denemiş. 'Tarih içinde de bu renkte çok az çini üretilmiştir' diyen Sıtkı Usta, bu arada yeni renk, form ve desen çalışmalarına hiç ara vermeden devam etmiş. Yıllarca İznik çinilerinin muhteşem rengi "mercan kırmızısı"nı yeniden üretmek için uğraşmış. Bu arada çoğu yurtdışında olmak üzere bugüne kadar kırka yakın sergi açmış. Müze ve kitaplarla arasını hiç soğutmayan Sıtkı Usta, çini konusunda bilgisini, görgüsünü artırmağa çalışır. Araştırmaları sırasında dost ve koleksiyonerlerinden çok yardım gördüğünü söyleyen Sıtkı Usta'ya dünyanın dört bir köşesindeki sanatseverler ellerindeki eski çini örneklerinin fotoğraflarını göndererek yardımcı olurlar.
       <br>
        <br>
         Günde 1314 saat çalışan Sıtka Usta, işine kendisini kaptırdığı zaman rüyasında bile çiniyle uğraştığını söylüyor. Isfahan, Semerkant, Buhara, BeyşehirKubadabad çinilerinden Endülüs'te üretilen çinilere kadar yüzyıllar boyunca ortaya çıkan her formla, desenle ilgilenerek kendine özgü olanı ortaya koymaya çalışmış. Geleneği tevarüs ederek, yüzyıllar boyunca kullanılan desenleri farklı formlarla buluşturup, tarzını oluşturmuş. Aynı eserde hem İznik, hem de Selçuklu motiflerini kullanmakta sakınca görmüyor. Hatta eski Yunan, Roma medeniyetleri gibi farklı kültürlerin izlerini de taşıyan eserler üretmekten çekinmemiş. Eski Yunan formu eserlerinin üzerini İznik veya Selçuklu motiflerle bezemiş. Bunun en güzel örneklerini de en son sergisinde yer alan "riton"larda görmek mümkün.
         <br/>
         <br/>
         DOĞAYA DOST HAKSIZLIĞA DÜŞMAN
         <br/>
         <br/>
         Hiç yılmadan araştıran, düşünen Sıtkı Usta doğayla hep barışık yaşıyor. İşlerinin en yoğun olduğu zamanlarda bile atölyesinde çalışan sanatçı arkadaşlarıyla kırlara açılarak, oralarda gördüğü çiçeklerden ilham alarak eser vermiş.
         <br/>
         <br/>
         Sıtkı Usta'nın doğa kadar sevdiği bir başka varlık da insanlar. Sıcak dostlukların, sevginin eserlerine yansıdığını ve insanlarla eserlerine yansıyan bu sevgi diliyle dostluklar kurduğuna inanıyor. Haksızlığa tahammülsüz bir fıtratı oluşu da başına olmadık işler açmış. Belediye hizmetlerindeki aksaklıkları görüp, mahalli gazetelerde bunları ifşa edince belediye başkanının gazabına uğramış. Bir kandil günü mesai bitiminde belediye zabıtaları henüz mahkemesi devam eden evi yıkmışlar.
         <br/>
         <br/>
         Çinileri dünyanın sayılı müzeleri tarafından satın alınan, yaşarken antika haline dönüşen eserleriyle koleksiyonların baş köşesine oturan Sıtkı Usta'ya, yurtdışında "Çini'nin Picasso"su adı veriliyor. Şimdi "altın varak"lı çinileri tekrar üretmenin tekniği ile uğraşan Sıtkı Usta, 17. yüzyılda inkıraza uğramış bir sanata yirminci yüzyılda yeni bir yön kazandırarak çağının terkibini oluşturuyor. Geleneği reddetmeden, geleceğe uzanıyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1893-kutahyali-picasso.html), [web.archive.org (arşiv bağlantısı)](http://web.archive.org/web/20131031010513/http://www.aksiyon.com.tr/aksiyon/haber-1893-kutahyali-picasso.html)
