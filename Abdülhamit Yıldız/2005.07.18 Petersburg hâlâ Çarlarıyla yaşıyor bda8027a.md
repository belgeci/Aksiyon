# Petersburg hâlâ Çarlarıyla yaşıyor

*Abdülhamit Yıldız 2005.07.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      St. Petersburg, 300 yıllık bir Rus şehri. Çarlara ev sahipliği yapan kent Paris’in mimarisi, Prag’ın bahçeleri ve Venedik’in kanalları ile anılıyor. Komünist yönetim Çarlık döneminin izlerini silememiş. Deli Petro, Puşkin, Katerina hâlâ halkın hafızasında...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080517085122im_/http://www.aksiyon.com.tr/resim/554/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080517085122/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080517085122/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080517085122oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080517085122oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Deli Petro, Stolbovskiy Mir anlaşmasında kaybettiği toprakları geri almak için 1700’de 21 yıl sürecek Kuzey Harbi’ni başlatır. Neva’nın Baltık Denizi’ne açıldığı noktada günümüzde Zayaçiy Ostrov’a (Tavşan Adası) yeni kale inşa edilir. Çarlık Rusyası’na iki asır başkentlik yapacak Petersburg’un temelleri işte burada atılır. Rusların Veliki (Büyük) Petro’su halkını Avrupa ile bütünleştirecek kentin imarı için bütün imkanlarını seferber eder. Bataklık bölgedeki inşaat çalışmaları yüz binlerce insanın canına mal olur. Avrupa’dan getirtilen mimarlar Avrupa şehirlerinin sentezini Petersburg’da yapar. Fransızların binaları, Çeklerin bahçeleri ve İtalyanların köprüleri bir araya gelir.
   <br>
    <br>
     St. Petersburg 300 yıllık bir şehir. Finlandiya sınırında Baltık Denizi’nin hemen kıyısında. Moskova’dan sonra ülkenin en önemli ve en büyük şehri. Deli Petro, kentin hem bir Avrupa şehri hem de düzenli olması için yabancı mimarlar getirtir. Binaların taştan yapılması için kanun bile çıkartılır. Kentin inşa edildiği yerin bataklık olması birçok hastalığı da beraberinde getirir. Denilenlere göre 200 bin insan hastalıktan hayatını kaybetmiş, 40 bin insan iyi çalışmadığı için Petro tarafından öldürülmüştür. Ülkenin bütün imkanları burası için seferber edilir.
     <br>
      <br/>
      Birinci Dünya Savaşı, 1917’deki Bolşevik Devrimi ve İkinci Dünya Savaşı Petersburg için zor yıllardır. Bu süreç şehrin adında değişikliklere yol açar. 1914’te Petrograd, devrimden sonra 1924’te Leningrad adını alır. Ancak şehir merkezindeki yapıların bütünlüğü korunur. Sovyet yönetimi sırasında şehir iyice yıpranır. UNESCO’nun Dünya Miras Listesinde bulunan Leningrad, tarihî yapılarını koruyabilen ender şehirlerden biridir. Sovyetlerin yıkılmasından sonra kentin eski günlerine kavuşması için çalışmalara başlanır. Bu çevrede en önemli adım ise şehrin yine Petersburg adını almasıdır.
      <br/>
      <br/>
      Şehir 350 köprü ile birbirine bağlı 42 adaya yayılmış. Helikopterle şehir üzerinde tur atıldığında ilk olarak sokakların düzgün ve düzenli bir şekilde inşa edildiği görülüyor. Çarlık dönemlerinde inşa edilen katedraller, saraylar ve bahçeler iki asrı aşkın bir süredir kendini korumuş. Çarlar şehrinde, dünyanın en büyük müzelerinden Ermitaj’la birlikte 100 civarında müze, 40’a yakın tiyatro var. Kentin dünyaca tanınan müzelerinin başında Ermitaj geliyor. ‘Kışlık Saray’ olarak bilinen müzede 3 milyon civarında eser sergileniyor. Müzenin büyüklüğünü Ruslar, “Bir esere yarım dakika harcarsanız beş yılda ancak bitirebilirsiniz.” ifadesiyle anlatıyor.
      <br/>
      <br/>
      Birinci Dünya Savaşı öncesinde Osmanlı hakkında ‘hasta adam’ sözünün de ilk kez bu sarayda söylendiği anlatılıyor. Müzenin girişindeki sanatçılar her ülke vatandaşlarının hoşlanacağı eserleri çalıyor. Türkler İstiklal Marşı ve Fenerbahçe Marşı ile karşılanıyor. Ermitaj’ın yakınlarındaki Aziz İsak Katedrali, Ortodoksların en büyük ibadet yerleri arasında. Katedralin çatısı ve kubbesi 110 tonluk sütunlar üzerine kurulu. Kubbenin ihtişamlı görünmesi için 100 kilo altın kullanılmış. Klasik Rus mimarisinin görülebileceği yer ise ‘Kanda Diriliş Kilisesi’. Bu adı Çar II. Aleksandr’ın suikaste uğradığı yerde yapılması nedeniyle alıyor. Deli Petro’nun İngiliz ve Fransız saraylarından daha görkemli olsun diye inşa ettirdiği Peterhof Sarayı ise Petersburg’un 25 kilometre dışında. Devlet Başkanı Vladımir Putin’in ABD Başkanı George Bush’u ağırladığı saray, lüksün zirvede olduğu yer. Bahçeleri ile ünlü sarayda havuzlardaki fıskiyeler motor olmaksızın su basıncı ile çalışıyor.
      <br/>
      <br/>
      Özellikle Beyaz Geceler dönemlerinden 10 binlerce turistin geldiği Petersburg’da müzelere girerken ücret alınmasının dışında fotoğraf çekmek isteyenlerden ayrı ücret isteniyor. Sovyetlerin dağılmasından sonra hâlâ çok düşük oranda ücret alan çalışanlar için turizm mevsimi önemli bir fırsat. İstanbul’un turistik yerlerinde insanların karşısına çıkan satıcılar Rus müzelerinin giriş ve çıkışlarında da görülebiliyor.
      <br/>
      <br/>
      Petersburg aynı zamanda kültür şehri. Rus edebiyatının pek çok ünlü ismi burada yaşamış. Tolstoy, Dostoyevski, Puşkin ve Çaykovski bu isimlerden sadece birkaçı. 1200’ün üzerinde kütüphane, 160 ülke ile kitap, 90 ülke ile süreli yayın alışverişi yapıyor. Hemen hemen her çocuğun bir enstrümanı çalmayı bildiği şehirde her sokakta resim yapan birini görmek mümkün. Sovyet döneminin bittiği ve batı kültürünün hızla yaygınlaştığı Petersburg’da muhafazakâr insanlar yeni neslin toplumun değerlerinden gittikçe uzaklaşmasından yakınıyor.
      <br/>
      <br/>
      ‘Beyaz Geceler’ kentin en önemli özelliği ve tanıtımında çok önemli bir unsur. Dünyanın her yerinden gelen insanlar Beyaz Geceler’de parlament mavisi gökyüzünün altında Neva Nehri’nin üzerindeki köprülerin açılmasını heyecanla bekliyor. Köprülerin kenarlarında panayır havasını görmek mümkün. Köprü açılıncaya kadar ateşle dans edenler, mandolin çalanlar, gitarla konser verenler halkı eğlendiriyor.
      <br/>
      <br/>
      Merkezi İstanbul’da bulunan Rusya Federasyonu Dostluk Derneği (RFDD) ile Petersburg Uluslararası İlişkiler Daire Başkanlığı ortak bir program düzenledi. Programa Türkiye’den yerel yöneticiler, sanatçılar ve işadamlarının aralarında bulunduğu 80 kişilik bir heyet katıldı. Grubun Petersburg’daki rehberliğini ise Rus Millî Eğitim Bakanlığı, Krasnogvardeyski Belediyesi ve Çağ Eğitim Şirketleri’nin ortaklaşa açtığı Uluslararası Okulu’nun öğretmenleri yaptı. Petersburg’u tanımak için İstanbul’dan gelen grup için Devlet Başkanı Vladimir Putin’in ABD Başkanı George Bush’u ağırladığı Petergof Sarayı’nda bir etkinlik düzenlendi. Petersburg Uluslararası Daire Başkanı Slova T. Khadko, İstanbul’dan gelen iş ve sanat dünyasının temsilcilerini görmekten büyük mutluluk duyduklarını belirterek, “Biz isteriz ki dünyanın en güzel şehirlerinden biri Petersburg çok hoşunuza gitsin ve sizleri yine bekleyelim.” diye konuştu.
      <br/>
      <br/>
      Programda ayrıca Petersburg’un Peterhof ilçesi ile İstanbul’un Fatih ilçesi arasında kardeşlik protokolünün imzalanması için ön görüşmeler de yapıldı. Beyaz Geceler programı ile birlikte Uluslararası Rus Türk Okulu’nun da mezuniyet töreni gerçekleşti. Rusya Federasyonu Millî Eğitim Bakanlığı, Petersburg’un Krasnogvardeyski Belediyesi ve Türkiye’den Çağ Eğitim Şirketleri’nin birlikte açtıkları 664 No’lu Uluslararası lise Ruslar ve Türkler arasında çok güzel ilişkilerin kurulmasını sağlıyor. Rus velilerden biri okul sayesinde Türkiye ve Türkler hakkındaki düşüncelerinin değiştiğini şu cümlelerle ifade ediyor: “Bizim için en iyi şarkıcı Tarkan, futbolda Türkiye’yi tutuyoruz ve en güzel hayalimiz Türkiye’ye gitmek.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22131), [web.archive.org (arşiv bağlantısı)](http://web.archive.org/web/20080517085122/http://www.aksiyon.com.tr:80/detay.php?id=22131)
