# Türkiye'nin İslâmla flörtü tehlikeli

*Ali Ünal 1995.10.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD Senatosu'nun Dış Ilişkiler Komitesi'nce görevlendirilen Michelle Maynard ve George Pickart 17-25 Ağustos tarihlerinde Türkiye'de bir dizi inceleme ve araştırmada bulunduktan sohra, senatör Helms ve senatör Pell'e hitaben, kaleme aldıkları raporda şu ifadeler yer alıyor:
  </font>
 </div>
 <div id="newsText">
  <font class="detail-text">
   "Türkiye'nin köktendinciliği laik mirasına bir tehdit olarak gördükleri iddiasına rağmen, Türk hükümeti, ülke bütünlüğünü sağlama ve ayrılıkçı duyguları yoketme girişiminde İslami faaliyetleri destekliyor görünüyor. Türkler ve Kürtler ortak bir İslami mirası paylaştıkların-dan, Türkiye, bu iki etnik grubu biraraya getirmek için dini kullanıyor. Bu grupların bazıları, şimdi kendilerini destekleyen hükümetlere karşı doğrudan 	tehdit olu§turmaktadır.
   <br>
    <br>
     Türkiye'nin İslam'laflörtü, aşırı İslami hareketler için bir zemin sağlayabilir ve  Türkiye'nin uzun laiklik tarihini tehdit edebilir"
     <br>
      <br>
       Harward Üniversitesi Dış İlişkiler Enstitüsü Müdürü Samuel Hantington, 'Medeniyet çatışması' adıyla meşhur olan raporunda çok açık yüreklilikle, "Batı bugün gücünün zirvesinde ve dünyada şimdilik kendisine rakip olabilecek bir güç yok. BM ve onun Güvenlik Konseyi gibi kuruluşlarla istediği kararları çıkartabiliyor. ABD, Almanya ve Japonya'dan oluşan bir üçlü, dünya ekonomisi ile ilgili kararları, ABD, İngiltere ve Fransa'dan oluşan bir üçlü de bütün dünyayı ilgilendiren siyasi kararlarırahatlıkla alabiliyor ve bunları uyguluyorlar. IMF ve Dünya Bankası gibi uluslararası kuruluşlarla da Batı, dünya ekonomisini kontrol altında tutuyor. Bütün bunlar yapılırken, 'halkları, menfaatleri' adına yapılıyor gösteriliyar. Batı, hakimiyetini devam ettirmek için bu tür uluslararası kuruluşları güçlendirmeli ve bunlara daha '1!jfzzla ülkenin üye olmasını sağlamalıdır" diyordu.
       <br>
        <br>
         Coğrafi anlamda değil, siyasi ve kültürel anlamda Batı, dünya üzerindeki hakimiyetini sürdürmek için, ilgi duyduğu ülkeler hakkında sık sık raporlar hazırlatıyor ve bu raporlar doğrultusunda politikasını belirliyor. Bazen endirekt, bazen de direkt yollarla hükümetleri değiştirdiği biliniyor. Her ülkede nüfuz edebildiği baskı unsurlarını devreye sokuyor, bunlar da iş görmezse doğrudan müdahale edebiliyor.
         <br/>
         <br/>
         Geçtiğimiz hafta Türkiye, ülkemizle ilgili bir endişenin çok masum şekilde dile getirilişini, tabir yerindeyse, habbeyi kubbe yaparcasına tartışarak geçirdi. Bilindiği gibi 8 Ekim günü, kamuoyunun yakından tanıyıp, saygı duyduğu Fethullah Gülen Hocaefendi'nin bir sohbet esnasında bir soruya verdiği cevap çok değişik spekülasyon lara sebep olmuştu.
         <br/>
         <br/>
         Bu konuşmaların basına yansımasından sonra -deyim yerindeyse-bir salvo atışı başladı. Sanki o güne kadar böyle bir endişeden söz eden olmamıştı. Sanki Türkiye, böylesi krizlerin ardından 1960, 1971 ve 1980 darbelerini yaşamamışt!. Oysa, Fethullah Gülen Hocaefendi'den daha önce bu tür bir endişeyi dile getirenler olduğu gibi, Sayın Mahir Kaynak, Sayın Tansu Çiller'in Amerika yörüngesinden çıkıp, İngiltere ve İsrail yörüngesine girdiğini ve Amerika'nın kendisini artık daha fazla istemediğini açıkça söylemişti. Sayın Çiller'in 6 aydır Türkiye'de Amerika'ya ihale vermediği ve C-14'lerin tamirinin Amerika'ya rağmen İsrail'e verildiği çoklarının bildiği bir mevzu idi. '4 Ekim günü DYP MKYK üyesi Sayın M. Zeki Demir, bütün milletvekillerine "Geliyorum diyen tehlike" diye başlayan bir mektup gönderiyor ve bir darbe ihtimali karşısında milletvekillerini uyarıyordu. 29 Temmuz 1995 tarihinde sayın cumhurbaşkanı, başbakan ve genelkurmay başkanına mektup yazan Genelkurmay İstihbarat Başkanlığı'nda görevli deniz üsteğmen İsmail Kitapçı, orduda darbe hazırlıkları olduğunu bildiriyor ve bu hazırlığı yapan generallerin isimlerini de veriyordu. Bütün bunlar olurken ve ülke, Sayın Ecevit'in de ifade ettiği şekilde rejim bunalımına girecek ölçüde bir kriz ortamından geçerken, Hocaefendi'nin dile getirdiği endişenin üzerine gidilmesi gerekirken, -ihtimal böyle bir uyarı Çiller lehine bir hava meydana getirebilir- korkusuyla eleştiri konusu yapıldı.
         <br/>
         <br/>
         Bütün bunları bir yana bırakıp, darbeleri de bir yana bırakıp, 12 Eylül askeri harekatından hemen önceki dönemin Hava Kuvvetleri Komutanı Sayın Tahsin Şahinkaya'nın Amerika'ya gidip gelmesini de söz konusu etmeden, 12 Eylül günü askerler iktidara geldiği sırada operada Damdaki Kemancı'yı izleyen devri n ABD Başkanı J. Carter'e haberin, "Our boys have done it- Bizim çocuklar başardı" şeklinde iletilmesini de bir tarafa koyarak, her ihtilal öncesinde orduya davetiye çıkaranların, ihtilallerden sonra orduyu en fazla yıpratan kesimler olduğunu da dile getirmeden, 15 Eylül 1995 günü ABD Senatosu, Dış İlişkiler Komitesi'ne verilen bir rapordan sözedeceğiz. Bakalım ABD Türkiye'yi nasıl görüyor ve Türkiye hakkında neler düşünüyor? Bu rapor, Türkiye'deki şu son kriz hakkında belki ipuçları da taşıyor olabilir?
         <br/>
         <br/>
         ABD RAPORU: DOSTLARIMIZIN HAKKIMIZDAKİ MÜTABAKATLARI
         <br/>
         <br/>
         ABD Senatosu'nun Dış İlişkiler Komitesi'nce görevlendirilen Michelle Maynard ve George Pickart 17-25 Ağustos tarihlerinde Türkiye'de bir dizi inceleme ve araştırmada bulunduktan sonra, senatör Helms ve senatör Pell'e hitaben, incelemelerinin sonuçlarını bir rapor ,halinde sunarlar. Sunuş yazısında, "Türkiye içi, bölgesel ve ABD-- Türkiye ilişkileri konusunda geniş kapsamlı bir araştırmada bulunduk.
         <br/>
         <br/>
         Bilhassa iç siyasi durum, demokratikleşme kanunu, dinı ve laik etkileri, insan hakları sorunu, Türkiye-Avrupa Gümrük Birliği lişkileri, Kıbrıs ve Yunanistan gibi Türkiye'nin bölgesel sorunları, Bosna konusu ve Azerbaycan'dan uzatılacak petrol boru hattı mevzuları üzerinde durduk" denmektedir. Ayrıca Michelle Maynard'ın İstanbul ve Ankara'ya ziyaretlerde bulunduğu, George Pickart'ın ise Ortadoğu'ya yaptığı bir gezinin ardından Diyarbakır ve İncirlik'te Michelle Maynard'la buluşup, merkezi ve bölgesel düzeyde Türk sivilliderleriyle, askeri yetkililerle, Kürt liderleri ve dini liderlerle, muhalefet liderleri, ABD ve Türk gazetecileri, akademisyenler, yerli halk, insan hakları aktivistleri, ABD dip 10matları, yabancı diplomatlar ve ABD askeri yetkilileriyle görüştükIeri belirtilmektedir.
         <br/>
         <br/>
         İki Amerikalı'nın Türkiye'de bu kadar rahat görüşmelerde bulunabilmelerinin sebep ve hikmetleri bizim konumuz değiL. Şimdi biz, özet olarak rapor ne diyor, ona bakalım:
         <br/>
         <br/>
         Türkiye, genelde Batı ile, özelde ABD ile iyi ilişkilere öncelik veren bir üllçe olup,. tehlikeli ve kaygan bir komşular zemininde önemli bir ABD müttefikidir.
         <br/>
         <br/>
         Komşularından üçü, İran, Irak ve Suriye, ABD'nin terörist ülkeler listesinde yeralmaktadır.
         <br/>
         <br/>
         Orta Asya ve Kafkaslar'a girme ve buralarda etkili olma konusunda Türkiye Rusya ile ekonomik ve siyasi bir rekabetin içindedir.
         <br/>
         <br/>
         Türkiye'nin kuzeyinde Gürcistan'da ve Ermenistan ile Azerbaycan arasında süregelen bir çatışma yaşanmaktadır. Türkiye, bu çatışmalarda bi-taraf değildir. Ermenistan'a hava koridoru açmışsa da, Azerbaycan'a açıkça daha yakın durmaktadır. Kıbrıs ve daha başka meselelerde Y unanistan'la ilişkileri bozuktur. Bilhassa kara suları anlaşmazlığı Türkiye ile Yunanistan'ı doğrudan bir çatışmaya sürekleyebilecek özelliktedir.
         <br/>
         <br/>
         Büyükelçi Onur Öymen, durumlarını şöyle özetliyor: "Müttefiklerimiz bizi eleştirseler de, şurası hatırlanmalıdır ki, doğuda bizim en yakın demokrat komşumuz Japonya'dır."
         <br/>
         <br/>
         Onur Öymen, Türkiye'nin İran, Irak ve Suriye ile ilişkilerindeki öncel iğin, "Onları, Türkiye ve İsrail'e karşıterörist faaliyetlerden vazgeçirmek" olduğunu belirtiyor.
         <br/>
         <br/>
         ÇEKİÇ GÜÇ
         <br/>
         <br/>
         Çekiç Güç, Türkiye için bir prob le m durumunda. Gerçi Çekiç Güç'ün varlığı onbinlerce Iraklı'nın Türkiye'ye akmasını önlüyor ve bu İncirlik'teki Türk askeri yetkililerince kabul ediliyorsa da, diğer askeri ve siyasi yetkililer, Çekiç Güç'ün PKK'yı koruduğuna ve bölgede bağımsız bir Kürt devletinin kurulması için çalıştığına inanıyorlar. Bu konuda ABD, Çekiç Güç'ün Ankara'nın da menfaatlerine olduğu konusunda Türkiye'yi ikna etme li ve Batı, Türkiye'nin bu konudaki katkılarını takdir etse de, Türkiye'ye herhangi bir özel ihsanda bulunma yükümlülüğü altına girmemelidir.
         <br/>
         <br/>
         DIGER DIŞ İLİŞKİLER
         <br/>
         <br/>
         Ermenistan ve Azerbaycan'la olan ilişkilerinde Türkiye, Azerbaycan'a karşı daha sıcaktır. Bununla birlikte, Ermenistan'a bir hava koridori açmış olup, Ermenistan'dan mukabil bir jest beklemektedir. Başbakanın danışmanlarından Büyükelçi Yalım Eralp, "Ermenistan'dan bir jest bekliyoruz, bize karşı değil, Azerbaycan'a karşı" demektedir. Türkiye, Ermenistan, Azerbaycan topraklarından çekildiği takdirde, Ermenistan'la işbirliğinde bulunmaya istekli görünmektedir.
         <br/>
         <br/>
         Onur Öymen, Kıbrıs sorununu, siyasi değil, "insani" bir sorun olarak nitelemektedir. Siyasi ve askeri yetkililer, "uzlaşmadan yana olduklarını, zamanın hal-i hazır durumun aleyhine işlediğini ve Kıbrıs'taki genç nesillerin artık birbirlerini tanımadığını, ayrı birer dil ve kültüre sahip bulunduklarını" ifade etmektedir. Öymen, Türkiye'nin 1974'te Kıbrıs'a yaptığı çıkarmanın, bir başka Bosna faciasını önlediğini belirtmektedir. Türkiye, karasuları meselesinde hassastır. Yetkililer, bununla birlikte, Balkanlar'da bir savaşın yayılmasını önlemenin Türkiye'nin de Yunanistan'ın da lehine olacağını ifade etmektedirler.
         <br/>
         <br/>
         Bosna konusu, Türkiye'nin Batı ile İslam dünyası arasındaki gel-gitlerini çok açık ortaya koymaktadır. Türkiye, İslam Konferansı Teşkilatı'nda İslam ülkeleriyle birlikte, Bosna'ya silah ambargosunun kaldırılması yönünde oy kullanmış olup, basının yazdığına göre, Bosnalı Müslümanlar'a silah yardımında da bulunmaktadır.
         <br/>
         <br/>
         KÜRT SORUNU
         <br/>
         <br/>
         ABD raporunda "Kürt sorunu" başlığıyla özetle aynen şu ifadelere yer veriliyor: Diyarbakır, Türkiye'nin güneydoğusunda Kürtler'in oturduğu en büyük şehirdir. N üfusu son birkaç yılda 300 binden, LS milyona çıkmıştır. Türk ordusunun yıktığı komşu köy ve kasabalardan gelen Kürt halkı bu şehre yerleşmektedir.
         <br/>
         <br/>
         Diyarbakır, ülkenin tamamı gibi, Türk ordusu ile PKK arasında sıkışmış durumdadır. PKK'nın yalnız Türkiye için değil, bölgenin istikrarı için de ciddi bir tehlike olduğu gözardı edilmemelidir. Türkiye'de ve Ortadoğu ile Avrupa'nın bazı yerlerinde masum silahsız siviIlere karşı acımasız terörist taktikler uygulayan PKK, Güneydoğu Türkiye'deki gerilirnde ve Türkiye'nin Kuzey Irak'a olan müdahalelerinde doğrudan sorumludur. Fakat, Genelkurmay'da Askeri Harekat Dairesi Başkanı olan Çetin Doğan, "PKK, Türkiye'nin güvenliği için tehlikeli olmasına tehlikedir, fakat, en büyük tehlike değildir. Onun belini kırdık" demektedir.
         <br/>
         <br/>
         Türk yetkilileri ve bağımsız gözlemciler, son 2 yıldır Güneydoğu'da tansiyonun azaldığını kabul ediyorlar.
         <br/>
         <br/>
         Bunu. destekleyecek somut deliller de var. Onceki ziyaretlerimizde Diyarbakır'da caddelerde devriye gezen askeri arabalara, zırhlı personel taşıyıcılarına ve ana yollarda kontrol merkezlerine rastlanırken, bu gezimizde tek bir kontrol noktası gördük ve karanlık bastıktan sonra pek çok kişi caddelerde dolaşıyordu.
         <br/>
         <br/>
         Şu kadar ki, şu andaki sükunet, pek zayıf bir sükunettir ve Türkiye'nin çok ağır insan hakları ihlalleri pahasına giriştiği ağır ve baskıcı güvenlik tedbirlerine dayanmaktadır.
         <br/>
         <br/>
         Türkiye, Türk kimliğini kaybetme konusunda paranoyak bir korku içindedir. Bu sebeple Türk hükümeti, PKK tehdidiyle Kürk halkının kanuni hakları ve beklentilerini ayarlamamaktadır. Türk yetkilileri Kürtler'in isteklerini nasıl yorumlarsa yorumlasın, görüştüğümüz Kürtler'in çok büyük ço ğunluğu ayrı bir Kürt devleti ve federasyondan bahsetmemekte, Türkiye içinde kültürel kimliklerini ifade edebilme yi arzulamaktadırlar. Buna karşılık Türk hükümeti, bir Kürt probleminin olduğunu görmezlikten gelmektedir. ABD Büyükelçiliği, bize Türk yetkililerle bir Kürt problemini tartışmamamız, bunun ABD'nin bağımsız bir Kürt devleti kurulmasını desteklediği şeklinde yorumlanabileceği uyarısında bulundular. Bunun yerine, "Güneydoğu problemi" dememizi salık verdiler.
         <br/>
         <br/>
         Hiçbir ayırım gözetmiyen askeri harekat içinde Türkiye, şiddete bulaşmayan Kürt  temsilci-leriyle bile siyasi bir diyaloğu reddediyor. Aslen Kürt kökenli olan Yaşar Kemal, Türk Genelkurmayı'nın tavrını, "Balık tut mak için gölün suyunu boşaltmak" şeklinde tanımlıyor. Neticede Türkiye, farkında olmadan PKK'nın ideallerine katkıda bulunuyor.
         <br/>
         <br/>
         ISLAM'LA TEHLIKELI FLORT
         <br/>
         <br/>
         Köktendinciliği laik mirasına bir tehdit olarak gördükleri iddiasına rağmen, Türk hükümeti, ülke bütünlüğünü sağlama ve ayrılıkçı duyguları yoketme girişiminde İslami faaliyetleri destekliyor görünüyor. Türkler ve Kürtler ortak bir İslami mirası paylaştıklarından, Türkiye, bu iki etnik grubu biraraya getirmek için dini kullanıyor. 1970'lerde ve 1980'lerin başında Ortadoğu'daki pek çok ülke, solcu örgütlere karşı İslami grupları desteklemişlerdi. (Not: Bunlar, aslında doğru değiL. Mısır'da Müslümanlar on yıllardır en ağır bir zulüm altında. Suriye'de Hama olayları 1982'de meydana geldi. Ne Tunus'ta Burgiba yönetiminde, ne Cezayir'de, ne Arabistan'da veya bir başka ülkede Müslümanlar'a resmi destek verilmedi. A.Ü.) Bu grupların bazıları, şimdi kendilerini destekleyen hükümetlere karşı doğrudan tehdit oluşturmaktadır. Türkiye'nin İslam'la flörtü, aşırı İslami hareketler için bir zemin sağlayabilir ve Türkiye'nin uzun laiklik tarihini tehdit edebilir.
         <br/>
         <br/>
         AVRUPA KULÜBÜNE ÜYELIK
         <br/>
         <br/>
         Türkiye, ne pahasına olursa olsun, Gümrük Birliği'ne katılmak istiyor. Bunun için de demokratikleşme ve insan hakları konusunda Avrupa Parlamentosu'nun asgari taleplerini karşılamaya çalışıyor. Fakat Türkiye, Türk kimliğinden taviz anlamına gelecek hiç bir harekette bulunmayacaktır. Batı'nın da Gümrük Birliği üyeliği gibi bazı menfaatleri geri çekme gibi tedbirlerle Türkiye'ye etki edip edemeyeceği belli değildir.
         <br/>
         <br/>
         Türkiye, demokratikleşme konusunda bazı adımlar da atmış bulunmaktadır. Bununla birlikte, anti-terör yasasındaki 8. madde tartışma konusudur. Bu tartışma, Çiller'in geleceği ile bağlantılı görünmektedir. Hürriyet gazetesinden Sedat Ergin, Çiller'in partisinin içindeki muhalefetle, Anavatan Partisi'nin, gerçek bir değişimin önündeki engeller olduğunu ifade etmektedir. Ona göre, Türkiye Gümrük Birliği'ne alınmak istiyorsa, Çiller'in popülaritesi artmalıdır. Kendi partisi içindeki muhalefetle Anavatan Partisi ise buna mani olmaya çalışmaktadır. Sedat Ergin, 8. madde konusunda, "Herkes Demirel'in mesajına bakıyor" demektedir. Demirel'le Çiller arasındaki ilişkiler ise, yüksek rütbeli bir bürokratın ifadesiyle "kan davası" gibidir. 8. madde tartışmalarıkonusunda, Türkiye İnsan HaklarıDerneği Başkanı Akın Birdal, "Askeriye, Türkiye'nin hukuki hayatını tesbine kendisini yetkili görüyor" demektedir. Ona göre, asker, anti-terör yasasındaki her türlü değişikliğe karşıdır. Akın Birdal, ülkede sistemli bir işkencenin, gayr-ı kanuni cinayetlerin ve insan kaçırmaların sürüp gittiğini de sözlerine eklemektedir."
         <br/>
         <br/>
         9 sayfalık Amerikan raporunun özeti bu. Amerika'da seçimler yaklaşırken Clinton, Bosna-Hersek'te harekete geçti. 'ABlY, Fener Patrikhanesi'ni destekliyor, Heybeliada'da Rum okulunun açılması için çalışıyor. Fener Patriği Bartholomeos'un "Vahiy ve Çevre" programına Türk işadamı Rahmi Koç destek veriyor ve resmi yetkili olarak sadece üst düzeyde bir kişi katılıyor. ABD, Kıbrıs sorununu da bir an önce halletmeye çalışıyor. Türkiye'de hükümet yıkılıyor. İşçi grevleri başlıyor; polisler kurşunlanıyor. Çiller'in azınlık hükümeti partisi içinde ve dışında müthiş bir muhalefetle karşılaşıyor ve Zaman Gazetesi BaşyazarıFehmi Koru'nun deyişiyle, siyasi arenada tam bir "meydan savaşı" yaşanıyor. Bir zamanlar ABD' nin gözdesi olan Sayın Çiller, güvenoyu alamıyor... Bu çok bulanık kriz ortamında Fethullah Gülen Hocaefendi'nin isim de vermeden bir sohbet havasında ifade ettiği endişeleri, iki gün sonra gazetelerde salvo atışlarına muhatap kılınıyor. Yine, Fehmi Koru'nun ifade ettiği gibi, "Çok yukarılarda bir yerden düğmeye basıldı" ülkemizin geleceği adına yeni senaryolarla mı karşı karşıyayız diye düşünmekten kendini alamıyor insan. Ve, bu senaryoda, ABD raporunun "tehlikeli" olarak ni telediği "İslam'la flört"ün ABD menfaatlerinin ve çok iri birtakım iş çevrelerinin ne derece etkili olduğunu da herhalde zaman gösterecek.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1085-turkiyenin-isl%C3%A2mla-flortu-tehlikeli.html), [web.archive.org (arşiv bağlantısı)](http://web.archive.org/web/20140104215507/http://www.aksiyon.com.tr/aksiyon/haber-1085-turkiyenin-isl%C3%A2mla-flortu-tehlikeli.html)
