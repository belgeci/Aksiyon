# Kuşların dünyasına kanat çırpmak

*Ali Ünal 2005.07.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Nallıhan Kuş Cenneti, foto safariye ev sahipliği yaptı. Tablo tadında görsel güzellik sunan bir dünyaya, değişik türden binlerce kuşla birlikte kanat çırptık.Ankara’nın şirin ilçesi Nallıhan, geçtiğimiz haftalarda ‘Kuş Cenneti Foto Safarisi’ne ev sahipliği yaptı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608022735im_/http://www.aksiyon.com.tr/resim/554/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Çevre ve Orman Bakanlığı ile Doğa Koruma Vakfı’nın organize ettiği safaride, iki gün boyunca ‘tablo’ tadında görsel güzellik sunan bir dünyaya değişik türden binlerce kuşla birlikte kanat çırptık.
   <br>
    <br>
     Uçsuz-bucaksız bozkırı ve çıplak tepeleri aştıktan hemen sonra, Nallıhan’a ulaşıyoruz. Gökkuşağı renklerini taşıyan tepeler ise görsel ziyafetin habercisi. Henüz doğmayan güneşin o kızıl görüntüsü, Ankara’ya 130 kilometre mesafede ve İpekyolu üzerinde Sakarya Nehri Havzası’nda bulunan Nallıhan Kuş Cenneti’ni sarmış bile.
     <br/>
     <br/>
     Kimi nesli tükenmeye başlamış kimi burayı yurt edinmiş yüzlerce kuş türünü barındıran göl, olanca haşmetiyle seyredenleri kucaklıyor. Güne kanat çırparak hazırlanan kuşların zaman zaman ‘çığlığı’ andıran sesleri birbirine karışıyor. Bazıları güneşin kızıllığı yönünde kanat çırparken, V şeklinde dizilen kaz sürülerinin lacivertleşen gökyüzünde parlaklığını koruyan ay yönündeki hareketleri ise ‘belgesel’ görüntülerini aratmıyor.
     <br/>
     <br/>
     Fotoğraf makineleri, kamufle oldukları yerden hedeflere yöneliyor. Karınlarını doyurma telaşındaki kuşlar, balıklara, böceklere pike yapıyor. Her tür, gruplar halinde hareket ediyor. Gölün kayalık yamaçları, av vaktini bekleyen kartal, şahin, atmaca sürülerinin akınına uğruyor. Küçük akbaba, kara çaylak, leylek, ebabil, ağaçkakan, yaşkuş, sığırcık, gök kuzgun, kızıl şahin ve yüzlercesi ekleniyor tabloya. Hepsi, günlük besin ihtiyacını karşılama telaşı içinde.
     <br/>
     <br/>
     Hava ısınmaya başladığında kuşlar, insanların ve gürültünün daha az olduğu diğer bölgelerine çekiliyor gölün. Birden, göl içinde ve üzerindeki hareketler azalıyor. İnsanı cezbeden renk yumağı, gökyüzünden yere konuşlanıyor. Sabahın ilk ışıklarıyla başlayan hareketlilik yerini, sakin ve sessiz saatlere bırakıyor. Ta, akşam serinliğine kadar.
     <br/>
     <br/>
     Nallıhan Kuş Cenneti, geçit yapan, kışlayan ve üreyen 168’den fazla kuş türüne ev sahipliği yapıyor. Soyu tehlikede buluna kara leylek en fazla burada görülüyor. Yaklaşık 10 kilometrelik uzunluğa sahip sulak alanda 6 balıkçıl türünün tamamı, 10 tür yırtıcı kuş, 5 tür baykuş, 35 tür su kuşu ve bülbül başta olmak üzere 80 tür ötücü kuş, küçük karabatak, kaya kartalı, balık kartalı, kara akbaba, gökdoğan, bıldırcın kılavuzu, yaz ördeği, ulu doğan, peçeli baykuş, küçük kerkenez, akkuyruklu kartal gölün diğer sakinlerinden.
     <br/>
     <br/>
     İstanbul ve Çanakkale boğazlarından gelen kuş göç yolu üzerindeki bölge, koruma altına alınmış. Özellikle, avlanmaya karşı sıkı tedbirler uygulanıyor. Bakanlığın yanı sıra, Nallıhan’daki kamu kurumları ve sivil toplum örgütleri, bu anlamda iyi bir işbirliği sergiliyor. Doğa Koruma Vakfı Başkanı Nevzat Ceylan, bölgenin insanlara seyir güzelliği sunduğunu belirtirken, doğanın korunmasına yönelik duyarlılığın artırılmasının önemine değiniyor: “Ortaya çıkan sorunların giderilmesi noktasında üzerimize düşeni yapıyoruz. Buradaki canlılar çok hassas. Bir klakson sesi onları ürkütüyor. Hemen yanıbaşından geçen karayoluna uyarı levhaları konulacak. Vatandaşların kuşların hareketlerini, sadece güçlü dürbünlerle gözlem evinden izlemelerine izin veriyoruz.”
     <br/>
     <br/>
     Koruma bilincinin yerleşmesi amacıyla hazırlanan broşürlerde de bir hayli ilginç bilgiler yer alıyor. Burada, vatandaşlara ‘kuşların faydaları’ sıralanıyor. Bin sığırcığın bir ayda 20 ton çekirge, yavrulama dönemindeki bir baykuşun günde 60 fare, kızıl şahinin günde 30 fare, kekliğin günde 2000’den fazla kımıl-süne tükettiği anlatılıyor. Her şey, şu cümlede özetleniyor: “Kuşlar çok oburdur. Bir kuşun günlük böcek tüketimi kendi ağırlığından fazladır. Kuşlar, dostlarımızdır. Bizi, böcek, fare ve diğer zararlılardan korur.”
     <br/>
     <br/>
     Yolunuz düşerse, Kuş Cenneti’ne uğramayı ihmal etmeyin. Fotoğraf çekmek ya da gezmek amacıyla uzaklardan gelen yabancı turistlerin soluduğu havaya ortak olun. Yalnız, o broşürleri okumayı da unutmayın...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22130), [web.archive.org (arşiv bağlantısı)](http://web.archive.org/web/20070608022735/http://www.aksiyon.com.tr:80/detay.php?id=22130)
