# Gündemimize Ani’den geldi!

*Ali Ünal 2010.10.04*

<font class="agenda2NewsSpot">
 Kars'a 48 kilometre uzaklıktaki Ani Harabeleri, yakın zamana kadar, daha çok gezi yazıları ve programlarında yer bulan turistik bir mekândı.
</font>
<font class="newsDetail">
 <p>
  <p class="MsoNormal">
   Geçtiğimiz günlerde Van Gölü’ndeki Akdamar Adası’nda Ermenilerin yaptığı ayinin ardından MHP’nin burada cuma namazı kılmak istemesiyle ‘siyasi bir mekân’ olarak ‘Ani’den Türkiye gündemine giriverdi. Ani, 961-1045 yılları arasında Bagratlı hanedanından Ermeni hükümdarlarına başkentlik yaptı. Kent, en parlak devrini 2. Smpat (977-989) ve oğlu Gagik (989-1020) döneminde yaşadı. Bu devirde kent nüfusunun 100 bini aştığı rivayet ediliyor. 1045'te Bizanslılar Ani'yi zaptedip Bagratlı devletine son verince, savunmasız kalan bölge, 1064'te Selçuklu sultanı Alparslan'a teslim oldu. Alparslan, fetihten sonra büyük katedraldeki (Katedral Kilisesi) haçı indirerek burayı camiye çevirdi (Fethiye Camii).
  </p>
  <p class="MsoNormal">
   Hutbemizin konusu, 2011 seçimleri!
  </p>
  <p class="MsoNormal">
   Geniş bir alana yayılan ve kilise, cami, manastır, kale, köprü, hamam, sur, kale gibi çok sayıda tarihî yapının bulunduğu Ani Harabeleri, geçtiğimiz cuma yoğun bir gün yaşadı. Sultan Alparslan’ın 1064’te camiye çevirdiği Katedral Kilisesi’nde partililerle birlikte cuma namazı kılan MHP Genel Başkanı Devlet Bahçeli, 2011 seçimlerinin startını da vermiş oldu. Bahçeli'yi, Osmaniye Belediyesi mehter ekibi karşıladı. Cuma namazını, emekli din görevlisi ve MHP'li Belediye Meclis Üyesi Ferit Yenice kıldırdı. Bahçeli, daha sonra harabelerin yanındaki Anadolu'nun ilk Türk camisi olan Ebul Menucher Camii’ni de ziyaret etti. Buradan Ermenistan sınırını gözlemleyen Bahçeli, Alparslan ve arkadaşları için Fatiha okudu.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27739-gundemimize-aniden-geldi.html), [web.archive.org (arşiv bağlantısı)](http://web.archive.org/web/20101012173341/http://www.aksiyon.com.tr:80/aksiyon/haber-27739-gundemimize-aniden-geldi.html)
