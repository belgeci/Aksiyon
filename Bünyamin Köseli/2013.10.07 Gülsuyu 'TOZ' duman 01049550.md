# Gülsuyu ‘TOZ’ duman

*Bünyamin Köseli 2013.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Maltepe’nin Gülsuyu Mahallesi, İstanbul’un ‘kurtarılmış’ bölgelerinden. Mesele bununla sınırlı değil. Çetelerin cirit attığı semt acı olaylara gebe.
  </font>
 </div>
 <div id="newsText">
  <font class="detail-text">
   <p>
    Geçen haftaya damgasını vuran olaylardan biri Maltepe Gülsuyu’nda (İstanbul) uyuşturucu çeteleri ile sol gruplar arasındaki çatışmalardı. Bu olayların işareti aslında birkaç yıldır kendini hissettiriyordu. 2004’ten bu yana küçük çapta çatışmaların yaşandığı semtte üç yıldır kavga gürültü eksik olmuyor. Kasım 2012’de, Devrimci Halk Kurtuluş Partisi-Cephesi’nin (DHKP-C) sözde legal alanda faaliyet gösteren birimi Halk-Cephesi, ‘torbacılar’ üzerinde baskı kurmaya çalıştı. Terör örgütü, mahallede uyuşturucu satan torbacıların lideri ‘Maykıl’ kod adlı Mikail Önel ile ters düşmüş, Gülsuyu ve çevresinde gençlere, esrar, eroin ve bonzai satışını kendince yasaklamıştı. İşin içinde sadece DHKP-C de yoktu. Örgüt,  Marksist Leninist Komünist Partisi (MLKP) ile ‘eylem birliği’ yaparak çetelerin hakkından gelmek için mücadeleye başlamıştı! Geçen mayıs ayında, MLKP’nin legal kanadı Ezilenlerin Sosyalist Platformu (ESP), ‘Mahallede çete istemiyoruz’ eylemi yaparak bir torbacının evinin önünde ses bombası patlattı. Çete üyeleri de karşı atağa geçerek ESP’li bir genci parkta vurdu. 8 Ağustos’ta ortalık yine karıştı. Pankart asan iki kişi çete üyelerince vuruldu. Bu saldırıyı protesto eden sol örgüt militanlarına motosikletli iki kişi ateş açtı, 7 kişi yaralandı. Olaylar şiddetlenince DHKP-C’li bir grup, çete üyelerinin sürekli takıldığı bir mekânı bastı ve örgüt üyesi bazı militanlar yaralandı. İşin düşündürücü tarafı, yaralanan militanlar, polise çete üyeleriyle ilgili bilgi vermedi!
    <p>
     Geçen hafta pazartesi akşamı, çete üyeleri tarafından açılan ateş sonucunda Hasan Ferit Gedik isimli bir gencin ölmesi, gözleri bir kez daha Gülsuyu’na çevirdi. Gedik, aslında Küçük Armutlu’da oturuyordu, Halk Cephesi’nin düzenlediği ‘Çetelere Hayır’ eylemi için Gülsuyu’na gelmişti. Gedik’in ailesi de Halk-Cepheliydi. Dedesi Mustafa Meray ile annesi Nuray Gedik, yıllardır örgütün legal alanında faaliyet gösteriyordu. Babası İbrahim Gedik ise cinayet suçundan Bolu’da hapis yatıyordu. Hasan Ferit Gedik, örgütün hemen her eylemine katılıyordu. Bugüne kadar bir kez gözaltına alındı, bir ara tutuklandı. Ölmeden bir gün önce, sosyal medyada, Gülsuyu’ndaki olaylarla ilgili Halk-Cephesi’nin  hazırladığı sloganları paylaştı.
     <p>
      Saldırı sonrasında DHKP-C’liler gece boyu mahallede silahlı nöbet tuttu. Polisin sabaha karşı düzenlediği operasyonda 17 çete üyesi ve bazı DHKP-C’liler gözaltına alındı. Peki, olaylar basına yansıdığı gibi sol örgütlerin Gülsuyu’nda uyuşturucu satışının yasaklanmasını istediği için mi çıkmıştı? Yoksa DHKP-C ile diğer sol örgütler, ‘Çetelere karşı savaşıyorum’ propagandası yaparak mahalledeki ağırlığını artırmaya çalışıp yeni üye kazanmayı mı hedefliyordu?
      <p>
       Elde edilen bilgiler, olayların dışarıdan göründüğü gibi olmadığını gösteriyor. ‘Uyuşturucuya karşı hayır’ eylemleri, fotoğrafın sadece küçük bir parçasını teşkil ediyor. Gülsuyu’nda yaşanan çatışmaların sebebini daha iyi anlayabilmek için biraz gerilere gitmek gerekiyor. Mahalle, neredeyse 40 yıldır sol örgütlerin hâkimiyeti altında. Bu yüzden DHKP-C ve diğer sol yapılar, bölgede düşünülen kentsel dönüşüme karşı çıkıyor, tabanlarını kaybetmekten korkuyor.
       <p>
        <strong>
         Uyuşturucu bahane mi?
        </strong>
        <p>
         1970’lerden sonra gecekondulaşan bölgenin yüzde 50’si Sivas, yüzde 40’ı da Tunceli’den göç eden Alevi vatandaşlardan oluşuyor. Mahallede, son genel seçimlerde CHP yüzde 91 oranında oy aldı. Arsaların üçte biri, Amerika’da yaşayan Ermeni asıllı bir Türk vatandaşına ait. Polis, yıllardır zırhlı araçlar olmadan semte giremiyor. Orada  yasa dışı eylem yapanların büyük kısmı İstanbul’un farklı mahallerinden geliyor. Bölge, 1990 öncesinde Gülensu adında tek bir mahalleden oluşuyorken, siyasi sebeplerden ötürü Gülensu ve Gülsuyu olarak ikiye bölündü. Mahallenin E-5’e yakın bölgesi Gülsuyu, tepelerdeki gecekondu semti ise Gülensu oldu. Gülensu’daki evler denizi görebiliyor. Bu yüzden ‘rant getirecek arazi’ statüsünde sayılıyor. Gülsuyu kısmında faaliyet gösteren ve ‘Bingöllüler’ diye bilinen çetenin ranttan pay almak istediği ileri sürülüyor. Çetenin lideri Yusuf ve Ahmet Turhan kardeşler, silah kullanarak, halkı evlerini satmaya zorluyor, uyuşturucu torbacılarından ve dolmuş hatlarından haraç alıyor. Ortaya çıkan bazı fotoğraflar, çetenin Mehmet Ali Ağca ile yakınlık kurduğunu gösteriyor. Çetenin bölgede güçlü olması, mahalle halkını zora sokuyor. Son olaylarda esnafın kepenk kapatması, yaşanan korkuyu anlatmaya yetiyor. Halkın bir kısmı, çaresizlikten, illegal sol yapıları ‘kurtuluş’ olarak görüyor.
         <p>
          Mahallede sık çatışma yaşanmasının sebeplerine dair değişik iddialar var. İlki; bir dönem örgütün legal alanında faaliyet gösteren 4-5 kişilik grup, DHKP-C ile ilişkisini kesip uyuşturucu işine girdi. Bu, örgütte rahatsızlığa yol açtı. Diğer iddia; bir dönem Bingöllüler çetesinde aktif olan N.B, çeteyle ters düşünce DHKP-C’ye sığınarak örgütün himayesi altına girdi. Örgüt, N.B’nin uyuşturucu satmasına göz yumdu. Bir başka iddia ise çatışmaların zamanlamasıyla ilgili. Buna göre, örgüt elemanlarının telefonlarını dinleyen emniyet teşkilatı, DHKP-C’li bir yöneticinin konuşmalarını kayda aldı. Yönetici, “Son operasyonlarla çok yara aldık. Şu an taban toplamak için harekete geçmenin tam zamanı. Bunun için Gülsuyu’nda yaşananlar bulunmaz fırsat.” diyordu.
          <p>
           DHKP-C, belki ilk kez  bir cenaze törenini böylesine marjinalize etti. 3 gün boyunca Küçük Armutlu Cemevi’nde bekletilen Hasan Ferit Gedik’in naaşı, izinler alınınca önce vurulduğu Gülsuyu’na götürüldü, ardından Gazi Mahallesi’ndeki mezarlıkta toprağa verildi. Cenaze, Gazi’nin girişinde, 4 kilometre boyunca omuzlarda taşındı. Kalabalığın önündeki 15 kişilik silahlı grup, aralıklarla havaya ateş açtı. 2 bin kişi, silah sesleriyle birlikte daha güçlü slogan atmaya başladı. Kalabalığın arasında az da olsa 8-10 yaşlarında çocuklar da vardı. Çocuklar, “Mahir, Hüseyin, Ulaş! Kurtuluşa kadar savaş!” diye slogan atarken oyun oynuyormuş gibi eğleniyordu. Örgütün istediği de buydu aslında. Yediden yetmişe herkese aynı sloganları attırmak! Yüzü maskeli örgüt elemanlarının ellerinde tabanca, kalaşnikof ve pompalı tüfekler vardı. Bu grup, örgütün Parti-Cephe kısmını, yani Silahlı Propaganda Birlikleri’ni (SPB) temsil ediyor. Sürekli illegal olaylara karıştıkları için yüzlerini gizliyorlar. Güvenlik güçleri, gerginliğin artmaması için korteje müdahale etmedi. Zaten ortalıkta polis yoktu. Ferit’in babası, jandarmalar eşliğinde mezarlıkta bekliyordu. Gazeteciler mezarlık içine kimlik kontrolü yapılarak alındı. DHKP-C’ye göre cenazeyi sadece oligarşiye karşı mücadele eden birkaç gazete ve televizyon takip edebilirdi! Neyse ki dışarıdan bakınca elimizde kamera ya da fotoğraf makinesi görünmediği için gazeteci olduğumuz anlaşılmıyordu. Mezarının başına gelenler bir süre sol ellerini havaya kaldırarak saygı duruşunda bulundu. Örgütten bir kişi, Ferit’in 21 senelik kısa hayatıyla ilgili konuşma yaptı. Cenaze toprağa verilirken cılız bir ‘El-Fatiha’ sesi duyuldu…
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Sacit AKDAĞ, 09 October 2013, 12:02
>    Devlet, Milletimize O' ndan emanet bir mülk olup,adalet temeli üzerine oturmaktadır.    Adalet, öncelikli olarak Devlet Mülkünü idare edenlerin sorumluluğundadır.    İdare görevlilerinin adaleti tesis ve teminde aciz kaldığı bir devlet düzeninde,haber yorumunuzda geçen nitelikte kıyamlarla karşıl...

Kaynak: [www.aksiyon.com.tr](http://www.aksiyon.com.tr:80/aksiyon/haber-36723-gulsuyu-toz-duman.html), [web.archive.org (arşiv bağlantısı)](http://web.archive.org/web/20131027185833/http://www.aksiyon.com.tr:80/aksiyon/haber-36723-gulsuyu-toz-duman.html)
