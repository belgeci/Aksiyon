# Uyarı 14 ay önce gelmişti

*Bünyamin Köseli 2014.10.13*

<div class="pNewsDetailMainContent" itemprop="articleBody">
 <p>
  Terörle Mücadele Dairesi Başkanlığı, hazırladığı raporlarla PKK/KCK’nın giderek güçlendiğini gözler önüne serdi. 2013’ün Ağustos ayında yazılan bir rapor, terörün adım adım yaklaştığının en bariz örneği.
 </p>
 <p>
  Türkiye, son bir haftayı diken üstünde geçiriyor, deyim yerindeyse. Çözüm süreci diye adlandırılan bir zaman diliminde, PKK, Kobani’de devam eden savaşı bahane ederek ülkeyi savaş alanına çevirdi. PKK’nın şehirlerde böylesine etkili bir kalkışmayı hayata geçirebilmesi, uzun soluklu bir hazırlık döneminin sonucuydu elbette. Bütün uyarılara rağmen, son yıllarda, PKK/KCK’nın doğu ve güneydoğudaki şehirlerde, çok ciddi bir güç kazanmasına göz yumuldu. Aralık 2013’te Antalya’da gerçekleştirilen Uluslararası Terörizm ve Sınıraşan Suçlar Sempozyumu’nda, çözüm süreci içerisinde olunmasına rağmen büyük bir tehlikenin adım adım yaklaştığı ifade edilmişti. Özellikle doğu ve güneydoğu illerinden sempozyuma katılmak üzere gelen terör ve istihbarat şube müdürleri, süreçten hayli kaygılıydı. Sunumlardan arta kalan zamanlarda sohbet etme şansı yakaladığımız terör ve istihbarat şube müdürleri, neredeyse bir buçuk yıl önceden bugünlerin resmini çizmişti. İçlerinden birinin söylediği şu sözler hâlâ not defterimizde duruyor: “PKK’lıları kırsalda görüyoruz. Kış üslenmesi yapıyorlar, gençleri gruplar hâlinde üçer aylık eğitimlere götürüyorlar ama hiçbir şey elimizden gelmiyor. PKK’lıları görmezden gelmeye çalışıyoruz. Çünkü yukarıdan kesin talimat var. ‘Silahlı görseniz bile dokunmayın’ deniyor.”
 </p>
 <p>
  17 Aralık 2013’te gerçekleştirilen yolsuzluk ve rüşvet operasyonu sonrasında görevden alınan terör ve istihbarat şube müdürleri, çözüm süreciyle ilgili şifahi olarak aktardıkları bu kaygılarını, bir rapor hâline getirip Emniyet Genel Müdürlüğü’ne sundu. TEM Dairesi Başkanlığı, Ağustos 2013’te hazırladığı raporda, PKK/KCK’nın her geçen gün adım adım bir halk ayaklanmasına (serhildan) doğru gittiğini tespit etti. PKK/KCK Terör Örgütü Faaliyeti Değerlendirmesi isimli raporun giriş kısmında şu önemli cümleler yer alıyor: “Kırsal alan faaliyetlerinde, terör örgütünün kırsal/kentsel alan faaliyetlerinin dönemsel stratejisi içerisinde sürdürüldüğü, kırsal alanda geri çekilmenin üst yönetim talimatları paralelinde hemen hemen durdurulduğu, şehir faaliyetlerinde ise YDG-H ve YDG-K vasıtasıyla gerçekleştirilen molotoflu, EYP’li saldırıların bazı illerimizde silahlı saldırılar şeklinde gerçekleşmeye başladığı görülmüştür.”
 </p>
 <p>
  Raporun devamındaki bilgilere göre örgüt, kentsel alan faaliyetlerinde, KCK yönetiminden ‘sürekli eylemsellik’ talimatı aldı. Eylemler, devleti tavize zorlamak için tırmandırıldı. Bir diğer amaç kamuoyu baskısını artırarak konunun gündemde tutulmasını sağlamaktı. 15 Ağustos 2013 itibariyle “Rojava’ya destek” eylemleri ön plana çıkarıldı. Metropollerde sol gruplarla birlikte hareket edildi. Sadece Eylül 2013’te 39 ilde 56 bin 305 kişinin katıldığı toplam 341 eylem gerçekleştirildi. PKK, 2013’te, örgüt yönetimi alanında alt birimlerini devreye soktu. KCK Başkanlık Konseyi ve Yürütme Konseyi Başkanlığı olmak üzere DTK, PKK Yürütme Komitesi, KCK İnanç Komitesi, Gençlik Yapılanması, KCK Dil-Eğitim Komitesi (KZP), Halk İnisiyatifleri, Cezaevi Komiteleri gibi alt oluşumlara kitlesel eylem talimatları verildi. Bu alt birimlerden, Suriye’de yaşanan gelişmeler ve Abdullah Öcalan’ın tutukluluk durumu ve koşulları ile ilgili tehdit içerikli açıklama yapmaları istendi.
 </p>
 <p>
  Raporda, örgütün, ‘şehitlik’ diye ifade ettiği mezarlıklara da dikkat çekilerek şöyle dendi: “Kamuoyu oluşturma/propaganda faaliyetleri kapsamında örgüt, kırsalda inşa edilen sözde şehitlikler, terörist cenazeleri, çözüm süreci ve Suriye’deki fiili durumla ilgili açıklamaları ön plana çıkardı. Örgüte yakın medya organlarında karakol, baraj, koruculuk sistemi, bölgedeki askeri faaliyetler, KCK davaları gibi konular gündeme getirildi.”
 </p>
 <p>
  Raporun dikkat çeken bir diğer noktası ise örgütün askerî yapılanmada strateji değişikliğine gitmesiydi. Raporun ilgili kısmında bu konuyla ilgili şu önemli noktalara dikkat çekildi: “Örgüt, altı maddelik faaliyetlerinin yanı sıra askeri yapılanmasında da değişikliğe gitti. Buna göre, Halk Savunma Merkezi (Navenda Parastina Gel) oluşturuldu. Bu merkeze bağlı (HPG Kuzey Kürdistan Karargâhı, HPG Medya Savunma Karargâhı, HPG Özel Kuvvetler Karargâhı, HPG Apollo Akademiler Karargâhı) 4 karargâh kuruldu.
 </p>
 <p>
  <a href="http://web.archive.org/web/20150305073520/http://aksiyon.com.tr/aksiyon/haber-39705-ates-cemberinde-bir-ulke.html" target="_self">
   1-Ateş çemberinde bir ülke
  </a>
 </p>
 <p>
  <a href="http://web.archive.org/web/20150305073520/http://aksiyon.com.tr/aksiyon/haber-39707-huzura-darbe.html" target="_self">
   2-Huzura Darbe
  </a>
 </p>
 <p>
  <a href="http://web.archive.org/web/20150305073520/http://aksiyon.com.tr/aksiyon/haber-39708-dramdan-serhildan-cikarmak.html" target="_self">
   3-Dramdan Serhildan çıkarmak
  </a>
 </p>
 <p>
  <a href="http://web.archive.org/web/20150305073520/http://aksiyon.com.tr/aksiyon/haber-39711-askeri-sinirin-otesinde-ne-bekliyor.html" target="_self">
   4-Askeri sınır ötesinde ne bekliyor?
  </a>
 </p>
 <p>
  <a href="http://web.archive.org/web/20150305073520/http://aksiyon.com.tr/aksiyon/haber-39709-suriyede-parcali-muhalefet-umutsuz.html" target="_self">
   6-Suriye'de parçalı muhalefet umutsuz
  </a>
 </p>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39710-uyari-14-ay-once-gelmisti.html), [web.archive.org (arşiv bağlantısı)](http://web.archive.org/web/20150305073520/http://www.aksiyon.com.tr:80/aksiyon/haber-39710-uyari-14-ay-once-gelmisti.html)
