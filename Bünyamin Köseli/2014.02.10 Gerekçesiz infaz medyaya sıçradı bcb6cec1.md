# Gerekçesiz infaz medyaya sıçradı

*Bünyamin Köseli 2014.02.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Azerbaycan vatandaşı gazeteci Mahir Zeynalov attığı bir tweet yüzünden apar topar sınır dışı edildi. Hem de geçerli hiçbir gerekçe gösterilmeden.
  </font>
 </div>
 <div id="newsText">
  <font class="detail-text">
   <p>
    İngiltere’den döndüğüm ilk günlerdi. Soluğu, daha önce kaldığım bekâr evindeki arkadaşlarımın yanında almıştım. Yenibosna’da, mütevazı bir evdi. Gazeteci arkadaşlarla birlikte paylaşıyorduk odaları. Benim önceleri kullandığım odada yeni bir misafir vardı. Adı, Mahir Zeynalov’du. Soyadı garibime gitmişti ilkin. Birkaç ay, bu ilginçliğin ötesine geçememiş, kendisini fazlaca tanıyamamıştım. Herkesin buluşma noktası, evin salonuydu. Yorgun argın eve gelir, 4-5 arkadaş salonda çay içerdik. Mahir, daha çok kendi odasında vakit geçirmeyi severdi. Odasında bir dünya küresi vardı, sık sık ona bakardı. Sonraları samimiyetimiz ilerledi. Bundaki en büyük etkenlerden biri ortak bir tanıdığımızın çıkmasıydı. Mahir, Amerika’da eğitim gördüğü sırada, amcamın oğlunun evinde kalmıştı. Amcamın oğlunu, çocuklarını, eşini mübalağasız benden daha iyi tanırdı. Onların haberlerini Mahir üzerinden alırdım çoğu zaman. Salonda çay içmeye geldiği nadir vakitlerde hep imrenirdim kendisine. İçten içe de bir gurur vesilesiydi benim için. Türk okullarında yetişmiş, Amerika’da eğitim görmüş, dünya gerçeklerini kavrama yolunda ciddi bir çaba göstermişti. Göstermeye de devam ediyordu.
    <p>
     10’a yakın yabancı dergi okurdu Mahir. Sohbetlerimiz esnasında kafamıza takılan diplomatik meseleleri kendisine sorardık. Esprili bir dili vardı, çok da soğukkanlıydı. Her cümlesini bir istatistik vererek tamamlardı. Zorla odasından çıkarırdık onu! Çoğu zaman evin bir mensubu değildi sanki. GMAT (Graduate Management Admission Test) sınavına hazırlanıyordu bir dönem. Ortadoğu’da başlayan halk ayaklanmaları, Suriye iç savaşı ve Gezi Parkı olayları mesaisini artırmış, Twitter’da hayli aktif hâle gelmişti. Gireceği sınavı da ertelemişti bu yüzden. Dünya üzerinde, sosyal medyayı en aktif kullanan gazetecilerden biriydi artık. Başka yayın kuruluşlarına da telifli haber ve makaleler yazmaya başlamıştı. Bu yoğunluk, onun maneviyatını hiç sarsmamıştı ama. Namazlarına azami dikkat gösterirdi. Haftada birkaç kez hiç üşenmeden sabahın dört buçuğunda kalkar, Yenibosna metrobüs durağına kadar yürür, Eyüp Camii’ne namaza giderdi. Hiç kimseye hissettirmeden yapardı bunu… Daha sonra camiden işe gelirdi.
     <p>
      Çok aktif bir şekilde kullandığı sosyal medyanın başına işler açacağını bilemezdi! Gerçi başına iş açan sosyal medya değil, iktidarın aşırı tahammülsüzlüğüydü… Tam da Türkiye’nin internet yasağını tartıştığı  dönemde, haber sitelerine yeni bir bilgi düşmüştü. Mahir Zeynalov, daha önce attığı bir tweet (Türk savcılar, polise El Kaide bağlantılı kişileri tutuklama emri verdi, Erdoğan’ın atadığı polis şefleri buna uymadı) yüzünden sınır dışı ediliyordu. Kararı, her zamanki gibi soğukkanlılıkla karşıladı. Bir Türk vatandaşıyla evli olmasına, 5 yıldır gazetecilik yapmasına, hatta eşinden dolayı oturma ve çalışma izni olmasına rağmen apar topar memleketi Azerbaycan’a gönderilmişti. İkamet tezkeresini 10 Mart’a kadar uzatmış olması, Çalışma Bakanlığı’nın yabancı basın mensuplarını çalışma izninden muaf tutması da bir şey değiştirmemişti. O, uçağa binip giderken bizler şaşkınlığımızı üzerimizden atamamıştık. Çünkü elle tutulur somut hiçbir gerekçe yoktu ortada, keyfilik dışında! Vedalaşma fırsatı bile bulamadık. Her şey 5-10 saat içerisinde gelişmişti. Son olarak, eşi bir fotoğrafını paylaştı uçağa binmeden önce.
      <p>
       Mahir, Basın Yayın Enformasyon Genel Müdürlüğü’ne (BYEGM) sarı basın kartı için beş kez başvurmuştu son bir yılda. Evraklarında herhangi bir eksik olmamasına rağmen hâlâ basın kartını alamamıştı. Yasal haklarını sonuna kadar zorladı ama olmadı. İşin ilginç yanı, düzenlenen belgeye göre, sınır dışı etme kararı aslında 4 Şubat’ta alınmıştı; ama sonradan 7 Şubat 2014 olarak değiştirilmişti. Üstelik arama işlemi de 5 Şubat 2014’te başlatılmıştı. Keyfî uygulamaya kılıf bulmak için bir belge hazırlanmıştı belli ki! Tabii bunların hepsi, sebepler dairesinde gerçekleşiyordu. Mahir, Türkiye’den çıkmadan önce attığı son tweetle bir imtihan içerisinde olduğunun farkındaydı: “Yüzlerce milyon başın feda olduğu kutsi bir hakikate başımız da feda. Dünyayı başımıza ateş yapsanız, bu mukaddes vazifeden vazgeçmeyeceğiz…”
       <p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C5681D8108DF4FD095688C5FB853158?newsId=37832), [web.archive.org (arşiv bağlantısı)](http://web.archive.org/web/20140313060508/http://www.aksiyon.com.tr:80/aksiyon/newsDetail_getNewsById.action;jsessionid=3C5681D8108DF4FD095688C5FB853158?newsId=37832)
