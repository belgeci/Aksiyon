# Başbakan, Aleviliği sokak kadar biliyor

*Bünyamin Köseli 2014.06.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    Hubyâr Derviş soyundan akademisyen Hıdır Temel, "Ali’siz Alevilik diye bir kavram düşünülemez." diyor. Hükümetin ayrışmayı Alevilik-Sünnilik üzerinden devam ettirmek istediğini ileri sürüyor: "Böyle bir ayrım oy getiriyor çünkü." Ona göre, Başbakan Erdoğan’ın Alevilerle ilgili sorunu çözecek bir planı da yok.
   </p>
  </font>
 </div>
 <div id="newsText">
  <font class="detail-text">
   <p dir="LTR">
    Akademisyen Hıdır Temel, Almanya’da, Alevilik inanç sistemi üzerine araştırmalar yapıyor. Avrupa Alevi Birlikleri Federasyonu ve Türkiye Alevi Bektaşi Federasyonu’nun yönetim kurulu üyesi aynı zamanda. Alevi ocakları arasında ünü bir hayli yaygın Hubyâr Ocağı’nın kurucusu Hubyâr Derviş’in soyundan. Bremen Üniversitesi Tarih Bölümü’nden mezun.
   </p>
   <p dir="LTR">
    <strong>
     -Son günlerde yeniden tartışılmaya başlanan "Ali’siz Alevilik" tanımlamasını nasıl değerlendiriyorsunuz?
    </strong>
   </p>
   <p dir="LTR">
    Öncelikle şunu söylemek gerek belki de. "Ali’siz Alevilik" diye bir kavram düşünülemez. İnanç bazında Alevi olduğunuz an o iş direkt Hz. Ali ile ilintilidir, adınız oradan geliyor. Aleviliğin Ali ile olan ilişkisini direkt Aleviliğe sormak gerekiyor. Bir olgu, kendisini tarif edebilir. Olgularla hareket etmek gerekiyor, kişilerle değil. Aleviliğin ortak belleğini gördüğünüz zaman "Ali’li mi, Ali’siz mi? onu da görürsünüz. Böyle bilimsel içerikten uzak moda deyimlerin, kafiyeli gibi görünen deyimlerin ömrü kısadır. Bir de, Alevilik son otuz-kırk yıl içerisinde tarihinde hiç olmadığı kadar her kesim tarafından siyasi bir obje olarak kullanıldı. Dolayısıyla siyasi iniş çıkışlara göre, gündemdeki yerini de belirliyor. Dünyanın hiçbir yerinde 25-30 yıl tartışılan bir sorun, sorun olarak kalmaz, çözülür. Kürt meselesi mesela, nihayetinde bir çözüm yoluna girdi insanların algısında.
   </p>
   <p dir="LTR">
    <img alt="" height="291" src="http://web.archive.org/web/20140804013433im_/http://medya.aksiyon.com.tr/aksiyon/2014/06/09/basbakan-aleviligi.jpg"/>
   </p>
   <p dir="LTR">
    <strong>
     -Peki, o zaman Başbakan Tayyip Erdoğan, "Ali’siz Alevilik" derken tam neyi kastediyor olabilir?
    </strong>
   </p>
   <p dir="LTR">
    Başbakan, kendisini ilgilendirmeyen tartışma noktalarını ön plana çıkararak Aleviler içerisinde yeni tartışmalar oluşturmak istiyor. Yeni değil bu. Başbakan, tüm dönemlerinde bunu kullandı. Alevilik inancı konusunda bir bilgisinin olduğunu düşünmüyorum. Aleviliği, sadece sokak algılaması ile biliyor, kendisini ön yargılarla doldurmuş. Bu konuya siyasi bir obje olarak bakıyor. Tabii Alevilerin içerisinde de bu konuyu siyasi obje olarak görenler var. Bunu ayırmak da çok güç; çünkü bin yıldır Alevilik siyasetle yakından ilgili. Aleviliğin doğuşunda siyaset var, siyasetle iç içe geçmiş girift bir yapı var. Ama bugün gelinen noktada Alevilik nihayetinde bir inanç kimliğidir. Başbakan’ınki gündem saptırma ve gerilim politikasını artırmaktır.
   </p>
   <p dir="LTR">
    <strong>
     -Soma faciasını unutturmak için bir gündem saptırma adımı mıydı acaba? Ne dersiniz?
    </strong>
   </p>
   <p dir="LTR">
    "Bunların Ali’lisi var, Ali’sizi var." gibi günlük kahve tartışmalarını siyasi boyutta gündemin merkezine oturtma manevraları yapıyor hep. Hoş değil. Bu konuyu ciddiye almak beni rahatsız ediyor, belki fark ettiniz. Çünkü ne tarihsel ne sosyal ne de siyasi olarak Başbakan’ın söylediklerini hiçbir yere oturtamazsınız. Bunu Aleviler kendi içinde de tartışıyor. "Hz. Ali’nin yaşantısı bugünkü Alevilerin yaşantısına uymuyor." diyorlar. Peki, bugünkü Sünnilerin yaşantısı Hz. Muhammed’in yaşantısına uyuyor mu? Böyle bir kıyaslama olamaz. Hz. Ali’nin adı üzerine oluşmuş değerler var tarihî süreç içerisinde. Alevilik budur, bu değerlerle bir bütündür. Başbakan ne zaman sıkışsa böyle yaparak gündemi değiştiriyor. Sizin kendi gündeminiz olmalı, var olmak istiyorsanız muhalefet olarak, Kürtler olarak, Aleviler olarak sizin ana gündemleriniz, konseptleriniz, planlarınız, projeleriniz olmalı. Başbakan ip çekme oyunu oynuyor; ipin ucunu tutuyor ve sanal karşı çekiciler bularak Türkiye’yi geriyor. Bu oyuna gelmemek, ipin ucunu bırakmak lazım!
   </p>
   <p dir="LTR">
    <strong>
     -Avrupa’da, Ali’siz Aleviliği temsil eden bir grup ya da oluşum var mı gerçekte?
    </strong>
   </p>
   <p dir="LTR">
    Sayıları milyonları bulan her grupta çeşitli düşünceler olabilir, bu gayet doğaldır. Ateist Sünni ya da Hristiyan yok mu mesela? Bugün realitede Ali’nin varlığı üzerine kurulmuş bir algı var, bir değerler bütünü var, yaşam kodları var. Bu da Aleviliği oluşturuyor. Alevilerde bir istatistik yapılsa en çok "Ali" ismi vardır. Ben bunu tartışmayı dahi abes buluyorum. Hiçbir bilimsel boyutu, tarihî boyutu yok bunun çünkü.
   </p>
   <p dir="LTR">
    <strong>
     -Başbakan’ın 90’lara ait bir tartışmayı gündeme getirmesi siyasi konjonktüre ne gibi katkı sağlayabilir ki?
    </strong>
   </p>
   <p dir="LTR">
    Alevilik, zalime karşı doğmuş bir inanç sistemi. Doğası gereği, kendisini konumlandırırken hep mazlumun yanında olmuş. Ayrışmanın adı, dün sağ-sol ideolojisi üzerinden yapılıyordu. Bugün ise kendisini Sünni diye ifade eden bir hükümet -Gerçi ne tür bir Sünni onu da bilmiyorum; Selefi Sünni mi, Hanefi Sünni mi?- işine geldiği gibi kullanıyor durumu. Bakıyorsunuz Selefilerle iş yapmaktan kaçınmıyor ama öte yandan Hanefi olduğunu söylüyor. Basının yazdığına göre Nakşibendi grubuna da yakın. Hükümet, bugün ayrışmayı, Alevilik-Sünnilik üzerinden devam ettirmek istiyor. Böyle bir ayrım kendisine oy getiriyor çünkü. Ben, Başbakan’ın Alevilerle ilgili pozitif bir planının olduğunu düşünmüyorum. Sorunu çözmeye yönelik bir planlaması yok. Kendilerince bir Alevilik planlaması olabilir; ancak bu gerçekleştirilemez. Bugün iktidarda olanlarla Alevilik sorununun çözüleceğine şahsen inanmıyorum.
   </p>
   <p dir="LTR">
    <strong>
     -Sosyalist Türk solunun Ali’siz Alevilik kavramının doğmasına nasıl bir etkisi oldu, tarihsel süreçte?
    </strong>
   </p>
   <p dir="LTR">
    Solun dinle ne ilişkisi var, diye düşünmek lazım belki de. Sol genelde seküler bir yapı. Dinî değerlere çok sıcak bakmayan bir yapılanma dünyanın her yerinde. Bu Alevilerin içerisinde olan solcular için de geçerli. Sol, Aleviliğe, "haklının yanında olma" penceresinden bakıyor. Burada sıkıntılı nokta şu; Alevilikle ilgili her şeyi tartışabiliyorsunuz, bunu kendinizde hak görüyorsunuz. Buna kimsenin hakkı yok ki. Mesela gidin Erikli Baba’ya, Şahkulu’na şu anda yüzlerce insan kurbanlarını kesiyordur. Sizin televizyonda ne konuştuğunuz, gazetelerde ne yazdığınız çok da umurlarında değildir. Sizin meseleyi toplumsal boyutlarıyla irdelemeyip, içerisinden cımbızla çekerek belli noktaları Alevilerin gündemi hâline getirmeniz masumane bir yaklaşım değil. Aleviliğe inanan insanlar kendisi karar verir, Ali’yle mi devam edecek Ali’siz mi devam edecek. Avrupalı akademisyenler bu tartışmalara gülerler. Çünkü ne bilimsel ne de tarihsel boyutu var. Türkiye’de Alevilerin tarihini de Sünniler yazmış. Burada önyargılı Sünni inanç algılamasını kastediyorum. Bu negatif bir tarih. Önümüzdeki süreçte Alevilerin tarihi de ortaya çıkacak objektif bir şekilde. O zaman bu tartışmalar absürt kalacak.
   </p>
   <p dir="LTR">
    <strong>
     -Başbakan’ın Alevilere ilişkin ayrıştırıcı üslubunu bir dönem sosyalist sol kullandı. Bazı sol örgütlere mensup gençler, yaz tatillerinde köylerine gittiklerinde cemevlerini yıkmaya kalkıştı. Sola verilen koşulsuz destekten dolayı özeleştiri gerektiğini düşünüyor musunuz?
    </strong>
   </p>
   <p dir="LTR">
    Tabii bu tartışmalar biraz da onun göstergesi aslında.
   </p>
   <p dir="LTR">
    <strong>
     -Ama sol, yüzleşme noktasında net bir özeleştiri ortaya koymuyor ki…
    </strong>
   </p>
   <p dir="LTR">
    Soruna başka bir açıdan bakarsak daha da rahatlayacağız. 60’lı yıllarda mesele konjonktüreldi. O dönemde Sünni solcular da aynı şeyi yapıyordu mesela.
   </p>
   <p dir="LTR">
    <strong>
     -Toplumsal grup olarak Sünnilerin bütünü, yumurtalarının hepsini solun sepetine koymadı ki o dönemde…
    </strong>
   </p>
   <p dir="LTR">
    Şunu görmek gerek. Türkiye’de Sünni ve Alevilerin büyük bir kesimi de köylü ve ezilen kesimdi.
   </p>
   <p dir="LTR">
    <strong>
     -Bu ezilmişlik üzerinden mi bir ortaklık paydası oluşturmalıydı Alevi ve Sünniler?
    </strong>
   </p>
   <p dir="LTR">
    Zaten vardı 70’li yıllarda. Neden Alevi-Sünni çatışması çıkarıldı? Türkiye’de sol büyüyor endişesiyle Alevilik-Sünnilik meselesi ortaya atıldı. Türklük, Kürtlük çatışması da bu yüzden çıktı. AKP’ye oy verenlerin büyük bir bölümü, yoksul insanlardan oluşuyor ve bu yoksulluktan kurtulacaklarına inanıyorlar bu partiyle birlikte ama bu pek de mümkün gibi görünmüyor.
   </p>
   <p dir="LTR">
    <img alt="" height="291" src="http://web.archive.org/web/20140804013433im_/http://medya.aksiyon.com.tr/aksiyon/2014/06/09/basbakan-aleviligi3.jpg"/>
   </p>
   <p dir="LTR">
    <strong>
     <img alt="" src="data:image/png;base64,iVBORw0KGgoAAAANSUhEUgAAAK0AAABpCAIAAADHtDS2AAARjElEQVR4nO1dvU87yxV9fwN/B11aqnRU6SylspQiBUUKmtfwGopUbmhpkCJFQkKKlMISitIgFKVBRKlASQfpdp/tYFh42GFSnOej4zsfu7bX9v5gjyiMvbvzdWbmztyzd75zLVo49922M9CiEWh50MK5lgctgJYHLZxredACaHnQwrmWBy2AT8KDon856HSznd1pnm87LxZF/zLf28/39mMXfLwU49OzbGf3qXdS8ZmvV9co7+ThsZZMNogHbze3qI7hweH49OzjpXDOPfVOhgeH2c7u+PTs/e4+cTuqe6EUs53d2B9Srwujo+PhwWFpZp7PL/zvp3me7ey+3dy+Xl0r0Yv+ZSyf49MzJDfodMenZ1VyuCEe/PSPf1a57OOlyHZ2i/6lfvnUOxl0uqX3svAVMc1z8ubt5jbb2QXP9Pu6MDo6Lu3rfsGZz2xn9/Xq2udBLJ/j0zPUWON4MPr+h+Fvfzd5/E/6ssnDI8qsXw4PDkdHx+VJVKhrxfvdPa9H30IVT/N8IT5VwaDTDfZ1Ao2dHvAMMFKunLWfsTkeYLx9+dOfE5dpvyTyvf0qpM739tN1baAz6/P5Re1jABEc5Aze7+594+b16np8epbv7bNCiv4lO8nw4NDwHnbG6OiY3Wby8MgZNo1N8yDb2f3xV79+/9e/g5dpvwS0Et/v7vO9fUyWvB7f4O/16hq9GXPtx0sxOjqGbYEnxwYMv2/pk1H7TBrPHHS6Hy/FU+8k29nN9/bNcM0b3WyQKzVuYPQh88yMmQvyvX3yCbxnxlg0nQvw2ES6xBZ4gL/nP/zxo7A8fT6/CFptbHjUC7oyCol6MRO89r9Bpzs8OESVxRpj0OkqRfBk9LzR0THmWiQ9PDgs+pdgJ2uczRO8EXlLL2QwIOV7+69X18obJIoOjUTxcHyG+fnxUmD5wLJwXHw+v6hiWrkt8iDb2X3729/NZb5JiErkGK5Gss4XqDvUNT6TOoNON9/bT4+Naqt/vBR8MkYXbRJ8jyQw/LJ5YjdW6ZQYV9DGyhs1BpXryADrShdT2gdoWmGKwWAT7Azb4cHwNwdBm3HQ6RqT0KyOSHDT2FrXpv/F1mOEGT8wVcPq1Bt1zgInUKG4fvLwGLuxSqccHhzyGm17nbCwqEYGUEaMcE+9EzatVgvKBV7i3vHp2fj0LDgybZoH+S9+Wfzlr7HL/DYzFtxT7wREMRYlB2E3zwlDlyDQfrwGT+a/0zxHN9Um0abi0J24sXS9o0auLoBpDKJRWS7OicYC1eETbZ+2T4mN8mD0/Q//+/HH2DWmX/584/wODKdkXIy6Q4EHnW7Rv5zmOVfPrtrcrDaHm43zSBTDO27H7hauUU6QqbEbkWc8H5OUyY9O/G5+IQBzBE/jqD55eOQYQyp8vBTvd/coL77H9UX/sgoVNsSD//6+lxgGnHNF/xJz5OjomGY2Vk2oR9oEmPM+XgpUAdjAcc/NjIzhweHk4bF0bn69uuZ+JWcfGuG6ZlNb3XCCycVuNHk2DWMWFLgeBiDaFSzBvRhadIzB94NOF0MRVxygV+lSBWjQvvLmgcGDf2b/ak0pDjrdupwCNeJL82DDmDw8DjrdhTYNN4aWBy2ca3nQAmh50MK5lgctgJYHP4NOo4Wc12nAXVJxh3+7+Gw80B3fJVC6Cb0oVBXh75or0r+uG5+BB8/nF+qhX5EHFTdiK4Lev4+XItHS6V83gM/AA3+ndjlUcUYsitqJtSZ88zyAlwif4V1dut6Nj3t1kFhQCtHLYJD+dTPYPg+oGhodHXN/vuhfvt/dQ5rNCXua57gS++dw6NGXjRE439vH6EpJCxVKpWo+epaZChrGTzf9cDg7+DfN8/e7ezyB6gF4KOCz0F8pSYJ/KJuX4fg58YtANRS80ipvBy+D/WT7PADgqmEtw72kjiLMoHCfYAyAO8DIlFWVRTeVEfnEgHSHB4d4Mm5MpBt8+FPvhE4m0AUPV4UZfWnwHplf4Uqlq4kupVhOCFVDIelpnpu2Hx0dB8WeDeIBKwLrN1alOlip0qFJZeSaWmZ1wFdxQKsoCD0vkW7w4UZvjbdr+JmSBXzWWUB/BQ+gf3Ti24zlBFA1lBO1u5tX3RX9y+CCqCk8oNfYza+guO4aHR2jnCq/cfPuYL7ywXuDzRADRUHP5xesuFi6wYcb9ZR6h824hQGAjNFfTV9nAWM50btYdmWkanlGR8fb1KWlYQz1bF5lCv5inOQtUF4YBQclYvg3JvKJAbU86HQHnS5HjmC6sYfrRGA6KAn9dnOLG3U20W0GJZMyO5YTLbtZP6uIbfLwyEHORyN4oIO2ckJF66hifM/BjVUJxTpn2WmeJ0Q+aVEQJAKgAtrMTzf2cGQACwTKW3ALCA2LB5OCtjF/dfN6Rl3CBHOi+c/39pENcEKVt6jG4EACNIIHMZUpmpmvO9JUJqlpUqlsHIZeQuRTKgriKuCpdxJMN/FwXAwFOowe0AVGJVRJfCBHC/3V1xqhRMGcKPh+h186MDuxZd4IHmwYjRUFrQ9YxSTM5C/HgyaLgtYETFLpfdIvx4OvBsxxpXusLQ8+LRheo0G69RabBwzVijNgy4MWzrU8aAF8kzyY5jl8ARWDvnzT6W4m0WbxIPiKYwy8sspdcA+m336vmLpew5dc9aXKxMP9cFcVsVyiADYr1fPkY/s8eLu5ZQkTDnID3ZStchc2UtI8qPIc48pio1bkgR/uqgqWThSAL77pPHjqnSzxYqFxKSnQnMHt1dWRSHd9qJjoKgXfMg/gHaFKB/KsKnGd6JSrclfRvyx9jbVi6kwXz1TvYkxYlg53VQVLJMoS6SYSZS8+1sID9YgwaIjzYkhNHh41yhVf2Xcz5RbGMTwKYQD42Gz2XoDeFUwazZDNggRQA0evDPxy5jmKYLpOwhQ6z00F2Q+8TS4S7iqRmSUSDda5mQsSETnWwgMoJhgqBmGqEsGn2AW1kPQlwoCAX0CjUqjEg3cFkzbVgecY3Zt5DkE1WDBdCgLUTfrUO6H/E0Z+LNxVLDNLJJooOA0LDdtgUD8PQFLyOpuFsAvGkDJhb1SOgTIYDyy71FPvxJd4BJN23vyq0k119gcjcVZJ180rUBAZQy3BWLirWGYWTbRKwdNhHNfFAxUXQTibhWJImZFKY74ZoZUJcahyNN7lJ43PZtTRtfhT70T1Kb52L5GuSpLg4Mdn+PfUtR0LdxXLzKKJxgqu0iajhDNYy7xALydmdxcPPmVGKiWs0frp2GgUfHrXU++ESWs4SXZHP6qediO/u8TS1e6FKjZTLwZqDuzBcFexzCyRaLDgOtxi4NmoHgkjv75SEoshBaZjVuNk5o/YbrYRBE0wigSFv7mLrwZoi2JOxQU6p2q1mueUpot73+/u8Y4A1ERF/5LyQzcbC1083FUsM4sminWTX/Dn8wsQBeHGstkGht9k6xoP/I4VjCEFawh5ZWxI1KOZMvSNEVQfzCJzV9AUikXOUt2beU5puk5eZ548PHJRwxdt0YSqFM28cFexzCyaaKzg0zxHnSPQJm7cXPxELMR9em4AMKnArW29WIga37DvY8WC18wDEFljEVYRw9SYNMmOpOt9ib0i3u/uSzXyNaKWgtfMA+zG6DfP5xebqZQtJr1d1FLwmnlghsSgQnxN2GLS20UtBa/fPtDNY74zuhlsMentYvWCb9/f2KIJaAQPlji4rkW9sDwo1eQsJBlKP8R4eLOlYlSlgw5B0YX1t77LUUWiUwUrhuVqDiwPSjU51SVDCaD3mzdslnhsOrwUA2s4b1e/ikSnCorVwnI1B1uYF7jHrq1uPKSrww96lVU7seprYo4HpZqchSRDMXC3Ua2BJWJUlQafMlSDI6O6RKcUK4blahTmeOBrcopZqCa+Mc4L6C9gmKcq8evQ7xkEySSk/6pySffk3ewtcRN8ygfu8v0FWUiiEwt9lSimhuUy0BP4YIuYYK3QzQZlVzwgsGIEMbYRDm6L5Rb/xvaX7LygmhxUDT2BdIXxAh5lN54/vi4B9GDmnl1ZvYtB5ZKmS9KUan9RZbrVnZDoxEJfJYo5CB2cC+8O+KEqCrQ9M5bNQnZkIrtiNA9VzQyTEcSY89JGSYRAsDww2h5VAyBnqodBkvjXyK2C4GDgP1+jgpWefjedHb1LYQHniCwUIwJdAflPSHRicbUSxQzatr6EEMmZBoaO3siunCe8KI0g5uZ1K4nc5vEjby0P6Hg1/dW/wM3Lp7TAMZjAgjpOkr8x5ZI2DF95oFiPvYoTtlEamlE0KNGJxdWKFTNm22p1a3LmbFp/wACM8CIriyDm5ke1WG7THdXygBk1E7Z/gQvRMGE/Tr2jrIcHh6xrDl8x5ZKJUYiEgopCpmWyjbZJSHRicbVixQy+VmDGGOWWE2HSeHbypun9bl54USWCmJsf/GO5TUeQnOOBanJM/mAlGNGO0rD0qGxaBgSToO02eXiMKZdYWs5Qbj68lAJl1th3mWhBgxKd9OF5wWJqWC5NHXtWLCAMDjUtISHhA83QpTZHlQhixvItzW2wdey6MZtpcrBFQ5tudHTsi38MDY1FRnDbeCzHzxazg/qeeieU4uCxQeUSq0xHNg0vpSm+3dxisMlmix0+JybRSYS+ihWzkCBWmjoei6IZkwWNYSSsxqDxz/ljobJQBDFTe4vmNsADH3jQ51giNwFGYN4clPBgWBZfqcVCeL26bqY0phH+xi+Con/JqMlNQ8uDTQDDwDAUKb8haHmwdkA42nBpRcuDFs7VwgMsSEqj2i+KiZxMYr7X9zfSgIS8dMP7c2CVYwLrGQ+wJ+N/zx23Qk6kCCIoEPL3XNPfB6G7flXkQwlhiw9saGKPIUG1hYIjraKVim2wlqI2HgST56EAVXjgC4Ri8WAWCk6je6ul8qFFz88bHR1jw6cKDyoGR1pFKxV8ZbsK6uFBwpG1Cvy9d6DUl2EeEpuz6LkfdLqfY5uk4nTpowYepAMspJEWCMV8FqW+DAX9LqXyoXWcn1c9ONLqWilfilcdNfCAyVPSo6oFPUaOAhu0B3bgEzF80IQ0GLkJo9dMQ0fZ0TzM5LgLIx/Sx/KumMCJLg+KJCazY24y0WsF9UXB4EgsIF8IdotrpYCxd0yg+d64aYKogQfwf4xmB8IZxdHr/DFybiaweT6/QJyUhEAIey+ggmpYeE3wKDvwEjUIr5IvH8KMPpTjWRC+Lzh/64tj5PHbzS2TRiralr6+yA+OVMzOXMMb8m4prVTsmEDq3swxUTHUtm7UAD7TPE8fI6chLRMCIXRBioL0exVJTOePsoNvjNlTCy6bV1egxnX1ETQm4BdVS5Ps0c6nbWn0RcHgSL7RuqhWahI5JlBDqGBoLN3HrIEH7OtwJXOMVWprjo3DLSYQQkXAcvZDq1C9mHtH2anRasLZZaHAQcgqPo9Dx7qpsoN1bZbKJJ+/pk0ER8K/2pDBqnALHhPInsnIbaWogQcop0rnXPwYOd+WiQmEKGA03Uubdhg6ys4YKKx309tobYwlxGZwAQw1Az5TyoAVI77Uwc9f4wwjwZE0h6iQRbVSsWMC8b2OuKWWbw084DRGIwuKlTx0jJx/rmpMIMQrqVjE7VR7TmfnLJuj7DBtu1mXymYB24x8CKacOcouJnB6Pr9A92LOVb+pIbF8fdEwEhxJlYZsv4W0Uq+RYwJRdQydh2fi4tjwUAMPjAEMKwmhr/xj5HzZY0wgpFdSsc93GYbxo+yYLiLEZPLyhd6YhXZpggKnt5vb4DJVFwsJfVEwOBJfBcDIxJlrUa0UX1J4nT8mkEsMGgdr58G3CL6YhRVEeln1enWN8WA4C2JVSx6mec4VRy0PXAVfkQcmfhGmsNj2SzGLjQtgI6GWlsNI0BBFwlfkwejo2OyCD+OBpYxViwnlc2xCK74iD3SDizESYhY1FmwapLOx2rJV8BV54Ob3YiGcj105nY9/v+K73o3FF+VBC4OWBy2ca3nQAmh50MK5lgctgJYHLZxredAC+D/aNSqHbrIuwQAAAABJRU5ErkJggg=="/>
    </strong>
   </p>
   <p dir="LTR">
    <strong>
     -Solun, inanç açısından Aleviliğe zarar verdiğini düşünüyor musunuz?
    </strong>
   </p>
   <p dir="LTR">
    Bu doğaldır ama sanayi de inanca zarar veriyor. Sol elbette zarar verdi; çünkü sol seküler bir yaşam tarzı istiyor. Dünyevi her şey, insanı kutsaldan uzaklaştırır. Ama bir de "İnanmayacaksın" demek var. Mesela tek parti döneminde cem törenlerini jandarma basıyordu… Bugün ise Aleviliğin kendi değerleriyle kendisini yeniden üretmesine ve zenginleşmesine olanak verilmiyor, iç çelişkileri içinde boğulması isteniyor; bu çok planlı bir strateji ve maalesef Aleviler de bu tuzağın içeresinden çıkamıyorlar. Aleviliğe asıl zarar veren ve onu yozlaştıran bu!
   </p>
   <p dir="LTR">
    <strong>
     -Sol örgütlerin, Alevi dedelere yönelik "faşist" yaftası da aynı paranteze dâhil mi?
    </strong>
   </p>
   <p dir="LTR">
    Bunların olduğunu ben bizzat biliyorum. Ama genel yapıya bunun verdiği zarar çok küçük düzeydedir. Sol, ben Aleviliğe zarar vereyim, diye ortaya çıkmadı. O günkü konjonktürel yapı içerisinde dünyanın sola doğru bir gidişi vardı. Gençlik, sağcı ve solcu şeklinde kutuplaşıyordu. Aynı şekilde Sünnilik de zarar gördü. Marx’ın dediği gibi, "Cennetten uzaklaşıyoruz her geçen gün." Sünnilik de uzaklaşıyor, Alevilik de... İşin özünde sosyolojik ve siyasi sebepler yatıyor ve bunlara odaklanmak gerekiyor. Tamam, sol Aleviliğe zarar verdi ancak kendisi ne oldu? Aleviliğe zarar verdi de kârı başkasına mı gitti? Kârını kendine mi aldı?
   </p>
   <p dir="LTR">
    <strong>
     -Hükümetler hep Alevilerin parçalanmışlık hâline gönderme yapıyor, çözümden kaçmak için. Sosyal demokrat kimliğiyle tanınan Bülent Ecevit de "Önce kendi aranızda birlik olun." demişti. AKP’nin tavrı da aynı.
    </strong>
   </p>
   <p dir="LTR">
    Çünkü ikisi de sorunu çözmek istemiyor. İşi yokuşa sürüyorlar. Sorunu çözmedikleri gibi, Alevilere, "Siz kendi içinizde tek parça değilsiniz." diyerek suç buluyor. Hangi dinî grup tek parçalı? Hangisinin söylemleri birbirini tutuyor? İslam dünyasındaki parçalanmışlığa bakalım mesela. Bir tane Alevinin olmadığı İslam ülkelerinde parçalanmışlık yok mu? Alevilerin devletle sorunu var, sistem sorunu var, Sünni topluluklarla sorunları var, teolojik ve birtakım tarihsel sorunları var. Herkes, kendi alanı içindeki sorunları çözecek. Devlet, Alevilerin devletle olan sorunlarını çözecek. Devlet bunu istemediği için Alevilerin iç sorunlarını çözmeye çalışıyor. Beni tanımlamaya çalışıyor. Bundan devlete ne? Ben Ali’siz Aleviliğe de inanabilirim, Ali’li Aleviliğe de? Aleviler kendi aralarında oturup biz 8 parçaya bölünmek istiyoruz da diyebilir. Bu olası.
   </p>
   <p dir="LTR">
    <strong>
     -Mesele bile isteye çözümsüzlüğe mi itiliyor?
    </strong>
   </p>
   <p dir="LTR">
    Devletin şöyle bir stratejisi var, ‘çürütme stratejisi’. Sorunun, kendi iç çelişkileri içerisinde yozlaşarak yok olmasını sağlamak istiyor. Bir sorunu çözüme kavuşturmaz ne kadar çok uzatırsanız yozlaşma, çürüme o kadar çok olur. Devlet süreci uzatıyor, parçalanmayı derinleştirmek istiyor. Aleviliği yok etmenin derdinde. 20 milyonluk bir topluluğun kendi içinde bütünlük arz etmesini nasıl istersiniz? Bunu bahane olarak Alevilerin önüne nasıl koyabilirsiniz? Biz ayrıcalık istemiyoruz ki. İnanç özgürlüğü olsun, bizim inançlarımız da o çerçevede kabul görsün, anayasal güvence altına alınsın. Ondan sonra istersem Sünni olurum ya da tutar ateist olurum. Bu, devleti ilgilendirmez.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5E4FC652FC95767E09A62211DABB6866?newsId=38744), [web.archive.org (arşiv bağlantısı)](http://web.archive.org/web/20140804013433/http://www.aksiyon.com.tr:80/aksiyon/newsDetail_getNewsById.action;jsessionid=5E4FC652FC95767E09A62211DABB6866?newsId=38744)
