# Medyadaki ayrımcı söylem Alevileri marjinalleşitiriyor

*Bünyamin Köseli 2014.05.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    Alevilere karşı medyada kullanılan nefret dilini raporlaştıran Hrant Dink Vakfı, Türk basınının bu alandaki karnesinin pek de parlak olmadığını gösteriyor.
   </p>
  </font>
 </div>
 <div id="newsText">
  <font class="detail-text">
   <p dir="LTR">
    Bugüne kadar medya ve siyaset dünyasındaki ‘nefret’ dilinden çok çeken toplumsal gruplardan biri de Aleviler. Suriye’de patlak veren iç savaş, Gezi Parkı olayları ve 17 Aralık rüşvet ve yolsuzluk operasyonu sonrasında gerilen atmosferde Alevilere karşı kullanılan ayrımcı söylemlerde gözle görülür bir artış oldu. Bu artışın zirve yaptığı mecralardan biri de sosyal medyaydı şüphesiz. Cumhuriyet tarihi boyunca Türk medyasının farklılıklara karşı tutumu, demokrasi kriterleri açısından hep kırık notlarla doluydu. Aradan geçen 90 yılı aşkın süre boyunca, medya, sanat ve edebiyat dünyasındaki Alevilik algısında kayda değer gelişmeler yaşandı. Bu iyiye işaretti. Yazılı ve görsel medyanın, görgü cemleri ve Alevi dedeleri için kullandığı ötekileştirici dilin yerini sağduyu aldı. Bir döneme damgasını vuran Yakup Kadri Karaosmanoğlu, Reşat Nuri Güntekin, Hüseyin Rahmi Gürpınar ve Haldun Taner gibi sanat ve edebiyat dünyasından önemli isimlerin bazı eserleri, sırf Aleviler hakkında kullandıkları sıfatlar nedeniyle hâlâ eleştiri konusu oluyor.
   </p>
   <p>
   </p>
   <p dir="LTR">
    Medyadaki kutuplaştırıcı dil, motivasyonunu siyasetten alıyor maalesef. Başbakan Erdoğan’ın, geçtiğimiz yıl bombalı saldırı sonrasında Reyhanlı’da ölenlerin arkasından, "53 Sünni vatandaşımız şehit edildi" sözü hâlâ hafızalardaki yerini koruyor. AK Parti Milletvekili Mehmet Metiner’in, bir televizyon kanalında, cemevlerini terör yuvası ilan etmesi geniş kitlelerin tepkisine neden olmuştu. Gezi Parkı olayları esnasında Aleviler kendi paylarına düşeni fazlasıyla aldı. Protestoları bütünüyle Alevilere mal eden, olayları bir Alevi ayaklanması gibi gören, gösteren deneyimli köşe yazarları vardı! Üçüncü köprüye Yavuz Sultan Selim isminin verilmesi Alevi camiasını rahatsız eden bir başka konuydu. Berkin Elvan ve Pamir Dikdik’in cenazelerinde, sosyal medyada paylaşılan yorumlar ise birer nefret objesi olarak hâlâ orada duruyor. Pamir’in ailesi Aleviydi. Sırf bu yüzden DHKP-C ile ilişkilendirildi! Berkin Elvan’ın ailesine yapılanlar da farksızdı. Berkin’in annesi, miting meydanlarında yuhalatıldı…
   </p>
   <p>
   </p>
   <p dir="LTR">
    Hrant Dink Vakfı, her yıl, belirli aralıklarla hazırlayıp sunduğu ‘Medyada Nefret Söylemi ve Ayrımcı Dil’ isimli raporunun ikinci bölümünde Aleviliği masaya yatırdı. Vakıf, daha önce Gezi Parkı ile BDP’lilerin Karadeniz gezilerinin medyada kullanılış biçimleri üzerine de araştırmalar yapmıştı. Son rapor, 2013’ün eylül ve aralık ayları arasındaki gazetelerin incelenmesi sonucunda tamamlandı. Raporun Alevilikle ilgili kısmı üzerinde sosyal bilimci Yrd. Doç. Nil Mutluer çalıştı. Öğrencilik yıllarından bu yana kimlik ve kültür meselelerine ilgi duyan Mutluer, doktora çalışmasını, zorunlu göçle İstanbul Tarlabaşı’na gelen erkeklerin gündelik hayatları üzerine yapmış. Daha sonra 12 farklı il gezerek yüzlerce Alevi vatandaşla görüşmüş. Aleviliği, ilk ağızdan, onlardan dinlemiş. Bu saha çalışması önümüzdeki günlerde kitaplaşacak.
   </p>
   <p>
   </p>
   <p>
    Nil Mutluer, medyada kullanılan nefret dilini tespit etmek için farklı okuyuculara seslenen on farklı gazeteyi incelemiş. En çok da Star ve Yeni Şafak’ın yaptığı haberlerin ciddi bir ayrımcılık içerdiğini söylüyor. Gezi Parkı olaylarında ve cami-cemevi projesi sırasında protestocuları köktenci bir yaklaşımla şiddet yanlısı, hatta ‘terörişt’ ifadesiyle sunmanın yanlış olduğunu söylüyor. Ötekileştirici dil, Alevileri daha da marjinalize ediyor. Mutluer’e göre. Devletin Alevi açılımında samimi olmadığını düşünüyor. "Eğer samimi olunsaydı açılımının sonuçları bu olmazdı." diyor. Cami-cemevi projesinde de gazetelerin hangi Alevi kurumlarına nasıl yer verdiklerinin ayrımcılığa yol açtığını belirtiyor: "Zaman gazetesi’nde şiddet dili olmasa da cami-cemevi ile ilgili haberlerin ayrımcılığa yol açabileceğini söylemek mümkün. Öte yandan, bir doğrudan ayrımcı söylem örneği, Özgür Gündem’in Cem Vakfı Başkanı Prof. Dr. İzzettin Doğan’ı Hızır Paşa’ya benzetmesi. Oysa tüm aktörleri olabildiğince nötr ve dengeli olarak vermek gerekiyor."
   </p>
   <p>
   </p>
   <p dir="LTR">
    Alevilere karşı medyada kullanılan nefret dilini raporlaştıran Hrant Dink Vakfı, Türk basınının bu alandaki karnesinin pek de parlak olmadığını gösteriyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ED610F9F7E917AFBADD0DDDA86653152?newsId=38540), [web.archive.org (arşiv bağlantısı)](http://web.archive.org/web/20141001193510/http://www.aksiyon.com.tr:80/aksiyon/newsDetail_getNewsById.action;jsessionid=ED610F9F7E917AFBADD0DDDA86653152?newsId=38540)
