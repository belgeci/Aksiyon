# Bizim kaç 'Emile Zola'mız var?

*Bünyamin Köseli 2015.09.07*

<div class="pNewsDetailMainContent" itemprop="articleBody">
 <blockquote>
  <p>
   Ünlü yazar Emıle Zola, kitapları kadar, Dreyfus Davası adına verdiği mücadele ile de kaldı akıllarda. İpek Grubu’na baskın sonrasında sadece Zola’nın yolundan gidenler konuşabildi...
  </p>
 </blockquote>
 <p>
  Zor zamanlarda konuşmanın ağır bedelleri vardır. Ağzınızdan çıkan her bir cümle, size bir kurşun olarak geri dönebilir. Ödeyeceğiniz bedelin şiddeti, yaşadığınız ülkenin fikir özgürlüklerine verdiği değerle doğru orantılıdır. Kimi zaman, işten çıkarılmadır bu bedel, kimi zaman da suçsuz yere aylarca hapis yatmak. Ya da, sırf iktidara biat etmediğiniz için şirketlerinize eş zamanlı operasyonlar düzenlenir, yöneticileriniz apar topar gözaltına alınır, eviniz basılır, medyanız susturulmaya çalışılır.
 </p>
 <p>
  Koza İpek Holding Yönetim Kurulu Başkanı Akın İpek’in başına gelenlerin sebebini, ‘özgürlüklerden yana tavır almak ve iktidara biat etmemek’ diye özetlemek mümkün. Koza İpek Holding’e bağlı medya yayın organları (Bugün gazetesi, Bugün TV, Millet gazetesi, Kanaltürk televizyonu) 17 Aralık yolsuzluk ve rüşvet operasyonu sonrasında, şeffaflık ve hukuktan yana bir çizgide durmaya çalıştı. İpek Medya, her geçen gün izlenme oranlarını artırdı, dünya görüşü çok farklı insanların bile takdirini kazanmayı başardı. Moda tabiriyle ‘Saray’ı rahatsız eden de buydu aslında. Her türlü baskı ve yıldırma politikasına karşı İpek Medya kuruluşunun tarafsız kalabilme çabası…
 </p>
 <p>
  Bir yönüyle, İpek Medya’ya yapılan baskın, sırf ‘cemaate yönelik bir operasyon’ olarak algılanmadı denebilir. Belki de ilk kez, medyanın büyük bir kısmı, yaklaşan tehlikenin farkına varmaya başladı ve baskını net bir şekilde eleştirdi. Tabii iktidara yakın gazete ve televizyonları saymazsak.
 </p>
 <p>
  Yazıya, “Zor zamanlarda konuşmanın ağır bedelleri vardır.” diye başlamıştık. Baskın sonrasında, her türlü riski göze alarak cesur açıklamalar yapan aydınlar oldu. İpek Grubu’na baskın, turnusol kâğıdı özelliği de taşıyor, Türkiye’deki entelektüel sermaye açısından. Ancak bu alanda karnemizin kırık notlarla dolu olduğunu söylemeye gerek bile yok. Aydın olmanın, entelektüel vicdanına sahip olmanın, iktidarla kurulacak herhangi bir angajmandan kaçınmanın ve ille de ezilenlerden yana tavır takınmanın bedelini düşünmeden, özgür medyaya yapılan darbeye karşı çıkanların değeri önümüzdeki dönemde anlaşılacak.
 </p>
 <p>
  Bugün, Türkiye’de, bu demokratların sayısı belki de umulanın çok gerisinde. Fakat bir aydın, kararlılıkla inandıklarını söyler ve bu konuda sebat ederse sesini tüm dünyaya duyurabilir. Bunun tarihteki en büyük örneği, Fransız yazar Emile Zola’nın verdiği mücadeledir şüphesiz. Zola, edebiyat dünyasına kazandırdığı eserler kadar, Yüzbaşı Alfred Dreyfus davasında gösterdiği çabayla da akıllarda kaldı. Yüzbaşı Alfred Dreyfus, Fransız ordusunda görev yapan Yahudi bir subaydı. 1800’lerin sonlarına doğru, Avrupa’daki Yahudi düşmanlığı ciddi bir hastalık belirtisi olarak baş göstermişti. Dreyfus, Fransız ordusuna ait bilgileri Almanlara sızdırmakla suçlanıyordu. Dreyfus’u suçlayanlar, Fransa’da bulunan Alman ataşeliğinin çöp kutusundaki bilgi notlarını delil olarak gösteriyordu.
 </p>
 <p>
  Fransız Genelkurmayı ve sağcı-muhafa-zakâr medya, baştan hükmünü vermişti. Medya, Dreyfus’un bir an önce yargılanıp cezalandırılmasını istiyordu. Bilirkişiler, bilgi notlarındaki yazının Dreyfus’a ait olmadığını tespit etmişti. Ancak yeni bilirkişiler ayarlandı ve istenen raporlar alındı. Dreyfus’u savunanları Fransız medyası, örgüt kurmak, dahası genelkurmayı ve adalet bakanlığını yıpratmak için organize çalışmakla suçluyordu. Sonuçta, Dreyfus, Şeytan Adası’na sürgüne yollandı.
 </p>
 <p>
  Her türlü baskı ve yıldırma politikasına karşın bu davanın belki de tek takipçisi Emile Zola’ydı. 1889’da yazdığı “Suçluyorum” başlıklı makalede şunu söylüyordu Zola: “Gerçek yürüyor, onu hiçbir şey durduramaz.” Zola, Dreyfus Davası uğruna, el ilanları bastırıp dağıttı; çünkü gazeteler ona sayfalarını açmıyordu. Yine bu dava nedeniyle 1 yıl hapis cezası aldı, İngiltere’ye sığınmak zorunda kaldı. Zola’nın verdiği mücadele sonrasında, Dreyfus’un suçsuz, Almanlara bilgi sızdıran kişinin casus Esterhazy olduğu anlaşılmıştı…
 </p>
 <p>
  Bugün de, özgür basın kuruluşlarına yapılan baskınlar sonrasında, doğruları kararlılıkla söylemekten çekinmeyen entelektüeller var. İşte o isimlerin özgür medyaya yönelik operasyona tepkileri.
 </p>
 <p>
  <strong>
   Cumhuriyet gazetesi Genel Yayın Yönetmeni Can Dündar:
  </strong>
  “Sırada başkaları da var. Burada önemli olan, iktidar baskısına karşı koymak ve yan yana durabilmek.”
  <br>
   <br>
    <strong>
     Bugün gazetesi yazarı Nazlı Ilıcak:
    </strong>
    “Köşeye sıkışmış bir insan var. İnsanları susturmaya çalışıyor. Dimdik durduğu için Akın İpek’i tebrik ediyorum.”
    <br>
     <br>
      <strong>
       Zaman gazetesi Genel Müdürü Ekrem Dumanlı:
      </strong>
      “MASAK’a soruyorum; kamu bankalarından alınan kredilerle satın alınan, yıllardır zarar eden bir gazete var. Damat Bey’in kontenjanından aldığı gazeteye ne zaman inceleme yaptınız?”
      <br/>
      <br/>
      <strong>
       Gazeteci Hasan Cemal:
      </strong>
      “Polis baskınları, özgürlüğe darbeler, Saray’daki Sultan’ın çöküşünü durduramaz.”
      <br/>
      <br/>
      <strong>
       Gazeteci Derya Sazak:
      </strong>
      “Türkiye, 7 Haziran seçimleri sonrasında, medyayı bütünüyle susturmaya giden örtülü faşizmden açık faşizme gidiyor.”
      <br/>
      <br/>
      <strong>
       Yazar Ahmet Altan:
      </strong>
      “Bugün yapılanlara sessiz kalanlar operasyonlara  maruz kalacak. Cemaat’i yedirirseniz, yarın sizi yiyecekler, durmayacaklar.”
      <br/>
      <br/>
      <strong>
       Hürriyet Ombudsmanı Faruk Bildirici:
      </strong>
      “Polis baskını, basın özgürlüğüne yönelik bir darbedir.”
      <br/>
      <br/>
      <strong>
       Yeni Asya gazetesi Genel Yayın Yönetmeni Kazım Güleçyüz:
      </strong>
      “Her gün şehit cenazesi kalkarken polisin uğraştığı işler; okul, yurt, kreş ve medya baskınları.”
      <br/>
      <br/>
      <strong>
       Taraf gazetesi yazarı Hayko Bağdat:
      </strong>
      “Türkiye’nin bağımsız olması gereken yargısı, savcısı, hâkimi, maliyesi, iktidarın bir cezalandırma aracına dönüşmüş durumda. Hiç kimse güvende değil.”
      <br/>
      <br/>
      <strong>
       Gazeteci Nuray Mert:
      </strong>
      “Sadece bu gruba karşı değil, başka grupların isimleri de verildi. Bu gruba yapılan, diğerleri açısında da bir ibret aslında.”
      <br/>
      <br/>
      <strong>
       Gazeteci Koray Çalışkan:
      </strong>
      “Türkiye’nin rotasını 90’lara kırmanın ne âlemi var? Şimdiye kadar basını kim susturmaya çalıştıysa kaybetti.”
      <br/>
      <br/>
      <strong>
       Samanyolu Haber Genel Yayın Yönetmeni Metin Yıkar:
      </strong>
      “Demokrasi ve özgürlüklere gönül vermiş insanların bu baskına ses vermesini istiyorum.”
      <br/>
      <br/>
      <strong>
       Gazeteci Yavuz Baydar:
      </strong>
      “Kılıçdaroğlu, Bahçeli, Demirtaş durmayın ve hemen canlı yayına bağlanın, tepki gösterin. Medya susturuldukça muhalefetin söz hakkı da bitecek.”
     </br>
    </br>
   </br>
  </br>
 </p>
 <p>
  <strong>
   FOX TV Haber spikeri Fatih Portakal:
  </strong>
  “Korkutmak, sindirmek, susturmak… Türkiye’de, yandaş gazeteci değilsen olacağı bu.”
  <br/>
  <br/>
  <strong>
   Gazeteci-yazar Sedef Kabaş:
  </strong>
  “Koza İpek Medya Grubu’na baskın, tek adamın özgür medya nefretinin bariz örneği.”
  <br/>
  <br/>
  <strong>
   CNN Türk Ana Haber Bülteni sunucusu Nevşin Mengü:
  </strong>
  “Gazeteci tutuklamakla terör bitmez. Adli yıl baskınlarla başladı.”
  <br/>
  <br/>
  <strong>
   Gazeteci Arzu Yıldız:
  </strong>
  “Seçim öncesinde, Akın İpek Grubu’na baskın yaparak her yer havuz bataklığına dönsün istiyorlar.”
  <br/>
  <br/>
  <strong>
   Türkiye Gazeteciler Cemiyeti Başkanı Turgay Olcayto:
  </strong>
  “Türkiye’de, toplumsal barış için, halkın gerçekleri öğrenme hakkı için mücadele eden medyayı susturma girişimine son verilmesini istiyoruz.”
  <br/>
  <br/>
  <strong>
   Basın Konseyi Başkanı Pınar Türenç:
  </strong>
  “Tepemizde böylesine bir Demokles’in kılıcı sallanırken özgür haber, özgür medya düzeninin olduğunu kabul ettiremezsiniz.”
  <br/>
  <br/>
  <strong>
   Cumhuriyet gazetesi köşe yazarı Orhan Bursalı:
  </strong>
  “Mesele cemaat, Koza ve medyası değil, hâlâ anlamadınız mı? Erdoğan’ın avukatı, tek hakaretin geçmediği iki yazıma dava açtı ve dün ifade verdim.”
 </p>
</div>


Kaynak: [www.aksiyon.com.tr](http://www.aksiyon.com.tr/ust-manset/bizim-kac-emile-zolamiz-var_552151), [web.archive.org (arşiv bağlantısı)](http://web.archive.org/web/20150925064816/http://www.aksiyon.com.tr/ust-manset/bizim-kac-emile-zolamiz-var_552151)
