# 28 soruda DHKP-C’nin militan sınavı

*Bünyamin Köseli 2013.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   DHKP-C, belirli bir örgütsel bilince ulaşan her militanından özgeçmiş raporu istiyor. Örgüt, bu CV’lerden yönetici adaylarını belirliyor. Özgeçmiş raporlarında, militanlarla ilgili iğneden ipliğe her şey kayda geçiriliyor.
  </font>
 </div>
 <div id="newsText">
  <font class="detail-text">
   <p>
    Terör örgütü Devrimci Halk Kurtuluş Partisi-Cephesi’nin (DHKP-C), eleman ve yöneticilerini seçerken birçok kriter aradığı ortaya çıktı. Örgüt, belirli bir seviyeye ulaşan her militandan özgeçmiş raporu istiyor. Raporda elaman veya yönetici olacak kişiler ve aileleri hakkında fişlemenin ötesinde çok özel bilgiler yer alıyor. Rapor sayesinde örgüt, sahada görev yapan üyelerinin örgütsel bilinçlerini de test ediyor. Militanlardan istenen bilgiler arasında, ailelerinde asker veya polis olup olmadığı, ailelerinin sosyoekonomik durumu, örgüte bakış açısı, ehliyet ve pasaport durumu, hangi dilleri bildikleri, parti-cephe kavramları hakkında ne düşündükleri ile siyasi görüşleri gibi konular var. Militanların bugüne kadar hangi kitapları okuduğu, teorik eksiklerinin olup olmadığı, sağlık durumları ve örgüte lojistik olarak kimlerin destek verebileceği, bu kişilerin nerelerde ikamet ettikleri de kayda alınıyor. Özgeçmiş raporu, toplam 28 sorudan oluşuyor. Raporlar, örgütün kullandığı özel şifreleme teknikleriyle bir merkezde toplanıyor.
   </p>
   <p>
    Halkın Hukuk Bürosu (HHB) avukatlarından Taylan Tanay’ın, terör örgütü DHKP-C’ye verdiği özgeçmiş raporundaki bazı bilgiler gazete ve televizyonlarda yayımlanmıştı. Haberlerde, İstanbul 23. Ağır Ceza Mahkemesi tarafından kabul edilen 622 sayfalık iddianamede, Tanay’a yöneltilen 5 sorunun cevabı bulunuyordu. Biz söz konusu raporun tamamına ulaştık. Raporda Taylan Tanay, örgüt tarafından yöneltilen tüm sorulara ayrıntılı cevaplar veriyor.
   </p>
   <p>
    Örgütün legal alanıyla yeni tanışan bir sempatizanın özgeçmiş raporu vermesi için önce biraz pişmesi, ‘devrim bilincinin’ oturması, birtakım sınavlardan geçerek kendisini ispat etmesi gerekiyor. Bir DHKP-C’linin örgüte özgeçmiş raporu vermesi, militanın hayatında da dönüm noktası oluyor. Militanın, yoluna legal alanda mı yoksa illegal yapı içinde mi devam edeceğine rapordan sonra karar veriliyor. Örgüt, sahada yetişen yönetici adaylarını da bu CV’ler sayesinde belirliyor. Özgeçmiş raporu, bir anlamda askeriyedeki ‘kurmaylık sınavı’na karşılık geliyor. Silahlı terör örgütünün yöneticisi olmakla suçlanan Çağdaş Hukukçular Derneği İstanbul Şubesi Başkanı Taylan Tanay, iddianameyle birlikte basına yansıyan özgeçmiş raporunda, “Etnik kökenin, mezhebin ne? Memleketin neresi?” sorularına şu cevabı veriyor: “Kürt, Alevi, Tunceli.” Tanay’ın, özgeçmiş raporunun 14’üncü sorusuna verdiği cevap, henüz üniversite ikinci sınıfta olmasına rağmen (Özgeçmiş raporu, Tanay’dan Ankara Üniversitesi Hukuk Fakültesi 2. sınıf öğrencisiyken isteniyor) hayli deneyimli olduğunu gösteriyor: “Askerlik yapmadım ama halk patlayıcılarını yapabiliyorum. Boru bomba ve molotof kullandım. 14’lü silah kullanabiliyorum. Ayrıca keleşin (Kalaşnikof marka otomatik silah) tüm teknik özelliklerini biliyorum ama kullanmadım. Pompalı tüfek kullanabiliyorum.”
   </p>
   <p>
    Tanay’ın basına yansımayan özgeçmiş raporunda ise örgütsel geçmişiyle ilgili ilginç detaylar bulunuyor. Tanay, rapordaki, “Herhangi bir hastalığınız var mı, ameliyat geçirdiniz mi?” şeklindeki 15. soruya şöyle cevap veriyor: “Kronik bronşitim var. Ayrıca soluk almakta zorlanıyorum. Burun ameliyatı geçirdim.” Öğrenci olduğu dönemde, yaz aylarında pazarcılık yaparak geçindiği anlaşılan Tanay, ileri derecede Zazaca, orta derecede ise İngilizce bildiğini belirtiyor. Ailesi ve akrabalarıyla olan ilişkilerinin nasıl olduğuna dair soruya cevabı şöyle: “Ailem ve akrabalarımla olan ilişkilerim, ailemin tek çocuğu olmam nedeni ve üniversitede okumam dolayısıyla feodal olarak iyi. Ancak siyasal kişiliğimi olumlu bulmuyorlar. Şu anda destekleyenler yok ama kendimi dayattığım zaman destekleyecekler, maddi ve manevi yardım sunacaklar var. Mesela teyzelerim ve dayım.” Doğup büyüdüğü Tunceli’de, ilk başlarda PKK gerillalarına sempati duymaya başlayan Tanay, 1991 yılında, teyzesinin oğlu vasıtasıyla DHKP-C ile tanışıyor. Eline tutuşturulan Ana ve Sosyalizmin Alfabesi kitaplarını okuyor.
   </p>
   <p>
    <strong>
     Annem eyleme katılır!
    </strong>
   </p>
   <p>
    1993 yılında, Elazığ’da, örgütün legal alanda faaliyet gösteren derneği ile tanışıyor, bir süre burada faaliyet yürütüyor. Elazığ’da, liseli Dev-Genç içerisinde aktif şekilde çalışıyor. 1996 yılında bir kez (ilk), daha sonraki yıllarda ise 5 defa gözaltına alınıyor. Elazığ, Elbistan ve Malatya’da hapis yatıyor, 1996’daki açlık grevlerine katılıyor. Hapisten çıktıktan sonra örgüt kendisine iki şık sunuyor: Ya Silahlı Propaganda Birlikleri aday üyeliği ya da demokratik alan. Aslında Tanay’a teklif edilen bu iki şık, örgütün legal ve illegal alanlarının tek bir gövdeye bağlı olduğunu, ‘demokratik’ alan diye tabir edilen legal yapılanmanın sadece bir kamuflaj olarak sunulduğunu gösteriyor. Yani  ‘legal alandakilerin illegal yapılanmayla bir bağlantısı yok’ söyleminin sadece bir yanıltmacadan ibaret olduğu anlaşılıyor.
   </p>
   <p>
    Tanay, Ankara Üniversitesi Hukuk Fakültesi’ni kazandıktan sonra örgütsel faaliyetlerine burada devam ediyor. Okul yıllarında, Halkın Hukuk Bürosu yapılanmasına dâhil oluyor. DHKP-C, özgeçmiş raporunda her militana, örgüte lojistik olarak destek verecek kişileri ve adreslerini de soruyor. Tanay, örgüte destek verecek tanıdıklarını (24. Soru) şu şekilde sıralıyor, “Ev var. Ankara Pursaklar’da. Dersimli bir aile. İlişki olarak lojistik anlamda değerlendirilebilir. Ayrıca mali destek alınabilir. Aile evi. N.E’ye ait. Dikmen Apt. No… Ali H.S, Keçiören’de. 19 Mayıs Parkı’nın karşısında. Dersimli bir aile. Evi kullanılabilir. Para yardımı yapabilir. Ayrıca Hamamönü’nde Hacettepe Üniversitesi arkasında çay ocağı var.”
   </p>
   <p>
    İddianamede ismi geçen bir diğer üye, 1974 doğumlu Özgür Yılmaz, kendisini, Türk ve Sünni olarak tanımlıyor. Yılmaz, ailesinin örgüte bakışıyla ilgili soruya ayrıntılı cevap veriyor: “Aile ve akraba çevresinde sevilen bir insanım. Herkes tarafından saygı da görmekteyim. Aktif olarak şu an mücadeleye katılmıyorlar. Çünkü feodal yapıyı kıramadılar. Özellikle gençlerin çoğunluğu devrimcileri tanıyorlar. Hepsinin ilgisi var. Büyükler ise düşüncelerimi destekliyorlar fakat beni koruma mantığıyla hareket ediyorlar. Ablam Songül bizi destekleyebilir. Annem de eylemlere katılır.”
   </p>
   <h3>
    <span>
     DHKP-C’nin künyesi
    </span>
   </h3>
   <p>
    <img alt="" height="150" src="http://web.archive.org/web/20141101030509im_/http://medya.aksiyon.com.tr/aksiyon/2013/10/07/bunyamin-dhkpc-2.png">
     <strong>
      19 YILLIK ÖRGÜT:
     </strong>
     DHKP-C, 1994 yılında Şam’da toplanan kongre sonrasında kuruldu. Devrimci-Sol örgütünün mirası üzerine oturdu. 1989’da bir grup önder kadrosuyla hapisten firar eden Dursun Karataş, 12 Eylül sonrasında alınan ‘ricat’ (geri çekilme) kararına son verdi. 1994 yılına kadar çok sayıda cinayet işlediler. ABD, AB ve İngiltere’nin de ‘terör örgütü’ listesinde.
    </img>
   </p>
   <p>
    <strong>
     HEDEF, DEVLETİ YIKMAK:
    </strong>
    Örgütün nihai hedefi, Marksist-Leninist ilkelere dayalı sosyalist bir devlet kurmak. Bu hedefi gerçekleştirmek için Türkiye Halk Kurtuluş Partisi-Cephesi’nden bugüne, İsrail Başkonsolosu Efraim Elrom, eski başbakanlardan Nihat Erim, Gümrük ve Tekel Bakanı Gün Sazak, Adana Jandarma Bölge Komutanı Temel Cingöz, iş adamı Özdemir Sabancı gibi çok sayıda ünlü kişiyi öldürdü.
   </p>
   <p>
    <strong>
     KOMİTE YÖNETİYOR:
    </strong>
    Dursun Karataş, 2008’de öldükten sonra, örgüte yeni genel sekreter atanmadı. Bunun yerine, önder Dursun Karataş’ın ölümsüzlüğünü sembolleştirmek için merkez komite kuruldu. Merkez komite hâlen, bir dönem Halkın Hukuk Bürosu avukatlarından Zerrin Sarı’nın başında olduğu üç kişi tarafından yönetiliyor. Diğer iki ismin ise Mesut ve Nuri isimli örgüt üyeleri olduğu tahmin ediliyor.
   </p>
   <p>
    <strong>
     İÇ ÇATIŞMA BİTMİYOR:
    </strong>
    Terör örgütü, kendi içindeki liderlik kavgalarıyla da çok konuşuldu. Karataş ve ekibi, örgütün ileri gelen bir diğer ismi Bedri Yağan ve ekibini darbecilikle suçladı. Devrimci-Sol döneminin önde gelen isimlerinden biri de Paşa Güven’di. Örgütün Avrupa sorumlusu olarak bilinen Güven, Karataş kadar şiddet yanlısı değildi. Karataş’la olan çekişmeleri sonrasında Güven, Fransa’daki evinde öldürüldü.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=36724), [web.archive.org (arşiv bağlantısı)](http://web.archive.org/web/20141101030509/http://www.aksiyon.com.tr:80/aksiyon/newsDetail_getNewsById.action?newsId=36724)
