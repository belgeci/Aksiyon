# DHKP-c'ye Almanya’dan taze kan!

*Bünyamin Köseli 2014.02.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Alman mahkemesi DHKP-C üyesi Faruk Ereren’i tutuksuz yargılanmak üzere serbest bıraktı. Örgütün yönetici kadrosunda değişiklik olacağı tartışılıyor.
  </font>
 </div>
 <div id="newsText">
  <font class="detail-text">
   <p>
    Geçen hafta, Alman-ya’nın Duesseldorf Eyaleti’nde Türkiye’yi de ilgilendiren önemli bir gelişme yaşandı. 2007 yılından bu yana hapis yatan Devrimci Halk Kurtuluş Partisi-Cephesi (DHKP-C) üyesi Faruk Ereren, yüksek eyalet mahkemesinin kararıyla tutuksuz yargılanmak üzere serbest bırakıldı. Düsseldorf Yüksek Eyalet Mahkemesi basın odasından edinilen bilgilere göre, Ereren’in mahkemesine haftada bir gün devam edilecek. Ereren, bu mahkemelere katılmak zorunda. Ayrıca yurtdışına çıkma yasağı var. Mahkeme, Ereren’in kaçak yollarla ülke dışına çıkma ihtimaline karşı bir yorum yapmaktan çekiniyor. 59 yaşındaki Ereren’in örgüt içerisinde önemli bir ağırlığı bulunuyor. 2008 yılında Hollanda’da ölen DHKP-C lideri Dursun Karataş’ın sağ kolu denebilecek bir kişiydi. 14 yıl boyunca Almanya’da polise yakalanmadan yaşadı. İsmi, merkez komite üyeleri arasında geçiyordu. Fakat uzun süredir hapiste olduğu için pasif konumda kaldı.
    <p>
     Faruk Ereren’in delil yetersizliğinden serbest bırakılma kararının ardından örgüt içerisindeki yönetici kadrosunda birtakım değişikliklere gidileceği ileri sürülüyor. Ereren’in DHKP-C’nin Suriye’deki yapılanmasının başına geçeceği bile iddia ediliyor. Örgütün hâlihazırda Suriye’de iki kampı var. Bu kamplarda Türkiye’den devşirilen militanlar eğitiliyor. DHKP-C’nin, yurtdışındaki merkez üslerinden biri olan Yunanistan’da büyük bir darbe alması, son olarak bir örgüt evinin deşifre edilerek 4 DHKP-C’linin mühimmatlarıyla yakalanması, illegal yapının Suriye’ye daha fazla ağırlık vermesine yol açabilir. Ülkedeki iç savaş, örgüt militanlarının Suriye’de rahatça hareket etmesini sağlıyor. Yunanistan’ın DHKP-C operasyonlarına ağırlık vermesindeki en büyük etkenlerden biri Amerika. Ecevit Şanlı isimli örgüt üyesinin 1 Şubat 2013’te Ankara’daki Amerikan Büyükelçiliği’ne bombalı eylem düzenlemesi, CIA’nın, DHKP-C üzerindeki baskısını artırmasını sağladı.
     <p>
      CIA, kendi büyükelçiliklerine yapılacak muhtemel saldırıların tekrarlanmaması için Yunan güvenlik yetkililerine, “Örgüte göz açtırmayın!” tarzında telkinlerde bulunuyor. Daha kısa süre önce Hasan Biber’in de aralarında bulunduğu üç örgüt üyesinin, Sakız Adası’nda, silah yüklü bir botla yakalanmasının da ABD baskıları sonucunda gerçekleştiği iddia edilmişti. Sonuç itibariyle önümüzdeki dönemde, DHKP-C’nin Yunanistan’da rahatça hareket edebilmesi zor görünüyor. Örgüt, özellikle silah ve bomba eğitimini Suriye’deki kamplar üzerinden yapıyor.
      <p>
       Peki, Suriye sorumlusu olacağı iddia edilen Faruk Ereren’in nasıl bir geçmişi var? Ereren’in ‘eylemlilik listesi’ hayli kabarık. 1980’den hemen önce Dev-Sol içerisinde faaliyet yürüttü. Dursun Karataş’ın en güvendiği örgüt elemanlarından biriydi. 1981’in son günlerinde Ankara Altındağ’da bulunan Yapı Kredi Bankası şubesinin silahla taranması eylemine katıldığı için gözaltına alındı. 1982’de girdiği Metris Cezaevi’nde 6 yıl yattı. Gökhan Gündüz isimli bir örgüt üyesi, 1993’te, İstanbul Beyoğlu’ndaki İngiliz Konsolosluğu’na eylem yapmak isterken üzerinde bulunan bombanın patlaması sonucu yaralı olarak ele geçmişti. Gündüz, talimatı Faruk Ereren’den aldığını söylemişti. Ereren ismi, 1990’larda sık duyuldu. Polislere yönelik silahlı saldırıların geri planında hep onun olduğu iddia edildi. 1994 yılında Suriye’de düzenlenen DHKP-C’nin kuruluş kongresine katıldı. 1995’te Fransa’da hapis yatan Dursun Karataş, kısa süreliğine örgütü ona teslim etti. 1996 yılında öldürülen Özdemir Sabancı’nın katillerinden olan Mustafa Duyar, teslim olduktan sonra verdiği ifadede, eylemden sonra Yunanistan’ın Rodos adasından İtalya’ya Faruk Ereren ile geçtiklerini ifade etmişti. Ereren, sahte pasaport temin ederek Duyar’ın Almanya’ya geçmesini sağlamıştı. Alman makamları, Ereren’i, Ergenekon İddianamesi’nde gizli tanık olarak dinlenen Dilovası isimli tanığın anlattıklarını göz önünde bulundurarak yargılamıştı. Dilovası kod adlı eski DHKP-C’linin Ereren hakkında anlattıkları arasında iddianameye yansıyan ilginç bir detay vardı. İddiaya göre, Ereren, Türkiye’de olduğu sırada polis takibine takıldı. Güvenli bir şekilde Yalova’daki örgüt mensuplarının yanına gitmesi gerekiyordu. Polis takibinden kurtuldu hem de emekli Tuğgeneral Veli Küçük’ün yardımları sayesinde!
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37868-173-dhkp-cye-almanyadan-taze-kan.html), [web.archive.org (arşiv bağlantısı)](http://web.archive.org/web/20140309060759/http://www.aksiyon.com.tr:80/aksiyon/haber-37868-173-dhkp-cye-almanyadan-taze-kan.html)
