# Zonguldakspor da madene inmiş

*Abdullah Karabacak 2005.05.02*

<div>
 <p>
  <font>
   Almanların ünlü futbol kulüplerinden Schalke 04’ün Başkanı Gerhard Rehberg, futbolcuları motive etmek için maden ocağına indiriyor. Bir dönem fırtına gibi esen Zonguldakspor da birinci lige çıkınca kutlamayı ocakta yapmış...
   <br>
    ‘Futbolcularımızın motivasyonunu sağlamak için zaman zaman onları maden ocağına indiriyorum.” diyordu, Alman futbol liginin önemli takımlarından Schalke 04’ün kulüp başkanı Gerhard Rehberg, Zaman gazetesine verdiği demeçte...
    <br/>
    <br/>
    Gediz’de yaşanan grizu faciası henüz hafızalarda iken bir futbol takımını motive etmek amacıyla maden ocağında seyahate çıkarmak pek akıl kârı gibi görünmüyor aslında. Ancak, Gerhard Rehberg’in bu sözlerinin pek de yabana atılacak bir fikir olmadığı anlaşılıyor; çünkü benzer süreçlerden Zonguldakspor’lu futbolcular da geçmiş vakti zamanında.
    <br>
     <br>
      Zonguldakspor’un 1. ligde oynadığı 14 yıllık dönemde görev yapan yöneticilerinden Namık Aşçı, “Bizim hayatımız madende geçti. Babamız, dedelerimiz, amcalarımız hep madenciydi. Biz de futbolcularımızı zaman zaman ocağa sokardık. O havayı teneffüs etmek bambaşka bir şey.” diyor. Zonguldak, Türkiye’nin madenci kenti olarak biliniyor. Şehrin futbol takımının doğuşu da ‘Kömürspor’a dayanıyor. Takım, yıllarca, binlerce maden işçisinin maaşından belli oranlarda kesilen paralarla ayakta kaldı. “Sürekli ve düzenli bir ekonomik gücümüz vardı. Büyük takımların futbolcuları bile bize gelmek isterdi. Bu da kömür sayesinde olmuştur.” diyen Namık Aşçı, futbolcuları maden ocağına götürdüklerinde, özellikle dışarıdan gelen oyuncuların çok heyecanlandığını söylüyor. Aşçı’ya göre, sadece futbolcular değil, politikacılar, sanatçılar, yazarlar, çizerler de ocağa inmeli. Böylece yerin altında ekmek parası kazanmanın ne demek olduğunu onlar da görmeli...
      <br>
       <br>
        Zonguldakspor, 1973-1974 sezonunda Türkiye ikinci liginden birinci lige yükselir. Kulübün başkanlığını dönemin Zonguldak Belediye Başkanı Hüseyin Öztek yapmaktadır. Öztek, hem maden mühendisi hem de milli atlettir...Bir gün futbolcuları alır ve ocağa iner. Birinci lige çıkmanın zaferini yerin altında futbolcularıyla birlikte kutlar. Başkan Öztek’in bu girişimi, maaşlarından kesilen paralarla işletilen kulübün işçilere yaptığı bir jesttir aslında. Onların gönlünü alarak, biz sizinle bugünlere geldik mesajını vermektir. Zonguldakspor, bu tarihten itibaren 14 yıl aralıksız birinci ligde oynar.
        <br>
         <br/>
         O günleri anlatanlardan biri de dönemin futbolcularından Ahmet Birdal. Zonguldakspor’da 3 numaralı formayı giyen Birdal, “Madenci çocuğu olduğumuz için yerin altına girmek bize mutluluk veriyordu. Orada motive oluyorduk; çünkü yakın çevremiz zaten orada çalışıyordu. Birbirimize yabancı değildik.” diyor.
         <br/>
         <br/>
         1966 tarihli Zonguldakspor Kulübü bugün ikinci lig B kategorisinde mücadele ediyor. Geçmişindeki başarılı günleri yâd ederek...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2186 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21073), [web.archive.org (arşiv bağlantısı)](http://web.archive.org/web/20060526163752/http://www.aksiyon.com.tr:80/yazdir.php?id=21073)
