# Özkök'ten 'yolsuzluğun üzerine gidin' talimatı

*Eren Kürklü 2003.11.24*

<div>
 <p>
  <font>
   <b>
    Askeri yatırımlar mercek altında
   </b>
   <br>
    Türk Silahlı Kuvvetleri, yolsuzluk operasyonlarını bizzat kendi bünyesinde başlattı. Bütün iddiaların 2004"te mahkeme önüne çıkartılması hedefleniyor. Start, Tuzla Deniz Harp Okulu"nda verildi. Genelkurmay Başkanı Orgeneral Hilmi Özkök, ordu içinde yolsuzluğa bulaşanların temizlenmesi için düğmeye bastı.
    <br/>
    <br/>
    Özkök"ün talimatıyla askeri savcılar, rütbe ayırımı yapmadan iddiaların üzerine kararlılıkla gitmeye başladı. İlk kez bir tümamiral mahkemeye çıkarıldı.
    <br>
     <br>
      Türk Silahlı Kuvvetleri"nin kendi bünyesinde başlattığı yolsuzluk operasyonunu anlatan haberler artık sıkça duyuluyor. Gizlilikle yürütülen soruşturmaların arkasında bizzat kuvvet komutanı ve Genelkurmay Başkanı bulunuyor.
      <br>
       <br>
        Tuzla Deniz Harp Okulu Komutanlığı"nda yapıldığı iddia edilen yolsuzluğun miktarı, operasyonun başlangıcında 73 milyardı. Deniz Kuvvetleri Komutanlığı"na ulaşan bilgilerden sonra "Miktar önemli değil, yolsuzluğu ortaya çıkarın" talimatı alan askeri savcılar, aysbergin sadece küçük bir bölümüyle karşılaştı.
        <br>
         <br/>
         Yolsuzluk operasyonunda bağımsız çalışan ve operasyonu başarıyla sürdüren askeri savcıların tutumu örnek teşkil etti ve sadece geçen hafta bizzat Genelkurmay Başkanlığı"nın izniyle 3 önemli askeri yolsuzluk tespit edildi. Asker kendi içindeki operasyonu 2004 yılı içinde tamamen bitirmek istiyor.
         <br/>
         <br/>
         Askeri savcıların yolsuzluk operasyonlarına başlaması için önemli bir dönemeç olan Tuzla Deniz Harp Okulu Komutanlığı"nda yaşananlar ise oldukça düşündürücü.
         <br/>
         <b>
          <br/>
          Önceden kayda alınmayan iddialar bugün can yakıyor
          <br/>
         </b>
         <br/>
         Tuzla Deniz Harp Okulu Komutanlığı"ndaki operasyonu Genelkurmay Askeri Savcısı Albay Saim Öztürk yürütüyor. Öztürk"e ilk ulaşan yolsuzluk iddiası, halen Gölcük Donanma Komutanlığı Kurmay Başkanı olan Tümamiral Mustafa Aydın Gürül"ün Tuzla Deniz Harp Okulu Komutanlığı döneminde lojmanların tamiratında Çetin Kudun isimli müteahhidin sahip olduğu Yunus İnşaat"a haksız kazanç sağladığıyla ilgiliydi.
         <br/>
         <br/>
         Gölcük Donanma Komutanlığı Kurmay Başkanı Tümamiral Mustafa Aydın Gürül"ün de aralarında bulunduğu 12 subay, astsubay ve müteahhit hakkında ileri sürülen yolsuzluk iddiaları ilk bakışta çok kayda değer bulunmuyor. Çünkü 960 bin kişilik Türk Ordusu"nun devam eden binlerce inşaatı var ve bu tür söylentiler her yerde çıkartılıyor. Ancak Deniz Kuvvetleri Komutanlığı"ndan gelen emir ve Orgeneral Hilmi Özkök"ün askeri savcıları desteklemesiyle operasyon derin biçimde başladı.
         <br/>
         <br/>
         Askeri Savcı Albay Saim Öztürk, Genelkurmay"ın değişen yolsuzluk konsepti nedeniyle daha önceki yıllarda kayda bile giremeyen küçük inşaat yolsuzlukları iddiasının üzerine gitti ve tümamiral rütbesindeki subayları bile mahkeme önüne çıkartarak Türkiye"yi sarsacak operasyonları da farkında olmadan başlatmış oldu. Bugün bütün Türkiye"deki askeri yatırımlar mercek altına alınmış durumda.
         <br/>
         <br/>
         Savcı Saim Öztürk, öncelikle iddianamelerde adı geçen müteahhit Çetin Kudun ile Tümgeneral Mustafa Aydın Gürül"ün ilişkisini araştırmaya başladı. Araştırmalar sonunda, Tümgeneral Mustafa Aydın Gürül"ün, müteahhit Çetin Kudun"u Ankara"da Deniz Kuvvetleri Komutanlığı"nda Plan Prensipler Başkanı olarak görev yaparken tanıdığı ortaya çıktı.
         <br/>
         <br/>
         Kudun"un zaman zaman Deniz Harp Okulu Misafirhanesinde ikamet ettiğine ve Tümamiral Gürül"ün isteği üzerine okula ait pek çok onarım işlerini üstlendiğine işaret eden savcı, ihale emanet işleri dosyalarının ihale yasası ve emanet işlere ait yönetmeliğin hükümlerine uyulmaksızın hazırlandığını iddianamesine yazdı.
         <br/>
         <br/>
         Askeri savcı iddialarını şöyle sürdürüyor: "Kimi işlerin başladıktan sonra tamamlanmadan veya tamamlandıktan sonra düzenlendiği, prosedüre uygun olarak işleri yürütmek isteyen personele emir verilerek ve baskı yapılarak komutanlık isteklerinin yerine getirildiği ve bu yöntemin uygulandığı, sonradan hazırlanan "emanet işleri dosyaları"nda bazı imzaların görevlilerin bilgisi dışında uydurma atıldığı, hazırlanan bu dosyalara göre müteahhit firmaya iş bitmeden veya iş bittikten sonra gerekli ödemelerin yapıldığı anlaşılmıştır."
         <br/>
         <br/>
         İddianamede dikkat çeken önemli bir nokta ise soruşturmanın Deniz Kuvvetleri Komutanlığı"nın başvurusu üzerine başlatılmış olması.
         <br/>
         <b>
          <br/>
          "Devleti 73 milyar zarara uğrattı"
          <br/>
         </b>
         c
         <br/>
         Gölcük Donanma Komutanlığı Kurmay Başkanı Tümamiral Mustafa Aydın Gürül"ün de aralarında bulunduğu 12 subay ve astsubay 2000-2001 yılları arasında Deniz Harp Okulu Komutanlığı sırasında yaptırdığı "emanet işlerde" devleti 73 milyar 312 milyon lira zarara uğratmakla suçlanıyor. Meblağ ufak olmasına rağmen Deniz Kuvvetleri Komutanlığı"nı "sarsan" davanın iddianamesinde ise önemli suçlamalar yer alıyor.
         <br/>
         <br/>
         Askeri Savcı Hakim Kıdemli Albay Saim Öztürk kaleme aldığı 7 sayfalık iddianamede, Tümamiral Mustafa Aydın Gürül"ün yanı sıra, Tuzla"daki Deniz Harp Okulu Komutanlığı"nda görevli deniz binbaşı Semih Başman, Deniz Yüzbaşı Yusuf Arzık, Deniz Makine üsteğmen Murat Düzce, maaş mutemedi Başçavuş Ünal Saka, Üsçavuş Cumhur Şen, terhisli Ordu Asteğmen Mertel Erentuğ, emekli Deniz Binbaşı olan şirket sahibi Cüneyt Erez, mimar Naci Keski, terhisli asteğmenler Yusuf Lale ve Ayhan Baba ile müteahhit Çetin Kudun"un cezalandırılmaları talep ediliyor.
         <br/>
         <b>
          <br/>
          "Firmayı komutan belirledi"
          <br/>
         </b>
         c
         <br/>
         İddianamede, Kuzey Deniz Saha Komutanlığı Askeri Savcılığı"nca başlatılan hazırlık soruşturması kapsamında hazırlanan bilirkişi raporuna da atıfta bulunuluyor. Bilirkişi raporunda, Tümamiral Gürül"ün işi yapacak firmayı belirleyerek, emanet komisyonuna baskı yaptığı ve bu suretle yetkilerini kötüye kullandığı iddia edilirken, ihaleleri alan Erçetin ve Yunus firmalarının aynı kişiye ait olduğu öne sürülüyor. İddianame şöyle devam ediyor: "Emanet komisyonuna teklif veren 6 firmanın tenzilatlarının teklif mektuplarından farklı olarak komisyon kararına geçirildiği, emanet komisyonu üyeleri ile ita amirinin usulsüzlük yaptıkları raporda yer almaktadır. Erçetin firması adına düzenlenen dosyanın tamamen hayali olduğu ve 73 milyar 312 milyon liralık hazine zararının meydana geldiği, bu hayali dosyayı hazırlayan ve hakediş raporunu onaylayanların sorumlu oldukları açıklığa kavuşturulmuştur."
         <br/>
         <b>
          <br/>
          Paşa suçlamaları kabul etmedi
          <br/>
         </b>
         c
         <br/>
         Sanık Tümamiral Mustafa Aydın Gürül, Genelkurmay Askeri Savcılığı"na verdiği ifadesinde yolsuzluk iddialarını kabul etmedi. Gürül, usulsüzlük yaptığı ve hazineyi zarara uğrattığı iddialarının gerçeği yansıtmadığını öne sürüyor.
         <br/>
         <br/>
         Müteahhit Çetin Kudun"u Ankara"da görev yaptığı sırada tanıdığını ifade eden Tümamiral Gürül, Deniz Harp Okulu"nda altyapı eksikliklerinin giderilmesi için çaba gösterdiğini belirterek kendini şöyle savundu: "Emrimdeki personele işlerin bu kişiye verilmesi konusunda baskı yapmadım, bu firmayı daha önceden işlerini iyi ve ucuz yapması nedeniyle tercih ettik." Gürül, savunmasını şöyle sürdürdü: "Hatta, açığını gördükleri zaman haber verin uzaklaştıralım şeklinde talimat bile verdim. Müteahhit Çetin Kudun"un Dinamik Asansör firmasına olan borcunu ödememesi nedeniyle firma bize başvurdu. Bu firmaya, ihaleleri, fiyatlarının bedel tahminlerinin altında olması nedeniyle verdik. Personelim arasında yetersiz kişiler bulunuyordu, bunları zaman içerisinde değiştirdim. Komutanlığım sırasında, işlerin usulsüz olarak yürütülmesine ilişkin herhangi yazılı ve sözlü emir vermedim. İşler piyasa rayicinin altında hızlı ve noksansız olarak bitirilmiştir."
         <br/>
         <b>
          <br/>
          İlk kez tümamiral yargılanıyor
          <br/>
         </b>
         <br/>
         Askeri savcı, hazırladığı iddianamede 73 milyar 132 milyon liralık Hazine zararının suç tarihinden itibaren kanuni faizleri ile birlikte kendilerinden tahsil edilmesini istiyor.
         <br/>
         <br/>
         Deniz Kuvvetleri Komutanlığı"nın isteği üzerine başlayan dava halen Genelkurmay Askeri Mahkemesi"nde devam ediyor. Dava şu anda bilirkişi aşamasında. Miktarın ufak olmasına rağmen bu dava Türk Silahlı Kuvvetleri"nin her türlü yolsuzluk iddiaları üzerine kararlılıkla gittiğinin bir göstergesi olarak görülüyor. Tümamiral rütbesindeki birinin yargılanması Türkiye"de bir ilkti. Mahkeme sonucunda Tümamiral Gürül suçlu bulunursa yeni bir dönem başlamış olacak.
         <br/>
         <br/>
         Genelkurmay Başkanı Orgeneral Hilmi Özkök"ün desteklediği, askeriye içerisindeki yolsuzluk operasyonları sürüyor. Sadece geçen hafta, üç askeri yolsuzluk haberi basına yansıdı vardı. Milli Savunma Bakanlığı İnşaat Emlak Daire Başkanlığı"nda önemli görevlerde bulunan ikisi albay dört emekli asker geçtiğimiz hafta tutuklanarak cezaevine konuldu. Dört emekli askerin karıştığı iddia edilen yolsuzluğun boyutu ise tam 25 trilyon lira olarak açıklandı. Cumhurbaşkanlığı Muhafız Alayı"nda yaşanan yolsuzluklar ve Edirne"de sınır kapısında görevli 17 subay ve astsubayın insan kaçakçılığından rüşvet aldığının açıklanması Türkiye"de yeni bir dönemin habercisi olacak gibi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2598 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3210), [web.archive.org (arşiv bağlantısı)](http://web.archive.org/web/20051227225302/http://www.aksiyon.com.tr:80/yazdir.php?id=3210)
