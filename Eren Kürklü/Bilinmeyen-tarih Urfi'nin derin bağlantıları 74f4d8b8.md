# Urfi'nin derin bağlantıları

*Eren Kürklü Bilinmeyen-tarih*

<div>
 <font>
  <img border="0" height="1" src="/web/20041116152029im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041116152029im_/http://www.aksiyon.com.tr/resim/467/46.jpg" vspace="5"/>
  </p>
 </font>
 <font class="content">
  Uyuşturucu kaçakçısı Urfi Çetinkaya’nın emniyet ve öteki güvenlik birimlerindeki derin bağlantıları bugüne kadar tam aydınlığa kavuşmadı. Örneğin, ünlü bir uyuşturucu kaçakçısının, “Çetinkaya’nın evinde gördüm” dediği Narkotik şefi kimdi?
 </font>
 <p>
  <font class="content">
   Urfi Çetinkaya, uyuşturucu organizasyonundaki gücü kadar, devletin güvenlik birimlerinde kurduğu ilişkilerle de hep isminden söz ettirdi. Öte yandan Çetinkaya’nın, Abdullah Çatlı gibi 12 Eylül 1980 döneminin önemli isimlerinden biri olan Ersin Zorluer ve arkadaşları ile yakın ilişkileri de dikkat çekmekteydi.
   <br/>
   <br/>
   1998 Temmuz’unda başlayarak, 14 Ağustos 2000’de noktalanan Matador operasyonu, yüksek miktarlardaki eroinin Türkiye üzerinden İspanya, Hollanda ve Portekiz’e sevkiyatını yapan ve uluslararası şebeke kuran Urfi Çetinkaya ve 17 adamının yakalanmasını sağlamıştı. Türk, İspanya ve Hollanda polisinin 2 yıl süren ortak çalışması sonucu yapılan operasyonlarda, Urfi Çetinkaya ile 17 adamı, 3 kilo sıvı kokain, 1 milyon mark ve 1 milyon 142 bin gulden ile ele geçirilmişti.
   <br/>
   <br/>
   Kaçakçılık ve Organize Suçlarla Mücadele Daire Başkanlığı (KOM), Ankara Devlet Güvenlik Mahkemesi eski Savcısı Talat Şalk’ın koordinasyonunda; Temmuz 1998’den itibaren Türkiye ile İspanya ve Batı ülkeleri arasındaki uyuşturucu trafiğini yakın takibe aldı. Bu trafikte Urfi Çetinkaya ile Cemal Nayır başı çekiyordu. İki yıl süren takipte uluslararası eroin kaçakçısının, emniyette bazı bağlantıları olduğu belirlendi. Çetinkaya’nın polis içindeki bağlantıları nedeniyle KOM, soruşturmayı İstanbul Emniyet Müdürlüğü Narkotik Şube Müdürlüğü’nden gizledi. İstanbul Narkotik Şubesi yerine Ankara Narkotik Şubesi soruşturmaya dahil edildi. İstanbul ve Ankara polisleri arasında başlayan “Urfi Kavgası” da bu olayla başlamış oldu. Ağustos 2000’de Bahçeşehir’deki evine baskın yapıldı ve Çetinkaya yakalandı.
   <br/>
   <br/>
   Dönemin Kaçakçılık ve Organize Suçlarla Mücadele Daire Başkanı Emin Arslan imzası ile İçişleri Bakanı Sadettin Tantan’a gönderilen bilgi notunda, Çetinkaya ve Nayır’ı emniyet içinde koruyan kalkanın kırılması için iki yıl boyunca operasyonun çok gizli yürütüldüğü ifade ediliyordu. Bilgi notunda açıkça emniyet içinde köstebek bulunduğu dile getiriliyordu.
   <br/>
   <br/>
   Gizlenen narkotik şefi ve emniyet amiri
   <br/>
   <br/>
   Matador operasyonunda uyuşturucu çetesinin elemanları ile İstanbul Narkotik Şube Müdürlüğü’ndeki bazı polislerin telefon görüşmeleri mahkeme kararıyla dinlenerek kayda alınmıştı. Ancak soruşturma sırasında gizli bir elin müdahalesiyle Urfi Çetinkaya ile ilişkisi olan bir narkotik şefi ve emniyet amiri yerine, Çetinkaya organizasyonu ile hiç ilişkisi bulunmayan bazı emniyet görevlileri hedef tahtasına oturtuldu.
   <br/>
   <br/>
   Örneğin ünlü uyuşturucu kaçakçılarından Şaban Sipahioğlu, 1997 yılındaki ifadesinde, Urfi Çetinkaya’nın evine gittiğinde bir kişiyi gördüğünü, Çetinkaya’nın bu kişi için “Narkotik şefiydi” dediğini aktarıyor. Ama her nedense bu tarihte narkotik polis şefinin kim olduğu araştırılmadı. Bu kişi yerine hedef tahtasına o tarihte İstanbul Emniyeti’nde teknik birimden sorumlu olan Emniyet Amiri Hüdai Sayın oturtuldu. Oysa Hüdai Sayın, bırakın 1997’yi, suçlandığı 2000 yılında bile Narkotik’te hâlâ şef değildi ve şubede ikinci adam pozisyonundaydı.
   <br/>
   <br/>
   İlginç olan, Çetinkaya’nın evinde görülen esrarengiz narkotik şefi ile birlikte dosyada ismi geçen bir başka emniyet amirinin de o gizli el tarafından korunmasıydı. Bu emniyet amirinin cep telefonu bile mahkeme kararıyla dinlenmişti. Ama bu emniyet amirine de kimse, “Urfi Çetinkaya ile ilişkin neydi?” sorusunu yöneltmedi.
   <br/>
   <br/>
   Çetinkaya’nın ortağı Cemal Nayır, Ankara Narkotik Şube’deki ifadesinde isimlerini verdiği bazı polislere çeşitli adlar altında döviz cinsinden ödemeler yaptığını belirtmekteydi. Fakat Nayır’ın anlatımları sınırlıydı ve adeta çerçevesi çizilmişti. Dosyayla ilgisiz bir biçimde Emniyet Amiri Hüdai Sayın’ın ismi kendisine sorulmakta ama, 1997’de Çetinkaya’nın evinde görülen narkotik şefinin kim olduğu sorulmamaktaydı. Yine, cep telefonu bile dinlenen emniyet amiri hakkında bir şey sorulmadı.
   <br/>
   <br/>
   Nayır’ın söyledikleriyle, dönemin İstanbul Valisi Erol Çakır’ın Özel Kalem Amirliğini yapan başkomiserin, bedelli askerlik yapmak için Cemal Nayır’dan 10 bin dolar aldığı havale yapılan banka dekontu ile iddia ediliyordu. DGM Savcısı Şalk, İstanbul Narkotik Şubesi’ndeki 10 polis hakkında, Urfi Çetinkaya ile ilişkileri olduğu gerekçesiyle İçişleri Bakanlığı’na suç duyurusunda bulundu. Dönemin İçişleri Bakanı Sadettin Tantan’ın talimatıyla, bu 10 polis açığa alındı.
   <br/>
   <br/>
   Açığa alınan 10 polis, İstanbul 7. Ağır Ceza Mahkemesi’nde yargılandı. Çetinkaya ile ilişki kurdukları kanıtlanamayan polisler dava sonucunda beraat etti. Ancak yargılama süresince bu polislerden bazıları tam 18 ay açıkta kaldı. 18 ay boyunca açıkta kalan polis memuru Nazmi Yıldız ile operasyon sonrası 2001 yılında Emniyet Genel Müdürlüğü’nce “master” için Almanya’ya gönderilen Emniyet Amiri Hüdai Sayın, Ankara’daki 5 meslektaşını kendilerine “komplo” kurmak ve “suç isnat etmekle” suçlayarak haklarında ayrı ayrı tazminat davaları açtı. Dava açılan isimlerin başında halen Emniyet Genel Müdür Yardımcısı olan Emin Aslan gelmekteydi. Aslan o dönemde, Urfi Çetinkaya operasyonunu yapan Emniyet Organize Suçlar ve Kaçakçılık Dairesi Başkanıydı. Polislerden Nazmi Yıldız, Matador operasyonunu baştan sona yürüten Kaçakçılık ve Organize Suçlarla Mücadele Dairesi Narkotik Şube’de görevli başkomiserler Ercan Eser, Murat Nemutlu, polis memurları İsmail Çatalhan ve Cemal Erol ile dönemin Ankara Emniyeti Narkotik Büro Amiri Özkan Sivrikaya hakkında İstanbul’da ayrı ayrı 1’er milyarlık tazminat davası açtı. Hüdai Sayın da, aynı suçlamalarla Ankara Narkotik Büro Amiri Özkan Sivrikaya, Başkomiser Murat Nemutlu ile polis memuru Cenan Erol aleyhine 2’şer milyarlık tazminat davası açtı.
   <br/>
   <br/>
   Çetinkaya’nın diğer derin bağlantıları örtüldü
   <br/>
   <br/>
   Urfi Çetinkaya’nın “sağ kolu” Cemal Nayır’ın cezaevinden İçişleri Bakanlığı ile İstanbul Emniyeti’ndeki yetkililer ve Emniyet Amiri Hüdai Sayın’a gönderdiği mektuplar, İstanbul narkotik polisince “delil” olarak mahkemeye sunuldu. Cemal Nayır yazdığı mektupta, Ankara’da sorgulamasını yapan polislerin, İstanbul Narkotik Şube’de görevli polisleri “zan altında” bırakmak için “kasıtlı ve yanlı” davrandıklarını öne sürüyordu. Nayır, “Ben İstanbul polisinden hiçbir görevliye rüşvet vermedim. İstanbul polisini zor duruma düşürmek için beni kullanmak istediler” şeklindeki ifadelerine mektubunda yer verdi.
   <br/>
   <br/>
   Polis bu şekilde kendi içinde kavgaya tutuşurken, Urfi Çetinkaya’nın öteki güvenlik kurumlarına uzanan derin bağlantılarının hiç araştırılmadığı, ya da ustalıkla örtbas edildiği görülüyor. Örneğin, İstanbul Terkos’taki şatosunun hemen yanına ev kuran emekli bürokrat, Çetinkaya’nın Ersin Zorluer ve arkadaşları üzerinden kurduğu ilişkiler hep karanlıkta kaldı.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=3197&yorum=432), [web.archive.org (arşiv bağlantısı)](http://web.archive.org/web/20041116152029/http://aksiyon.com.tr:80/detay.php?id=3197&yorum=432)
