# Hüzünlü bir düğün hikâyesi

*A. Erkan Yiğitsözlü 2006.03.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İSLAMABAD - 8 Ekim 2005'te meydana gelen depremde Pakistanlı Navida kocasını, Arif Hüseyin ise karısını kaybetmişti. Sadece onlar mı? Niceleri eşini, kocasını, çocuğunu ya da akrabasını kaybetti bu şiddetli deprem sırasında.
  </font>
 </div>
 <div id="newsText">
  <font class="detail-text">
   Depremzedeler çok sıkıntı çekti aradan geçen süre içinde. Kimi çadırlara sığındı kimi de akrabalarının yanına. Türkiye'den uzanan dost ellerin kurduğu çadırlara yerleşenler de oldu. İşte onlardan ikisi Navida ile Arif idi. 'Kimse Yok Mu Derneği'nin İslamabad'da açtığı çadır kentte rahat nefes alabilmişlerdi. Artık çadır kentin yanına bir çadır, bir ocak daha kurulma zamanıydı. Yaşamlarını, acılarını paylaşmak, hayata yeniden tutunmak için.
   <br/>
   <br/>
   Henüz 21 yaşında iken bir oğlu ile dul kalan Navida, komşuları aracılığıyla tanıştırıldığı 37 yaşındaki Arif Hüseyin'le evlenmeye karar verdi. Hüseyin'in de biri kız biri erkek iki çocuğu vardı. Çift, yine bu dernek tarafından organize edilen toplu nikah töreninde aynı masaya oturdu. Çadır kentin bahçesinde düzenlenen törene depremzedelerin yanı sıra Pakistan'da eğitim hizmetinde bulunan Pak Türk Okulları öğretmenleri de aileleriyle birlikte katıldı. Yer sofrasında düğün yemeği verildikten sonra nikâh merasimine geçildi. Diğer 6 çift gibi Navida ve Hüseyin de kampın sorumlusu Kevser Ahmed'in hazırladığı belgelere parmak basarak evliliklerini ilân ettiler. Ardından Urduca ve Türkçe dualar edildi.
   <br/>
   <br/>
   Ancak çiftin boğazına düğümlenen mutluluk, hüzün olup gözlerinden akıyordu artık. Kaybedilen hayatlar, yeni yaşamların hayaline izin vermiyordu belki de o an. Onları teselli etmek ise Türk öğretmenlere düşüyordu. Kutlama ve tebrik merasiminin ardından verilen hediyelerin belki de en anlamlısı bekliyordu onları. Kimse Yok Mu Derneği'nin bu çiftler için kurduğu yeni çadırlar Nevida ve Hüseyin çifti çocuklarıyla birlikte fotoğrafçının karşısında poz verirken aslında tüm olumsuz şartlara rağmen hayatın devam ettiği mesajını iletiyordu.
   <br/>
   <br/>
   BBC televizyonunun başından sonuna kadar görüntülediği düğün merasiminin yaşandığı çadır kette 4 bin 500 kişi yaşıyor. Burada her ay ortalama 20 çocuk dünyaya geliyor. Türk öğretmenlerin de gezerek ihtiyaç sahiplerine yardımda bulunduğu çadır kentin tamamını Keşmir Bagh bölgesinden gelen depremzedeler oluşturuyor. 4 aydır barınma, 3 öğün sıcak yemek, banyo ve sosyal ihtiyaçları karşılanan çadır kent sakinleri arasında baharın gelmesiyle birlikte nikâh törenlerinin daha da artacağına kesin gözüyle bakılıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-12509-11-huzunlu-bir-dugun-hik%C3%A2yesi.html), [web.archive.org (arşiv bağlantısı)](http://web.archive.org/web/20140306104937/http://www.aksiyon.com.tr:80/aksiyon/haber-12509-11-huzunlu-bir-dugun-hik%C3%A2yesi.html)
