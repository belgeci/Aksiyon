# ODTÜ'lü MTV izliyor

*Talat Alkan Bilinmeyen-tarih*

<div>
 <p>
  <font>
   Amerikan sermayesiyle kuruldu ama Amerikan karşıtlığının bayraktarlığını yapıyor. McDonald"s büfesini taşlıyorlar ama emperyalizmin simgesi MTV"yi izliyorlar. Lise öğrencileri için ODTÜ ismi, bir hayal, ayrı bir dünya ve önemlisi geleceğin anahtarıdır. Mezunları için yaşamın içine açılmış bir parantezdir ki bu nedenle ömür boyunca mesleklerinin önüne bu sıfatı eklerler.
   <br/>
   <br/>
   Çünkü Ortadoğu Teknik Üniversitesi sadece bir üniversite değildir. Aynı zamanda bir mozaik, fenomen, ideolojik bir kale ve markadır. Ancak bir emperyalizm düşmanı değildir. Öyle bilinir ama okulu kuranlar emperyalistlerdir! Okulla ilgili efsanelerden biri de "Öğrencilerin daha okul bitmeden şirketler tarafından paylaşıldığıdır". ODTÜ"yü bitirmek için sayılı günleri kalan biri olarak bunun sadece bir şehir efsanesi olduğunu belirtmem gerek.
   <br>
    <br>
     ODTÜ"yü ABD kurdu
     <br>
      <br>
       ODTÜ, 1956 yılında Amerika"nın ısrarıyla Türkiye"de zamanki teknik eleman ihtiyacını karşılamak için kuruldu. 50"li yıllarda Ege, Atatürk ve Karadeniz Teknik üniversiteleri de benzer amaçlarla kurulmalarına rağmen içlerinden yalnız ODTÜ"den beklenen verim alınabildi. Mevcut okullardan farklı bir model oluşturmak için eğitim dili ve not sistemi de dahil olmak kaydıyla her ayrıntı Amerikan üniversitelerindeki gibi tasarlandı. Hatta soğuk savaşın etkisini hissettirdiği yıllarda kurulan okulun yerleşim planının namlusu Rusya"ya çevrilmiş bir silah olduğu lafı da ağızdan ağıza dolaştı. Gerçekten de, binanın krokisi incelendiğinde Rusya"ya yönelmiş bir silah şeklinde olduğu görülür.
       <br>
        <br>
         Amerikalılar okulu sadece Türkiye"nin ihtiyaçlarını düşünerek kurmamışlardı. Teknik eleman yetiştirmek dışında bir amaçları daha vardı. Hedef, soğuk savaş döneminde Rusya"ya karşı Türkiye"nin sempatisini kazanmak ve Amerikan sempatisi taşıyan eleman yetiştirmekti. 1950"lerin Türkiyesi"nden izler kalmadı ve şimdi okul solun kalesi olarak isimlendiriliyor. Sadece öğrencilerde ve akademisyen kadroda değil, kafelerde bile solun izlerini bulmak mümkün. Mimarisini, ders programını, sosyal etkinliklerini bile bizzat Amerika"nın düzenlediği okulda Amerika yok!
         <br/>
         <br/>
         Solcu girip demokrat çıkıyorlar
         <br/>
         <br/>
         ODTÜ"de sol"un Türkiye ortalamasının üstünde yandaşa sahip olduğu bir gerçek. Özellikle okulun hazırlık ve 1. sınıf öğrencileri için sol yayınlar hazırlamak, solcu söylemleri günlük konuşmalar arasına sıkıştırmak oldukça eğlenceli. İstanbul Üniversitesinden olmasına karşın ismi ODTÜ"yle bütünleşen "Deniz Gezmiş efsanesinden" sonra solcu olmanın ayrıcalık olacağı düşünüldü hep. Solcu olmayıp da kayıt yaptırdıktan sonra okulun havasına kapılanlar da botlarını ve hâkî paltolarını giyip, pantolonlarını yıkamamayı, yağlı saçlarla dolaşmayı ve bol sigara içmeyi tercih etti. 4. sınıftan itibaren çoğu sol söylemlerden sıyrılarak kendini "demokrat" olarak tanımlamayı tercih ediyor. Mezuniyet sonrası hayat gerçekleriyle yüzleşecek olmaları nedeniyle geleceklerini düşünmeye başladıkları için ideoloji tartışmalarına çok vakit ayır(a)mıyorlar.
         <br/>
         <br/>
         Her renkten öğrenciyle cuma namazı
         <br/>
         <br/>
         ODTÜ"de ilgilerden kaçmaması gereken diğer bir değişim de cuma namazları olsa gerek. Kampüs içerisinde dört mevsim aksamadan ve katılan insan sayısı sürekli artan cuma namazlarında ilginç resimlere rastlamak mümkün. Her cuma, zemin ve alt katları doldurduktan sonra bir cami arazisi kadar da dışarıya yayılan öğrencilerin sayısı bazen 5 binlerle ifade ediliyor. Buradaki cuma namazlarını diğerlerinden ayıran ise öğrencilerin kıyafetleri. Hatırı sayılır oranda uzun saçlı öğrenci cuma namazı kılarken, sakalların rengi ve şeklinde de farklılıklar göze çarpıyor. Yüzlerinin muhtelif yerlerine "piercing" denilen demir süsleri takan Cumacıların görüntüsü ve binlerce yabancı uyruklu öğrencinin namaz kılış şekli, farklılıkları iyice ortaya koyuyor.
         <br/>
         <br/>
         Sanki nizamiye kapısı
         <br/>
         <br/>
         ODTÜ"ye ister öğrenci isterse ziyaretçi olarak gelen hemen herkes kampusün kapısında acı bir tecrübe yaşamıştır. Kilometrelerce uzanan bir alana sahip kampuse girişte sıkı bir kimlik kontrolü yapılıyor ve sadece üniversite arması taşıyan araçlar içeriye alınıyor. Bu şekliyle kışlayı andıran, uzun kuyruklarıyla da vize sırasıyla dolup taşan Alman Büyükelçiliğine benzeyen ODTÜ kapısından içeriye girince ayrı bir dünya ile karşılaşıyorsunuz. Türkiye"nin ortalama tipleri yok burada. Herkes özgürlüğü çağrıştıran kıyafetler giyiyor. Saç ve sakallar ya tam uzun ya da tam kısa. Yine kıyafetlerde ve saç boyalarında tercih edilen çılgın renklerin Türkiye genelinde çok farklı olduğunu belirtmeye bile gerek yok. Kampus sadece alışveriş merkezleriyle değil, ucu bucağı görünmeyen ormanları, havuzları, gölleri ve köyleriyle tam bir şehir. Yurtlarda kalan öğrenciler için Ankara hayatı, cuma akşamı başlıyor, pazar öğleden sonra bitiyor. Kampuse ihanet sadece iki gün sürüyor.
         <br/>
         <br/>
         "Özgür çocuklar"a gözünüz alışıp koridorlara girdiğinizde de okuldaki sosyal faaliyetlerin çokluğu dikkat çekiyor. Etkinlik duyuruları duvarların rengini unutturuyor. Dersler de kıyafetlere uygun olarak özgür bir ortamda yapılıyor. Öğrenciler misafirlere kameralar önünde gösterdikleri hırçınlığı okul hocalarından esirgiyor. Hoca-öğrenci diyalogları genelde bol kahkahalı oluyor.
         <br/>
         <br/>
         Sadece sosyal bilim derslerinde değil; fizik, mikrobiyoloji hatta metalürji derslerinde bile söz dönüp dolaşıyor AK Parti iktidarına ve Başbakan Recep Tayyip Erdoğan"a geliyor. Her dersin bir bölümünü hükümetin icraatlerini yorumlamakla geçiren öğrencilere göre Türkiye"nin kurtuluşu çok kolay. Ama nedense hükümetler bu kurtuluş reçetelerini(!) ODTÜ"lülere sormayı bir türlü akıl edemiyor.
         <br/>
         <br/>
         Bir tek biz varız!
         <br/>
         <br/>
         Bir dönemin Türkiye"sinde Harbiyeliler, Mülkiyeliler ve Tıbbiyeliler vardı. ODTÜ"lü öğrencilere göre bugünün Türkiye"sinde ise sadece "ODTÜ"lüler" var. Bugün okulda 50 farklı milletten 25 bin öğrenci okuyor. Ve her öğrenci kendini Türkiye"nin mimarı olarak görüyor. Bölümler arasında ast-üst kavgası yaşanmıyor; çünkü ODTÜ"lü çatısı herkese yetiyor.
         <br/>
         <br/>
         Yakın zamandaki ekonomik krizlere kadar okulun gözde bölümlerinde okuyanlar için iş teklifleri yoğun olarak gelirdi. Bugünse hafızalara kazınan imaj kazaya uğramış görünüyor. Buradan mezun olanlar da herkes gibi CV hazırlıyor, gazetelerdeki iş ilanlarını takip ediyor.
         <br/>
         <br/>
         Solcu ODTÜ"lü MTV izler!
         <br/>
         <br/>
         ODTÜ"nün seçmeli dersleri ve sosyal etkinlikleri de çok renkli. Yüzmeden bilardoya kadar yüzlerce değişik alan en son teknolojiyle öğrencilerin hizmetine sunuluyor. Sosyal imkanların bolluğundan mı yoksa bütün dünyayı kasıp kavuran liberalizm rüzgarından mıdır bilinmez ama okulda artık tek bir gerçek var: MTV Yabancı müzik kanalı. MTV"nin gündemi aynı zamanda ODTÜ gündemi oluyor. Yakında MTV Severler Cemiyeti, MTV Muhipleri gibi dernekler kurulursa hiç şaşırmayın...
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1335 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3114), [web.archive.org (arşiv bağlantısı)](http://web.archive.org/web/20050307000607/http://www.aksiyon.com.tr:80/yazdir.php?id=3114)
