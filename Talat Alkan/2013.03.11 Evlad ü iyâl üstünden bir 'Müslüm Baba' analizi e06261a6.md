# Evlad ü iyâl üstünden bir ‘Müslüm Baba’ analizi

*Talat Alkan 2013.03.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Müslüm Gürses, arabeskin vokal icrasına getirdiği istikrarlı üslûpla gönüllere taht kurdu. Gelenekselden başlayan müzik serüveni, itiraz, isyan ve ızdırap coğrafyasında arabeskten modern ve hafif popüler müziğe kadar uzandı.
  </font>
 </div>
 <div id="newsText">
  <font class="detail-text">
   <p>
    60’ların sonunda Suat Sayın’ın devrettiği arabesk bayrağını, nispeten nezih ve naif mevzilerden alıp bugünlere taşıyan Müslüm Baba artık aramızda yok. Sevda Yüklü Kervanlar ile yola çıkan Gürses, sanatın zirvesinde genç kabul edilecek bir yaşta hayata veda etti. Kısa hayatından geriye birçok şarkı, film, konser ve benzeri hatıra bırakan Gürses sözünü tamamladı. Peki, peşi sıra gidenler; sevenleri? Öyle görünüyor ki onların daha söyleyecek çok sözü var. Baba hayattayken konserlerde, Youtube videolarının altında ve muhtelif mecralarda sevgi ve itirazlarını ortaya döken Müslüm Baba sevenleri, onu uzun yıllar yâd edecek gibi.
    <p>
     <img alt="" height="302" src="http://web.archive.org/web/20140404171439im_/http://medya.aksiyon.com.tr/aksiyon/2013/03/11/talat-muslum-(5).jpg">
      Arabesk camiasında Gürses hayranları hakkında yapılmış en düz fakat nükteli ve isabetli tasnif ‘Müslüm’ ve ‘Gayr-i Müslüm’ ayrımıdır. Müslüm, burada ‘Baba’yı sevenleri, Gayr-i Müslüm ise gönlünü Orhan Gencebay, Ferdi Tayfur, Tatlıses ve diğerlerine vermiş arabesk takipçisini ifade ediyor; buna Gürses’in sanat çizgisindeki ‘cilalı’ döneminde takipçi safına eklenen yeni Müslümcüler kategorisi de ilave edilebilir.
      <p>
       Baba’nın cilâlı devri, kabaca ‘elit’ diyebileceğimiz, Baba’nın klasik kitlesine nispetle daha çok mürekkep yalamış ve şehre aşina dinleyicilerine hitap ettiği bir dönemi tarif ediyor. Bu dönemde Gürses, Murathan Mungan ve Tuna Kiremitçi’nin sözlerinden, Leonard Cohen, Bob Dylan, David Bowie, Björk gibi dünya müzisyenlerinin bestelerinden oluşan ‘Aşk Tesadüfleri Sever’ ile raflarda ve sahnelerde boy gösterdi. Böyle gösterdi çünkü; ‘Ben Senin Kulun muyum’ veya ‘Ölüyorum Kederimden’ bu kitleye ihtiva ettiği hüzün ve trajedi nispetinde ağır ve sert geliyordu. Baba’daki kalenderî isyanın lezzetini seven bu güzîde sosyetenin, Baba’yı utanmadan dinleyebilmesi için bir miktar ‘make up’ ve takdim hünerine ihtiyaç vardı. Neyse ki bu sihirli değnek Baba’ya dokunmakta gecikmedi ve yeni nesiller Müslüm Baba’yı Kenan Doğulu, Nilüfer, Teoman gibi isimlerle tanıyıp zihinlerine yerleştirme imkânı buldu.
       <p>
        <img alt="" height="308" src="http://web.archive.org/web/20140404171439im_/http://medya.aksiyon.com.tr/aksiyon/2013/03/11/talat-muslum-(3).jpg"/>
        Peki, bu sanat anlayışı Baba’yı tarif için ne kadar yeterli? Sorunun cevabı için hikâyeyi, onun sahneye çıktığı ilk yıllardan bu yana sürmek gerekiyor: Müslüm Baba sahneye ilk kez Adana Çay Bahçesi’nde tertiplenen bir ses yarışmasıyla adım atıyor. Peşine, 1968’de ilk plağı “Ovada Taşa Basma” çıkıyor. Aynı yıl, -bugün hâlâ ‘Oğlum Muhammedim’ adıyla bilinen- ‘Dumana Dumana’ adlı barak eseri çıkıyor satışa. Teoman o sene 1 yaşında. 1969’da ise -benim çocukken içindeki ‘Ey merhametsiz kadın’ ara gazeliyle tanıdığım- ‘Sevda Yüklü Kervanlar’ın 300 bini aşan satışı, Müslüm Baba için hızlı bir çıkışın ilk emaresi, ilk zafer çelengi kabul ediliyor.
        <p>
         <strong>
          Gariplerin babası:
         </strong>
         Objektif ve soğukkanlı bir bakışla Baba’nın müziğini hiç bilmeyen biri şarkıların isimlerini okusa acaba ne düşünür? Özür Diliyorum Senden, Nasıl Özür Dileyim, Yeter Tanrım Yeter, Bilmeyerek Kırdım Seni, Karşılıksız Sevenler, Kederliyim, Çilekeş, Küskünüm, Yarab Al Canımı, İsyankâr diye devam edip gider. ‘Yakarsa dünyayı garipler yakar’ diyerek gariplerin, itirazın ve isyanın sesi oluvermiş Müslüm Baba. Derdi olanın teklifsiz müracaat ettiği, dışlanan, kederlenen, başı sıkışanlara sesiyle bir baba şefkati göstermiş. Bu karşılıklı ilişkinin zaman zaman konserlerde taşkınlıklara, izdihamlara yol açan bir tarafı da var elbette. Gürses’in kendi beyanlarından ve yakın çevresinden biliyoruz ki, konserlerinde taşkınlık yapan, kendisine ve etrafına zarar veren insanların davranışlarından rahatsızdır ve bunu kesinlikle tasvip etmemektedir.
         <p>
          <strong>
           Muhterem Hanım’a ihtiram:
          </strong>
          Baba’nın yolu, filmlerinden hayranı olduğu Muhterem Nur’la bir Malatya turnesinde kesişir; hatta rivayete göre Baba, turneye katılmayı Muhterem Hanım’ın da orada olacağını öğrenince kabul eder. Küçük bir tartışmanın ardından gelen muhabbet 85 senesinde resmî bir evliliğe dönüşür. Gürses, ken-disinden 20 yaş büyük sevgili eşine hürmette kusur etmemiş olacak ki bugün mezarının başına gelen Muhterem Hanım, onun ameliyat geçirmek istemediğini, kendisinden bunu rica ettiğini ancak sağlık için operasyona razı olduklarını belirtti. Baba, “Nasıl olsa ölüyorum, evimde huzur içinde kalayım.” demiş; Muhterem Hanım, “Evimizde kalsak o gözlerini yumduğunda ben de yumardım.” diyerek aralarındaki muhabbet ve hürmetin derinliğini pişmanlıklarıyla beraber ifade ediyor. İtiraz ve hüznün içine böylesine işlemiş bir sevginin eşine doğrusu az rastlanır.
          <p>
           <strong>
            <img alt="" height="411" src="http://web.archive.org/web/20140404171439im_/http://medya.aksiyon.com.tr/aksiyon/2013/03/11/talat-muslum-(4).jpg"/>
            İhtişam ve sefalet:
           </strong>
           Sahne kariyerine bir çay bahçesinde başlayan Gürses, belli bir üne kavuştuktan sonra sanatını var eden takipçilerine arkasını dönenlerden değil. Küçük şehirlerin çay bahçelerinden, sinema salonlarından, ilçe meydanlarından Gülhane Parkı’na, Kahire’ye uzanan konserler Baba’yı tevazudan geri bırakmadı. O hep sevenleriyle buluşmak için feda-kârlıklara katlanabilen, onları dinleyip her isteklerini yerine getirmeye çalışan müşfik, cömert ve örnek bir sahne babası oldu. Öyle ki, ölümünden birkaç sene evvel bir Anadolu şehrinin parkında, sakin bir Ankara gazinosunda onu dinleyebilmek, sevenleri için hâlâ mümkündü. Baba geldiği yeri hiçbir zaman unutmadı.
           <p>
            <strong>
             Misafir esas oğlan:
            </strong>
            Müslüm Ba-ba’nın filmlerini ne kadar hüzünlü olmaya çabalasalar da önlenemez bir neşeyle izlerim; bu neşenin sebebi Baba’nın kimi filmlerde iyice fark edilen role yabancı hâlleridir. Rol, her ne kadar kendisine göre sipariş usulü yazılmış olsa da o her şeyi kendi gibi oynamayı sever; dolayısıyla hem filmleri birbirinin devamı gibi algılayabilir, eğer dilerseniz haksızlıklara isyan eder veya benim gibi neşelenebilirsiniz. Müslüm Baba’nın kırka yakın filmi içinde bir sahne vardır ki kolay kolay hiçbir tasnife gelmez. ‘Güldür Yüzümü’ filminde Baba, zararlı alışkanlıklarını terk etmek için henüz dünyada eşi menendi bulunmayan orijinal bir yolu denemeye karar verir: Kendisini arabaya kalın urganla bağlatan Baba, esas kıza ne yaparsa yapsın kendisine sütten başka bir şey verilmemesini tembihler. Zorlu krizleri bir kasa dolusu günlük şişe sütle geride bırakan Baba bir sahne sonra, ‘Yaşamak Güzel’ şarkısıyla İtalyan aygırı Rocky Balboa kıvamında sağlıklı hayata döner. Baba’yı tebessümle yâd etmek isteyenler ‘Alkolü bırakma yöntemi’ yazarak derhal Youtube’a müracaat edebilir.
           </p>
           <p>
            <img alt="" height="321" src="http://web.archive.org/web/20140404171439im_/http://medya.aksiyon.com.tr/aksiyon/2013/03/11/talat-muslum-(2).jpg"/>
            <strong>
             <em>
              Müslüm Gürses ve babası.
             </em>
            </strong>
           </p>
           <p>
            <strong>
             Gürses müziğinin mutfağına dair:
            </strong>
            Müslüm Gürses’i sade-ce bir ferdî fenomen olarak anlamaya çalışmak hata olabilir, zira Baba, her başarılı solist gibi daha çok bir takım oyununun forveti, bir sosyal etkileşimin vitrine yansıyan tarafı olarak görülebilir. Onun hoş sedası ile hayat verdiği besteler ve güfteler bir devre damga vuran arabeskin ta kendisidir. Milyonları tesir altına alan bu hikâyede Müslüm Gürses’i marka yapan ve -müzikal anlamda- taşıyan besteci ve güfte yazarları çok belirleyicidir. Mesela, Gürses’in müziğinde kırılma olarak kabul edilebilecek ‘Küskünüm’ albümünün tama-mını besteleyen ve aranje eden Burhan Bayar bu isimlerin başında gelir. Albümde yer alan Hasret Rüzgârları, Küskünüm, Seni Kalbime Gömdüm, Unutamadım gibi hit şarkılar Müslüm Gürses deyince akla gelen önemli eserlerdir. Yine 80’li yıllarda çıkan Anlatamadım ve Bir Bilebilsen albümleri de Gürses’in Bayar’la olan müzik birlikteliğinin meyvelerindendir. Gürses’in müziğine katkısından söz edilebilecek diğer önemli bir isim efsane şarkı yazarlarından Ali Tekintüre’dir. Bir Avuç Gözyaşı, Gitme ve Unutamazsın, Te-kintüre’nin Gürses repertuarına kattığı önemli eserlerdendir. Son olarak Türk müziği alanında da beste çalışmaları olan Kemâ-nî Mustafa Sayan’a ait, Esrarlı Gözler, Tanrı İstemezse, Dost Yaraları, Sabır Ver Allah’ım ve An-latamadım gibi eserler Gürses’in albümleri içinde kendine mahsus karakteri olan bir grup oluşturur.
            <p>
             Gelenekten gelen Gürses, yeni besteler ve şiirler kadar olmasa da albümlerinde Türk müziğine ait halk müziği ve sanat müziği formlarında eserleri seslendirmiştir. Bunun yanında nadiren icra ettiği kaside ve ilahiler de Baba’yı tamamlayan renklerden biridir.
             <p>
              <strong>
               Toz bulutu içinde:
              </strong>
              Müslüm Ba-ba’nın izleri ve hatırası bu kadar taze iken, üzerine yapılan birçok tartışma hararetli ve bir o kadar gündelik kalacak; 45 yıllık emek ve göz nurundan herkes payına düşeni alacak. Gürses, Türk müzik ve eğlence dünyası için öyle bir fenomendi ki burun kıvırıp dinlemeyenler ve arabeski kategorik olarak reddedenler bile onun dünya değiştirmesine müspet veya menfi bir reaksiyon gösterdi.
              <p>
               Onu, otomobille yaptığımız aile yolculuklarımızdaki şükrana değer refakatiyle birlikte kendine mahsus o kırık tebessümü, tevazuu ve muhabbetiyle hatırlayacağız.
              </p>
              <hr/>
              <h3>
               <span>
                Aranjör Muharrem Karaer’den bir ‘icra analizi’
               </span>
              </h3>
              <p>
               Şu sıralar herkes Müslüm Gürses’ten bahsediyor, “Beni severdi” diyerek kendine bir pay çıkarmaya çalışıyor. Ama kimse şarkı söyleme tekniğinin diğerlerinden farkına değinmiyor. Bu boşluğu ben doldurayım biraz:
              </p>
              <p>
               1- Küçük dilini hep gergin tutardı, çoğunlukla öne iter, sonra nefes alırdı. Ve sesi ağzının içinde şekillendirirdi.
              </p>
              <p>
               2- Çoğunlukla basacağı ilk sese bir oktav alttan dalar ve davudi bir tını çıkarırdı.
              </p>
              <p>
               3- Her zaman uzun eslerle başlayıp sonraki kelimeleri ölçüye uydurmaya çalışmaz, paniklemez, düzenli bir şekilde sarkıtırdı
              </p>
              <p>
               4- Diyaframdan okumazdı. Bazen boğaza yüklenir, bazen burnuna doldurup oradan şekil verir, bazen fısıldar, bazen inlerdi. Sadece patlama noktalarında diyafram kullanırdı.
              </p>
              <p>
               5- Müziğin bütün dinamiklerini sever ve her yorumunda bu dinamik zenginlikleri kullanırdı.
              </p>
              <p>
               6- Müzisyene çok saygı duyar, orkestra ve kendisini mikrofona olan uzaklığıyla çok iyi karıştırırdı.
              </p>
              <p>
               7- Detone, surtone vesaire asla olmazdı.
              </p>
              <p>
               8- Okuduğu eseri nağme bombardımanına tutmazdı.
              </p>
              <p>
               9- Arap, Hint saplantısı yoktu.
              </p>
              <p>
               10- Önce sesi iyi tutup sonra o sesi kıvırıp, oynatıp, titretirdi.
              </p>
              <p>
               11- Türkçesi ne şehirli ne de köylüydü.
              </p>
              <p>
               12- Sahneye bağlama ve darbuka çıksa bile tesisattan çıkan toplam sesin asaleti örnek alınacak cinstendi.
              </p>
              <p>
               13- Ritmi çok sarkıtıyormuş gibi bir his verir; ama aslında makama ve usule hapsederdi kendisini.
              </p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35049-evlad-u-iy%C3%A2l-ustunden-bir-muslum-baba-analizi.html), [web.archive.org (arşiv bağlantısı)](http://web.archive.org/web/20140404171439/http://www.aksiyon.com.tr:80/aksiyon/haber-35049-evlad-u-iy%C3%A2l-ustunden-bir-muslum-baba-analizi.html)
