# Tekkede müzik var

*Talat Alkan Bilinmeyen-tarih*

<div>
 <p>
  <font>
   Tekke, sufi ve ritm sözcükleri bir araya gelmiş ve ortaya farklı bir müzik albümü çıkmış. Sufilik hikayesini ritm diliyle anlatmaya çalışan eser, geleneksel motifler kadar Latin, Hint tınılarına da yer veriyor.
   <br/>
   <br/>
   Tekke, tasavvuf erbabının oturup kalkmasına, süluk çıkarmasına ve ayin yapmasına mahsus yerlere verilen bir isim. Tekke müzik kültüründen yola çıkan Tekke Sufi Ritm albümü, Türkiye"de müzik piyasasının hemen hemen tamamı İstanbul"dayken Konya"da yapılmış özgün bir albüm çalışması.
   <br>
    <br>
     Albümü her sene onlarcası çıkan diğer sufi müzik albümlerinden farklı kılan tarafı, sufilik hikayesini ritm diliyle anlatmaya çalışıyor olması. Perküsyonuyla albüme hayat veren Suat Orhan, aslında Konyalı bir müzisyen, yıllarca her tür müzikte eşlik sazı olarak sahne ve stüdyo çalışmalarında bulunmuş. Fakat son bir buçuk yılını Tekke Sufi Ritm albümü için çalışarak geçirmiş. Daha önce de Çetiner Müziğin yapımcısıyla albümler kaydeden Suat Orhan"a solo enstrümantal albüm teklifi yine yapımcısı Hikmet Çetiner"den gelmiş. Daha sonra albüm için üstat İsmail Coşar"a teklif götürülmüş ve o da kabul ederek üç esere katkıda bulunmuş. Bunlardan ilk ikisi "Severim Ben Seni" eseri içindeki "Ruhum Sana Hayrandır Efendim" kasidesi ile "Allahü Allah" eseri içindeki "Salatu Selam". Son olarak "Tekke ve Şiir" isimli çalışmada, İsmail Coşar ilk defa "Beyhude Gamlanma Gönül" ve "Derdime Vakıf Değil, Canan Beni Handan Bilir" isimli şiirleri seslendirmiş. "Bülbül ve Veysel Karani" adlı eserde de Ali Toprak tarafından "Elveda" kasidesi seslendirilmiş.
     <br>
      <br>
       Albüme sesleriyle renk verenlerin dışında Suat Orhan"a neyde aynı zamanda Selçuk Üniversitesi"nde akademisyen olarak görev yapan Süleyman Yardım ve tamburda Kültür Bakanlığı sanatçılarından Kağan Ulaş eşlik etmişler. Albümün mimarı Suat Orhan, kayıtlarda klasik tasavvuf müziği vurmalı sazları bendir ve daireye ilaveten tef, küp (udu), marakas, kabasa, shaker, bas darbuka gibi geniş bir ritm saz takımı kullanmış. Dolayısıyla albümde klasik tasavvuf müziği ritm kalıplarından Latin müziğe, Hint müziğinden teknoya kadar dünya müziğinin çeşitli tınılarını sufi müzikle uyum içerisinde dinleyebilmek mümkün. Suat Orhan bu ritm çeşnisini bize anlatırken, sufi müziğin ruhuna bir halel getirmeden, onu yediden yetmişe herkesle paylaşmak isteğinin bu yapının oluşmasında büyük rol oynadığının altını çiziyor. Çünkü ona göre tasavvuf bilinebilen, yaşanabilen ama anlatılması hayli zor olan bir hal, bunun için o da bunu ritmle anlatma gereği duymuş. Tekke Sufi Ritm albümüne ismini de veren Tekke, beş farklı ritmden oluşan ve emprovizasyonlarla zenginleşmiş bir beste. Bahsettiğimiz eserlerin dışında sufi müziğe aşina olan herkesin kolaylıkla tanıyabileceği, Ben Yürürüm Yane Yane, Erler Demine, Aşk Olsun ve Ruyi Siyahım gibi baş eserler, farklı ritm yorumlarıyla ve Süleyman Yardım üstadın ney nağmeleriyle albümde yerini alıyor.
       <br>
        <br>
         Suat Orhan"ın, daha özgün kompozisyonla karşımıza çıkmayı planladığı yeni albüm çalışmalarına şimdiden başladığını da kaydedelim.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2586 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11052), [web.archive.org (arşiv bağlantısı)](http://web.archive.org/web/20050422032242/http://www.aksiyon.com.tr:80/yazdir.php?id=11052)
