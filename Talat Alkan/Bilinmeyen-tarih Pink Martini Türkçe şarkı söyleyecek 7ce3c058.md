# Pink Martini, Türkçe şarkı söyleyecek

*Talat Alkan Bilinmeyen-tarih*

<div>
 <p>
  <font>
   Caz müziğine farklı yorumlar getiren Pink Martini"nin Türkiye"de hatırı sayılır bir hayran kitlesi var. Yeni kurulmuş bir Amerikalı grubun albümlerinin ülkemizde yok satması hayli ilginç. Pink Martini ile caz ve Türkiye üzerine konuştuk.
   <br/>
   <br/>
   Caz müziğini farklı yorumlayarak son dönemin en hızlı yükseliş gösteren müzik grubu haline gelen Pink Martini, Türkiye"de de hatırı sayılır bir hayran kitlesine sahip. Amerika"nın Portland Oregon bölgesinden on müzisyenin bir araya gelmesiyle oluşan grubun müzikleri "salon müziği", big band pop" veya "kosmopolitan rumba" olarak nitelendiriliyor. "Symphatique" albümünde Latin müziği ile klasik müzik ritm ve melodilerinin dengeli ve çarpıcı bir harmanını yapan Pink Martini, genelde İngilizce ve Fransızca şarkılar söylüyor. Grup Fransa Grammy ödülü olarak kabul edilen "Platin Albüm"e lâyık görüldü. Pink Martini grubunun önemli özelliklerinden biri de televizyon şovlarına ve Holywood filmlerine yaptıkları müziklerin bütün dünyada hit olması...
   <br>
    <br>
     Pink Martini"de, grubun sanat yönetmeni Thomas Luderdale (piyano), China Forbes (vokal) ve Gavin Bondy (trompet) öne çıkan isimler. Geniş bir enstrüman yelpazesine sahip grubun "lideri" Thomas Lauderdale"ya müziklerini, Türkiye"yi ve cazın bu topraklardaki serüvenini sorduk. Ülkemize ikinci kez gelen Thomas bizi elinde iki tane İngilizce-Türkçe sözlükle karşıladı ve Latin Amerika"dan Türkiye"nin nasıl göründüğünü anlattı.
     <br>
      <b>
       <i>
        <br>
         Türkiye"deki dinleyici kitlenizle ilgili düşünceleriniz nelerdir?
         <br>
         </br>
        </br>
       </i>
      </b>
      <br>
       Türkiye"ye ilk kez İstanbul Caz Festivali nedeniyle geldik ve iki konser verdik. Daha önce başka şehirlerde çalma şansımız olmadı. Türk seyircisi çok sıcak ve çabuk adapte olabilen bir seyirci; bunu konserlerde hemen fark ediyoruz. (Elindeki iki İngilizce-Türkçe sözlüğü göstererek) Bir dahaki gelişimde Türk seyircisine Türkçe bir şeyler söylemek istiyorum. Türk seyircisiyle olmak benim için büyük bir onur. Türkiye"de belirli bir kitleye ulaştık. Türklerin caz müziğine olan ilgisine artık alıştık ve bu çok hoşumuza gidiyor.
       <br/>
       <b>
        <i>
         <br/>
         Türk müziği ve Türk kültürü hakkında neler biliyorsunuz?
         <br/>
        </i>
       </b>
       <br/>
       "İstanbul Kadınları" adlı bir CD almıştım. Oradaki şarkılardan çok etkilendim. Bir ülkeyi iyi tanımak için sokaklarında dolaşmak, insanlarıyla konuşmak ve bir süre orada yaşamak gerekir. Belki Ramazan dolayısıyla sokaklar daha sessiz; ama Türkiye"yi tanımak için daha çok zamana ihtiyacım olduğunu düşünüyorum.
       <br/>
       <b>
        <i>
         <br/>
         Ortadoğu ve Doğu coğrafyasından dinlediğiniz müzisyenler...
         <br/>
        </i>
       </b>
       <br/>
       Feyruz, Ümmü Gülsüm, bazı Mısır film müzikleri, Pakistan"dan Nusret Fatih Ali Han dinliyorum. Türkiye"den Ajda Pekkan"ı biliyorum. Dersime çalışıyorum; yani Türk ve Arap müzisyenlerini öğrenmeye, onların o şaşırtıcı müziklerini nasıl oluşturduklarını keşfetmeye çaba sarf ediyorum. Bunun kolay olmadığını da biliyorum. Türk müzik kültürü çok çeşitli. Batı müzikleri kadar Doğu müziklerini de iyi bilen Türk halkının bu anlamda şanslı olduğunu söyleyebilirim.
       <br/>
       <br/>
       Yeni albüm için çok fazla şarkı yaptık. Önümüzdeki 6 ay içinde sunmayı düşünüyoruz; ama şarkılar arasında seçim yapmak epey zor. Şu anda yeni albüm için bir Türkçe şarkı hazırlamayı düşünüyoruz. "Üsküdar" şarkısını biliyorum. Herkesin Türkçe olarak söyleyebileceği bir şarkı yazmak istiyoruz. Okuyucularınıza şunu da söyleyebiliriz; eğer akıllarında Pink Martini tarzına uyan 30"lu, 50"li yıllardan kalan şarkılar varsa bunu bize e-mail (sun@pasionturca.net) yoluyla iletmelerinden çok mutlu oluruz.
       <br/>
       <b>
        <i>
         <br/>
         Müziğinizi oluştururken nelerden besleniyorsunuz?
         <br/>
        </i>
       </b>
       <br/>
       Önce duygudan tabii ki. Sonra tecrübeden ve diğer müzisyenlerin eserlerinden... Cesaria Voira, Beethoven, Miles Davis, "Chi Chi Bang Bang" (film müzikleri), George Kirshman (özellikle Rapshody şarkısı), Herbie Hancook, Ray Charles, Carpenters dinliyorum. Daha çok da film müzikleri yapan bestecileri takip ediyorum. Bugünlerde "Mauri" isimli geleneksel müzik yapan Yeni Zelandalı bir kadın dinliyorum.
       <br/>
       <b>
        <i>
         <br/>
         Pink Martini aynı zamanda film müzikleri de yapıyor. Müziğini yaptığınız filmlerden en farklı olanı hangisiydi?
         <br/>
        </i>
       </b>
       <br/>
       Farklı olan elbette var ama bunlar bir çırpıda söylenmiyor. Günümüz filmlerinden ziyade 30"lu, 50"li yılların filmlerini daha çok seyrettim; onların müziklerinden çok etkilendim. Güzelliğe dair her şeyi seviyorum, sonuçta o zamanlar çok özel ve güzel zamanlardı. O zamanların hayat tarzı ve ihtişamı bugünlere göre çok farklıydı. İtalyan yönetmen Fellini"nin "Sekizbuçuk", Alfred Hitchcok"un Vertical filmini çok beğeniyorum; ayrıca yönetmen Pedro Almadovar"ı çok seviyorum.
       <br/>
       <b>
        <i>
         <br/>
         Bir Amerikan vatandaşısınız. Amerika"nın Irak"a yönelik askerî müdahalesini nasıl değerlendiriyorsunuz?
         <br/>
        </i>
       </b>
       <br/>
       Amerikalıların büyük bölümünün tasvip etmediği bir operasyondu. Bu yüzden, halk, Başkan Bush"a çok kızgın. Çünkü Amerika"da insanlara söylenenlerle burada yaşananlar arasında büyük fark var. Olayların başlama sebebiyle bugün gelinen nokta arasında çok ciddi farklar var. Bunu görüp tepki vermeyen Amerikalılar utanmalıdır. Ben de bir Amerikalıyım ama bu konuda bazı Amerikalılar kadar kendimi rahat ve duyarsız hissetmiyorum.
       <br/>
       <b>
        <i>
         <br/>
         Bu askeri operasyon sürecinde Türk-Amerikan dostluğunun zarar görebileceğine inanıyor musunuz?
         <br/>
        </i>
       </b>
       <br/>
       Türk-Amerikan dostluğunun bir şekilde hep var olacağına inanıyorum. Aslında bütün sorun, Amerikalıların şimdiye kadar ciddi bir acıyı yaşamamış olmasından ileri geliyor. Bunu bilmeyen insanlar başkalarına acı verdiklerinde, bunların sonucunun nereye varabileceğini tahmin edemezler. Şimdiye kadar hiç aç kalmadılar ve bir savaşa şahitlik etmediler; bu da Iraklıların hissettiklerini anlamalarını zorlaştırıyor. Oregon"da bir uygulama var, Amerikalı çocukların bazılarını daha farklı tecrübeler kazanmaları için başka ülkelere gönderiyorlar. Onlar da orada çalışıp yaşayarak daha duyarlı olmayı öğreniyorlar. Çünkü dünya Amerika"dan ibaret değil. İnsanlar oy kullanırken ne için oy kullandıklarını bilmiyorlar. Çünkü daha önce ellerindeki değerleri elde etmek için ne çalışmışlar ne de savaşmışlar.
       <br/>
       <br/>
       <br/>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1618 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3205), [web.archive.org (arşiv bağlantısı)](http://web.archive.org/web/20050218203458/http://www.aksiyon.com.tr:80/yazdir.php?id=3205)
