# "Zeki Müren hayranıyım"

*Talat Alkan Bilinmeyen-tarih*

<div>
 <font>
  <img border="0" height="1" src="/web/20050306205847im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050306205847im_/http://www.aksiyon.com.tr/resim/493/64.jpg" vspace="5"/>
  </p>
 </font>
 <font class="content">
  Yunanistan"ın altın sesi Glykeria: "Geleneksel müziğinizi daha çok seviyorum, bunun sebebi de Türk ve Yunan kültür ortaklıklarının bu şarkılarda kendini daha iyi hissettiriyor olması. Zeki Müren, Münir Nurettin, Kibariye, Bülent Ersoy benim hitlerim arasında."
  <br>
  </br>
 </font>
 <br/>
 <p>
  <font class="content">
   İstanbul geçtiğimiz günlerde ilişkilerimizin yeni ve sıcak bir döneme girdiği Yunanistan"ın önemli seslerinden Glykeria"yı ağırladı. Yunanistan"ın altın sesi olarak bilinen ve Yunan müziğiyle ilgilenenlerin yakından tanıdığı Glykeria, ilk defa büyük bir organizasyonla İstanbul İş Sanat"ta Türk seyircisiyle buluştu. Türk müziğiyle yer yer ortak yönler taşıyan klasik Yunan müziğini en güzel icra edenlerden biri olan Glykeria, Türk müziğine de oldukça aşina. Öyle ki gelir gelmez buradan bir çoğu klasik Türk Müziği formunda yaklaşık 30 adet müzik cd"si satın almış. İş Sanat"ta verdiği muazzam konserin arifesinde Glykeria"yı heyecanlı bir şekilde bulduk ve sanat hayatından Türk Müziğine, Rembetiko"dan Kıbrıs sorununa kadar gündemimizi işgal eden birçok konuyu konuştuk.
   <br>
    <br>
     -Türkiye"deki ilk konserinizi veriyorsunuz; neler hissediyorsunuz?
     <br>
      <br/>
      Daha önce Gökçeada"daki Rum ve Türklere birer konser vermiştim, ama bu İstanbul gibi büyülü bir atmosferde vereceğim ilk konser olacak. Bu anlamda Türkiye"ye de ilk gelişim sayılabilir. Heyecanlıyım, çünkü bu geceki konser Türk seyircisiyle iyi bir diyaloğun başlangıcı olabilir.
      <br/>
      <br/>
      -Repertuvarda neler var? Mesela, bu geceye ve Türk seyircisine özel olarak seçtiğiniz bir şeyler?
      <br/>
      <br/>
      Ben aslında her telden söyleyen bir şarkıcıyım, o yüzden konserlerimde de her türden şarkılar söylemeye çalışıyorum. Bu çeşitliliğin asıl sebebi ülkemin kültürel zenginliğini yansıtabilmek. Söyleyeceğim şarkılar Rembetiko olabilir, geleneksel tarzda veya yeni besteler de olabilir. Bana göre hangilerinin özel olduğuna gelince, elbette bütün şarkılar önemli ama Rembetiko Yunanistan"da özel bir dönemi simgelediği için bende özel bir yere sahip. Bu gece benim için asıl özel olan ise Türkçe şarkı olan Leylim Ley"i seslendirebilmek. Şarkıyı ve bestecisi Zülfü Livaneli"ni çok sevdiğim için uzun süre ezberlemeye çalışarak şarkıyı bu gece için hazırladım. Türkiye"de starların ayrı bir yaşamları ve ulaşılamaz imajları var.
      <br/>
      <br/>
      -Türkiye"de Rembetiko müziğinin de önemli bir dinleyicisi var, bunu seslendiren ve bilen bir insan olarak bu konuda bize neler söylemek istersiniz?
      <br/>
      <br/>
      Rembetiko, aslında bir mübadele mirası; Anadolu toprağından göçüp gelenler bu şarkıları yazmışlar. Şarkılarda Ege"den Kapadokya"ya kadar uzanan bir coğrafyanın kültüründen izler bulabilirsiniz. Kültür etkileşiminin köklerini Bizans"a kadar götürebiliriz, çünkü komşu kültürler olan Türk ve Yunan kültürü uzun yıllar boyunca birbirlerini etkilemişlerdir. Esasında bu şarkılar Yunanistan"a geldikleri ilk yıllarda yasaklandı ve uzun bir süre radyolarda ve umuma açık yerlerde çalınmadı. Bunun yerine insanlar Rembetiko"yu kendi evinde gizli olarak dinlerdi.
      <br/>
      <br/>
      -Bunun sebebi Türk veya Anadolu kültürünün izlerini taşıması mı?
      <br/>
      <br/>
      Hayır hayır, tam tersi. Sosyal problemlere işaret edip sade insanların hayatından esinlenildiği için geri plana itildi ve uzun zaman yer altında kaldı diyebiliriz. Bu müzik aslında Anadolu"dan geldiği için önceden bu tarza İzmir şarkıları da denirdi ama adının Rembetiko olması ve geri plana itilişi Yunanistan"da oldu.
      <br/>
      <br/>
      -Sizin de Smyrna (İzmir) ve "Smyrna"dan Pire"ye" diye iki çalışmanız oldu. Bu albümler de aynı hikayeyi mi anlatıyor?
      <br/>
      <br/>
      İzmir Rembetiko"nun en önemli köklerinden biri. Albüme "İzmir"den Pire"ye" adını koymamızın nedeni İzmir"de çalınan, söylenen bu müziğin Yunanistan"a ulaşmasıyla başka bir anlam ve yorum kazanmış olması. Bildiğimiz kadarıyla şarkıların aslına sadık kaldık ama icrada birçok şey değişti. İzmir"den Pire"ye albümü de bu değişimi simgeliyor. O şarkılar, bir zamanlar İzmir"de yaşayan insanların oraların hasretiyle ve orada yaşadığı zamanları düşünerek oluşturduğu ve söylediği şarkılardır.
      <br/>
      <br/>
      -Ömer Faruk Tekbilek"le TürkYunan dostluğu temalı bir çalışma yaptınız, bunun ikinci adımı veya albümleşmesi söz konusu mu?
      <br/>
      <br/>
      Bu aslında her şeyden önce iki toplumun dostluğundan feyiz alan bir proje. Ve elbette bu bir ilk adımdı, bundan sonra devamı gelecek. Bu konser dışında Ömer Faruk Tekbilek, Yunanistan"a da geldi ve bir hafta boyunca birlikte sahne aldık. Her ikimiz için de güzel ve keyifli bir çalışma oldu.
      <br/>
      <br/>
      -Bu arada Türkiye"ye yeni geliyor olsanız da burası sizin Atina"ya çok yakın. Mutlaka bildiğiniz veya dinlediğiniz Türk şarkıcılar vardır..
      <br/>
      <br/>
      Şarkıcı olarak gerçekten dinlediğim çok Türk şarkıcı var ama dinleyip ayırarak aklımda kalanlar başta Zeki Müren olmak üzere Münir Nurettin Selçuk, Kibariye, Bülent Ersoy ve tarzını daha çok halk müziğine yakın bulsam da sesini çok beğendiğim İbrahim Tatlıses. Ben aslında geleneksel müziğinizi daha çok seviyorum. Bunun sebebi de Türk ve Yunan kültür ortaklıklarının bu şarkılarda kendini daha iyi hissettiriyor olması. Gerçekten severek ve zaman zaman çok duygulanarak dinliyorum.
      <br/>
      <br/>
      -Türkiye"ye yeni geliyorsunuz. Şarkılarınızla anlatmanın yanında müzik tarzınızı Türk dinleyicisine kelimelerle nasıl anlatmak istersiniz?
      <br/>
      <br/>
      Söylediğim tarza, gelenekten beslenen ve popüler tarzı da yer yer kullanarak daha geniş kitlelere ulaştırmaya çalıştığımız halk şarkıları diyebiliriz. Şarkıların içerik olarak insanı merkez alan ve sosyal problemlere hassas bir yapısı var.
      <br/>
      <br/>
      -Gündemde sıcak bir Kıbrıs sorunu var ve sanatçı olarak çoğu zaman  politikacılarınkinden daha etkili ve sıcak ilişkileriniz oluyor. Denktaş mı, Popodapullos mu haklı sizce?
      <br/>
      <br/>
      Ben oradaki halkların birbirlerini kardeş gibi severek yaşayacaklarına inanıyorum. Sadece tabiatın bize sunduğu nimetleri tüketerek yaşamayı öğrenmiş olabilseydik eminim ki hiçbir anlaşmazlık olmazdı. Bugün yaşadığımız ve geçmişte yaşanan anlaşmazlıkların, halkların birbirlerine karşı olan tutumlarından çok politikacılardan ve politikanın kendi tabiatından geldiğine inanıyorum. Yine inanıyorum ki müzik her iki kültürün kardeşliği için önemli bir role sahip. Üçüncü bir ülkenin veya üçüncü kişilerin dahil olmadığı bir barış sürecinin daha fazla başarılı olacağına inanıyorum. Barışın önündeki engel belki de başkalarının müdahalesi. Türk ve Yunan milleti uzun yıllar birlikte dost yaşamış. Bunun çok yakın gelecekte tekrar gerçek olacağına inanıyorum. Dost olmak ve dost kalmak iki toplumun da kaderidir.
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11485), [web.archive.org (arşiv bağlantısı)](http://web.archive.org/web/20050306205847/http://www.aksiyon.com.tr:80/detay.php?id=11485)
