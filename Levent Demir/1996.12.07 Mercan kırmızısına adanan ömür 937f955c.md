# Mercan kırmızısına adanan ömür

*Levent Demir 1996.12.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kütahya, seramikle içiçe geçmiş insanların bir laboratuvarı. Yeni seramik ve porselen, çini şekilleri, modelleri aranır bu laboratuvarda.
  </font>
 </div>
 <div id="newsText">
  <font class="detail-text">
   Yenilik ve beğenilme adına uykusuzluk çeker Kütahya'nın seramik ve çini ustaları.
   <br/>
   <br/>
   80'li yıllarda meslekle tanışan Alopaşalı kardeşler de bu "seramiğin başkentinde" bu işin ıstırabını yarınlara daha ileri noktada aktarmanın peşindeler. Çinicilikte ilk defa pembe rengi bulan çini ustası Alopaşalı kardeşler, yıllardan beri, adeta efsane haline gelmiş "mercan kırmızısı" çini rengini arıyorlar. Bu uğurda kardeşlerden biri bunalıma girip kendi hayatına son vermiş. 16. yy.  çinilerinde kullanılan mercan kırmızısı, o zamandan sonra ancak taklit yoluyla yapılabilmiş. İbrahim Usta, sekiz yıl önce, "Ecdadımız yaptı, biz neden yapamayalım?" diye başladıklarını belirtiyor, mercan kırmızısını aramaya.
   <br/>
   <br/>
   "Çinide turkuaz rengi yakalamak ne kadar zor ise mercan kırmızısını yakalamak ondan da zordur" diyen İbrahim Kocaoğlu, 15501605 yılları arasında İznik çinilerinde kullanıldığı belirlenen mercan kırmızısı ya da domates kırmızısı rengin o zamanki  kullanım süresine  bakarak şu ilginç tesbitte bulunuyor: "Dikkat edilirse bir insan ömrü süresince varlık gösterebilmiştir, yani onu dünyada bir kişi yapmış ve bu sır onunla gitmiştir. Geçen 400 yıla yakın zamanda insanoğlunun aya gittiği süper teknojilerle yapılamayanın kalmadığı zannedilen dünyada mercanın sır altında halen yapılamayışı, bulunamayışı şaşırtıcıdır."
   <br/>
   <br/>
   Sekiz yılda 12 bin deney
   <br/>
   <br/>
   Dünyadaki yüzbinlerce seramik öğrencisi ve ustasının rüyalarını süsleyen "mercan"a ulaşmak isteyen Alopaşalı kardeşler, 8 yılda tam 12 bin deney yapmışlar. Bu, yılda 1500, günde yaklaşık 5 deney demek. Alopaşalılar'dan  Ali Kocaoğlu, bu deneylerde altın, mercan, turkuaz, boraks, deniz kabukları ve bitki köklerinin yanısıra renk veren akla gelecek her türlü sıvıyı kullandıktan sonra bir sonuç alamayınca kendi elini kesip, deneylerde insan kanını bile kullanacak kadar ileri gitmiş.
   <br/>
   <br/>
   Bütün bu deneylerle "mercan"a ulaşamamışlar ama pek çok tarihi çininin benzerini yapmayı da başarmışlar. Altın ile uğraşırken çok ilginç bir renk yakalayarak dünya seramik ve çini sanatında bir ilke imza atmış İbrahim Usta. 24 ayar altının kimyasal bileşiklerle fevkalade inceltilmiş halinin sır altındaki görüntüsü ile dünyada ilk defa pembe çiniler yapmış. Bu rengin bir başka dünya olduğunu, bir duygu, bir ruh taşıdığını, aynı zamanda rüya gibi olduğunu ifade ediyor İbrahim Kocaoğlu...
   <br/>
   <br/>
   İbrahim Usta, "Bazan, mercan renginin, Allah'ın o zamanki kişiye özel bir lütfu olduğunu düşünüyorum" diyor. Yine de arayışlarını halâ sürdürüyorlar ama "mercan aşkı" kardeşlerden birinin hayatına malolmuş.
   <br/>
   <br/>
   Ali Kocaoğlu, 13 Aralık 1993'te bunalıma girerek hayatına son vermiş. Bıraktığı nottaki ifadeler aynen şöyle: "Beni bulunduğum yerde toprağa gömün, ölümümden hiç kimse sorumlu değildir. Ben delireli çok oldu (Mercan kırmızısı üzerine). Aslında bu intiharı daha önce gerçekleştirmeliydim. Cesedimi araştırmada kullanabilirsiniz".
   <br/>
   <br/>
   Alopaşalı İbrahim Kocaoğlu bugün hâlâ kardeşinin bıraktığı noktadan arayışlarına devam ediyor, belki kardeşinin hatırası uğruna, belki de, "Bir kültür, bir hayat biçimidir" dediği çininin gelişmesi uğruna.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2031-mercan-kirmizisina-adanan-omur.html), [web.archive.org (arşiv bağlantısı)](http://web.archive.org/web/20140108154148/http://www.aksiyon.com.tr:80/aksiyon/haber-2031-mercan-kirmizisina-adanan-omur.html)
