# Cameron İngilizlerin diline düştü

*Ayten Deniz 2014.09.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İngiltere Başbakanı David Cameron, Kraliçe ile yaptığı özel bir görüşmeyi eski New York belediye başkanına anlatırken kameralara yakalandı. İngilizler bugünlerde İskoçya’nın bağımsızlığı reddetmesinden çok ‘dedikoducu Cameron’u konuşuyor.
  </font>
 </div>
 <div id="newsText">
  <font class="detail-text">
   <p>
    İskoçya’nın bağımsızlığı reddetmesiyle birlikte, Londra’da bir şölen havası esiyor. Omuzlarından koca bir yük kalkan Başbakan David Cameron da en çok sevinenler arasında. Sonucu alır almaz ilk olarak Kraliçe II. Elizabeth’i telefonla aramış ve ‘Mesele tamamdır’ demiş. Cameron, Kraliçe ile aralarında geçen ilginç diyaloğu eski New York Belediye Başkanı Michael Bloomberg ile paylaşınca ise olanlar oldu.
   </p>
   <p>
    Cameron, geçen hafta Birleşmiş Milletler Genel Kurulu için New York’taydı. Burada eski New York Belediye Başkanı Michael Bloomberg ile İskoçya’nın bağımsızlık referandumu hakkında yaptığı sohbet kameralara yakalandı. İskoçların bağımsızlığa ‘hayır’ dediğini Kraliçe ll. Elizabeth’e ilettiğinde Kraliçe’nin verdiği tepkiyi anlatıyordu, Cameron: “Hiç kimsenin sesini bu kadar mutlu duymamıştım.”
   </p>
   <p>
    Başbakan Kraliçe’nin memnuniyetini anlatırken, İngilizcede, “kedilerin keyiften mırıldanması’ anlamına gelen ‘purred’ fiilini kullanması oldukça dikkat çekiciydi. Purred kelimesi bir yana, konuşmanın kameralar tarafından yakalanması ve yayımlanması, İngiliz Başbakan’ın başını hayli ağrıttı. Hem Kraliçe ile yaptığı özel görüşmeleri başkalarıyla paylaştığı hem de Kraliçe’nin ülkedeki siyasi konulara karıştığı ortaya çıkmıştı. İngiliz basını da konuya geniş yer ayırınca, ülke referandumdan çok bu konuyu konuşur oldu.
   </p>
   <p>
    İskoçya Bölgesel Hükümeti Başbakanı Alex Salmond, David Cameron’un gafını yüzüne vurdu ve ağır eleştirdi. Salmond, “Dört yıldır Başbakan. Majesteleri, Kraliçe hakkında dedikodu yapılmaması gerektiği gibi temel bir nezaket kuralını bu sürede öğrenememiş.” dedi. New York’tan bir açıklama yapan İngiltere Başbakanı Cameron ise çok utandığını ve üzgün olduğunu belirtti. Kraliçe’den özür dileyen Başbakan, “Bir daha yapmamam gereken, özel bir konuşmaydı.” açıklaması yaptı. Cameron’un İngiltere’ye döner dönmez Kraliçe ile ilk yüz yüze görüşmesinde tekrar özür dileyeceği tahmin ediliyor.
   </p>
   <p>
    İskoçya ödüllendirilecek mi?
   </p>
   <p>
    Referanduma gidilirken yaptığı tarihî konuşmasında eski Başbakan Gordon Brown İskoçlara ‘modern bir özerklik’ vadetmişti. İskoçya’da ‘bedrrom tax‘ (fazladan oda vergisi) ya da ‘nüfus vergisi’ gibi vergilerin alınmayacağına dair teminat verilmesi gerektiğini ifade eden eski başbakan, İskoçya’daki İngiliz Millî Sağlık Hizmetleri’nin de tamamen İskoç hükümetinin kontrolüne bırakılması gerektiğini kaydetmişti. Bütün bunlar sağlık, refah ve vergilendirme alanlarında İskoçya’ya muazzam bir yetki devri anlamına geliyordu. Zira İngiliz parlamentosundaki üç parti de Brown’un hazırladığı zaman çizelgesine imza atmıştı. Bu çizelgeye göre mevzuat tasarısı ocak ayına yetiştirilecek. Bu yeni mevzuatın da yasalaşması mayıs ayında seçilecek yeni hükümetin üzerine kalacak.
   </p>
   <p>
    İskoçlar için can sıkıcı sürpriz ise Başbakan Cameron’un Avam Kamarası’nda İngiltere’yi ilgilendiren meselelerde yalnızca İngiliz milletvekillerinin oy kullanmasını öngören reformların aynı döneme denk getirilmesindeki ısrarı.
   </p>
   <p>
    Devredilen yetkilerin ‘modern formda bir özerklik’ oluşmasına yetecek kadar güçlü olması hâlinde bir sorun yaşanmayacağını belirten İngiliz analizciler, referandum öncesi verilen sözlerle referandum sonrası alınan tavır arasında çelişki olduğu takdirde, İskoç Ulusal Partisi (SNP) ve diğerlerinin oldukça öfkeleneceğini söylüyor. Böyle bir güven suiistimali SNP’nin elini güçlendirecek. Analizcilere göre; SNP parti manifestosuna yeni bir referandum eklemeye hazırlanıyor. Böyle bir durumda bağımsızlığa ‘hayır’ diyenler, ihanete uğradıklarını düşünerek bu sefer rahatlıkla ‘evet’ oyu kullanabilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=81A83DC8CDDDC9E54E7AA32DDCEB40BD?newsId=39600), [web.archive.org (arşiv bağlantısı)](http://web.archive.org/web/20141019102809/http://www.aksiyon.com.tr:80/aksiyon/newsDetail_getNewsById.action;jsessionid=81A83DC8CDDDC9E54E7AA32DDCEB40BD?newsId=39600)
