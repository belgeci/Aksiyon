# İNGİLTERE’DE YOLSUZLUĞUN SONU ‘SIFIRLANMAK’

*Ayten Deniz 2014.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İngiltere’de siyaset yapacaksanız uymanız gereken davranış kodları var. Tarafsızlık, dürüstlük, hesap verebilir olma bunlardan birkaçı. İsminiz yolsuzluğa karışmışsa, siyaset yapmayı rüyanızda bile zor görürsünüz.
  </font>
 </div>
 <div id="newsText">
  <font class="detail-text">
   <p>
    Birçok Avrupa ülkesinde olduğu gibi İngiltere’de de yolsuzluğa karşı sıfır tolerans anlayışı hâkim. Öyle ki, bugüne kadar yolsuzluk yapan veya adı iddialara karışan bir siyasetçinin koltuğunda oturmaya devam ettiği görülmemiş. Devlet kurumlarında yaptıkları hizmetlere yönelik her şeyi kayda geçiren bağımsız bir denetleme sistemi sayesinde bürokratların veya siyasetçilerin yolsuzluk yapıp yapmadığı her hâlükârda anlaşılıyor. Avrupa’da İspanyollardan sonra en az maaş alanlar İngiliz parlamenterleri. Bütün denetimlere rağmen yolsuzluklar bir türlü sıfırlanamıyor. Nitekim geçen hafta İngiltere Kültür Bakanı Maria Miller’ın devlet harcamalarında usulsüzlük yaptığı ortaya çıktı. Medya ve kamuoyunun baskısı üzerine Miller istifa etmek zorunda kaldı. Yerine 2010 yılında milletvekili seçilen Pakistan asıllı Sajid Javid (44) getirildi. Otobüs şoförü Müslüman bir babanın oğlu olan Javid’e (eşi de kendisi de Hıristiyan) İngiliz medyası Muhafazakâr Parti’nin yükselen yıldızı gözüyle bakıyor.
    <p>
     Milletvekilleri Standartları Komitesi (The Commons Standards Committee) tarafından parlamento soruşturması açılan Kültür Bakanı Miller hakkında suç teşkil eden bir unsur bulunamadı. Fakat daha sonra Miller’ın finansal durumu ile ilgili bazı önemli detayları meclis denetiminden gizlediği ve Londra’daki evi için aldığı kredi miktarını fazla gösterdiği ortaya çıktı. Miller, bundan dolayı 4 bin 800 sterlin geri ödeme ve meclis genel kurulunda milletvekilleri huzurunda ‘özür dileme’ cezasına çarptırıldı.
     <p>
      Milletvekilleri Standartları Komitesi’nin yaptığı araştırma dışında bir de The İndependent Parliamentary Commissionerfor Standards’ın (Bağımsız Meclis Soruşturması Komisyonu) yaptığı araştırma vardı. Miller’ın ev kredisi alırken yaptığı yolsuzluğu bu komisyon ortaya çıkardı. Geri ödemesi gereken miktar aslında 45 bin sterlindi. Ama paranın büyük ya da küçüklüğü ile kimse ilgilenmiyor. Bir sterlin bile olsa İngiliz halkı için bunun adı hırsızlık. Miller’ın durumu İngiliz medyasında geniş yankı buldu. Bakanın yaptığı, bütün kamuoyu tarafından ‘halkı yöneten birine yakışmayacak davranış’ olarak değerlendirildi. Bazı basın mensupları Miller’ın kendilerini tehdit ettiği iddialarına bile yer verdi. Guardian, Times, Telegraph gibi İngiliz medyasının önemli organları Miller’ın istifası için baskı yaptı. The Sun ve Daily Mail gibi hükümet yanlısı tabloid boy gazeteler de İngiltere Başbakanı David Cameron’a sırt çevirerek tavırlarını ortaya koydu. Miller’ın partisinden olan Eğitim Bakanı Michael Gove gibi bazı isimler de halkın harcamalar noktasındaki öfkesini ve hassasiyetlerini partisinin yeterince algılayamadığını dile getirdi.
      <p>
       Gerek medya gerek parlamento üyeleri tarafından Kültür Bakanı Miller’ın yaptığı davranış şiddetle kınandı. Zira Miller, ‘İngiliz Parlamentosu Davranış Kodları’nın temelini oluşturan altı maddeden birini çiğnemişti. Başbakan David Cameron, tüm prestijini sarsmayı göze alarak bakanına sahip çıkmaya çalıştı. Fakat İngiliz hükümetinin kanunları Başbakan’ı tanımadı. Devlet harcamalarında usulsüzlük yaptığı ifade edilen bakanına sahip çıktığı için sert bir dille eleştirilen Cameron’un da otoritesi sarsıldı.
       <p>
        Bir hafta süren yoğun medya ve toplum baskısının ardından Miller istifa etmek zorunda kaldı. Duygusal olarak yıpranmış gözüken ve kendisini kontrol etmekte zorlanan Miller şu sözlerle görevi bıraktı: “Hükümetimin inanılmaz başarılarını gölgelemem doğru değil.” Ancak bu sözler yeni bir polemiğe yol açtı. Zayıf bulunan özür, meclisi tatmin etmedi. Kısa tuttuğu (32 saniye) konuşmasından dolayı ‘özrü hafife aldığı’ öne sürüldü, meclisten ciddi tepkiler aldı.
        <p>
         Bir kızı ve iki oğlu olan kadın politikacı, 1964 Wolverhampton doğumlu. 1983’te MuhafazakârParti’ye katıldı. 2012 yılından bu yana Kültür Spor ve Medya Bakanı olarak görev yapıyordu. Parlamento Davranış Kodları’nı çiğnediği için siyasi kariyeri tamamen bitti. İngiltere’de bu kodları çiğneyen kim olursa olsun siyasi hayatı sıfırlanıyor. Geçen aralık ayında eski Avrupa Bakanı Denis MacShane (65), sahte harcama beyanı vermek suçundan 6 ay hapse mahkûm edilmişti. İşçi Partisi iktidarında 2002-2005 yılları arasında AB ile ilişkilerden sorumlu bakan olarak çalışan MacShane’in, 12 bin 900 sterlinlik usulsüzlük yaptığı tespit edildi. Bakan, hakkında soruşturma başlatılır başlatılmaz istifa etti. Şubat ayında da İngiltere’nin Göçten Sorumlu Devlet Bakanı Mark Harper istifasını sunmuştu. Harper’in istifa sebebi ise evinde çalışan temizlikçinin Birleşik Krallık’ta çalışma vizesi olmamasıydı.
         <p>
          Peki, bakanları, milletvekillerini istifaya sürükleyen, hatta siyasi hayatını bitiren bu Davranış Kodları neyin nesi? Neden bu kodların dışına çıkan siyasiler, ağızlarıyla kuş bile tutsalar bir daha halk nazarında eski itibarlarını kazanamıyorlar?
          <p>
           Davranış Kodları belirliyor
           <p>
            İngiliz Parlamentosu’nun www.parliament.uk sitesinde yer alan davranış kodlarının (Code of Conduct) yer aldığı sayfa herkese açık. Altı önemli maddenin vurgulandığı kodların başında diğerkâmlık (kendini değil, başkalarını düşünmek) geliyor. Arkasından bütünlük, tarafsızlık, hesap verebilirlik, açıklık, dürüstlük ve liderlik diye sıralanıyor. Herhangi bir bakan ya da milletvekili bu maddelerden birini bile çiğnediğinde politik kariyeri sona eriyor.
            <p>
             Birinci maddeye göre, devlet yöneticileri karar alırken yalnızca halkın yararını gözetmek zorunda. (Zaten İngiltere’de ‘devlet dairesi’ yerine ‘halk ofisi’ anlamına gelen ‘Public Office’ kavramı kullanılıyor.) Yöneticiler kendilerine, ailelerine ya da arkadaşlarına herhangi bir mali ya da maddi kazanım getirecek şekilde karar alamıyor. Örneğin belediye yetkilisi, kendisine getirilen bir paket lokumu bile kayda geçirmek zorunda. Bu yüzden böyle bir hediye geldiğinde şahsi parayla mı yoksa bir kurum parasıyla mı alındığı soruluyor. Cevap ne olursa olsun kayda geçiriliyor.
             <p>
              İkinci davranış kodu ‘bütünlük’ ilkesine göre, devlet yöneticileri görevlerini yerine getirirken etkisi altında kalabilecekleri bireylerle ilişki içinde olmamalı. Ya da çalıştığı kurumu maddi manevi sorumluluk altında bırakacak şekilde kendini konumlandırmamalı.
              <p>
               Üçüncü koda göre, devlet görevlileri ve siyasetçiler halka hizmet ederken tarafsız olmalı. Buna randevu, ihale vermek veya bireylerin mükâfat alması, menfaat temin etmesi için tavsiyede bulunmak dâhil. Karar alırken sadece liyakat esas alınmalı.
               <p>
                Diğer bir madde hesap verebilirlik; yani yönetici halka yönelik karar ve eylemlerinden mesul tutulmalı. Dolayısıyla yöneticiler denetim ve incelemeye her zaman açık olmak zorunda. Bu da bir sonraki ‘açıklık ve şeffaflık’ ilkesini elzem kılıyor.
                <p>
                 Yöneticiler, icraatlarında açık olmalı. Aldıkları kararların gerekçelerini izah etmeli. (Ancak halkın geniş kesiminin menfaati söz konusuysa bu bilgiler kısıtlanabilir.)
                 <p>
                  Dürüstlük koduna göre de, yöneticiler bir kamu göreviyle ilgili şahsi çıkarı oluşursa bunu beyan etmeli. Bu konuda ortaya çıkabilecek herhangi bir ihtilafı çözmek için adım atmalı ve halkın çıkarını korumalı. Bütün bu maddeler ışığında devlet yöneticileri bu prensipleri liderlik ve örnek olma düsturlarıyla teşvik etmeli ve desteklemeli.
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38332-ingilterede-yolsuzlugun--sonu-sifirlanmak.html), [web.archive.org (arşiv bağlantısı)](http://web.archive.org/web/20140504031400/http://www.aksiyon.com.tr:80/aksiyon/haber-38332-ingilterede-yolsuzlugun--sonu-sifirlanmak.html)
