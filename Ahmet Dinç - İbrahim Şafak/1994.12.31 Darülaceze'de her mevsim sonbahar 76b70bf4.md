# Darülaceze'de her mevsim sonbahar

*Ahmet Dinç - Ibrahim Şafak 1994.12.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Neden hâlâ bu dünyada olduklarını kendileri de anlayamayan şaşkın, “eksik” insanlar. Perişanlığın altında kalmış bir bıkkınlık  ve “gün sayan”lara has durgun beklenti. Burada yaşayanlar, uzuvlarını kullanmaz, “sürükler”; uzuvlar da onları... Birbirlerinden bıktıkları dışa öylesine yansır ki. Geride bıraktıkları onlar için, vakit öldüren birer buruk ve yaşlı hatıradır artık.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Darülaceze’deyiz. Sultan Abdülhamit Han’ın sanki bugünler için yaptırdığı yerde. Burada herşey ibrettir. Burada kalan her bir “aceze” ibretin “yaşayan” figüranları... Insanın, hali vakti yerindeyken bir kere gidip görmesinde, ardından elini alnına koyup düşünmesinde fayda olan yer, Darülaceze.
   <br>
    <br>
     <br>
      <br/>
      BEŞIKTEN MEZARA
      <br/>
      <br/>
      <br/>
      <br/>
      Darülaceze’nin diğer huzurevleri ve sığınmaevlerinden farkı var. Diğer huzurevleri yaş, acziyet, muhtaçlık gibi şartlar ileri sürüyor, Darülaceze’ye her türlü “aceze” kabul edilir. Cami avlusuna terkedilen birkaç günlük sabiler sadece Darülaceze’ye kabul edilir.
      <br/>
      <br/>
      Bugünlerde Darülaceze’nin “misafir”i 650 kişi civarında. Sırada bekleyenlerse, binler. Günde yaklaşık 1 kişinin öldüğü “ibret evi” Darülaceze, sanki bir istasyon, makas değiştirme istasyonu. Buraya taşınan insanlar, makas ve frekans değiştikten sonra “sonlu” yolculuklarına başka vasıtalarla devam etmekte. Ailesi, yakınları veya hayırseverlerin sahip çıkıp aldıkları hariç, buraya gelenler genellikle geldikleri gibi çıkmaz; birkaç metre beze sarılı olarak omuzlarda uğurlanırlar.
      <br/>
      <br/>
      Güleryüzlü ve Hz. Eyüp sabırlı personel bu insanların gelecek “gün”e huzur içinde hazırlanması için gecesini gündüzüne katıyor. Darülaceze Müdürü Zihni Birkan, çoğu günler acezeler arasında sabahladığını söylüyor ve ekliyor: “Geceleri televizyonlar kapandıktan sonra Samanyolu sadece müzik çalıyor. Bunu dinleyerek rahatlıyorum.” Yazı ve Sicil Işleri Şefi Sakine Ükülmek, “Buraya gelince hastalıklarım iyileşiyor. Çocuklarımın arasındayken bile bu insanlarla birlikte olduğum kadar mutlu olamıyorum” diyor.
      <br/>
      <br/>
      Kurulduğu 1895’ten bu yana Darülaceze’den kimler geçmemiş. Şehzadeler, şehzade hanımları, prensler ve hanımları, paşalar, paşa hanımları, kızları, Rus Çarları’nın kızları, Kara Fatma’lar, aktörler, aktristler, ses ve saz sanatçıları, doktorlar, hukukçular, gazeteciler... Bunların herbiri hikayeleriyle de, halleriyle de bize ibreti yaşatıyor.
      <br/>
      <br/>
      <br/>
      <br/>
      AKRABALARI ÇOĞALIVERDI
      <br/>
      <br/>
      <br/>
      <br/>
      Darülaceze’de şimdilerde yaşanan en ilginç hadise, paranın nelere kâdir olduğunu gösteren bir ibret belgesi.
      <br/>
      <br/>
      Kabataş Lisesi’nde ve yurdun her köşesinde yıllarca fizik öğretmenliği yapmış Havva Nüzhet Tüzün. Evlenmiş, boşanmış. Şimdi 75 yaşında ve Darülaceze’de gün sayıyor. Yürüyemiyor. Zihinsel ve bedensel olarak malûl. Bir yıl öncesine kadar Şişli’deki evinde tek başına oturuyormuş. Kendine bakamayacak hale gelince Şişli Kaymakamlığı onu Darülaceze’ye getirmiş. Uzun süre ne geleni, ne gideni olmuş.. Tâ ki evi ve bankada birkaç milyar parası bulunduğunu akrabaları anlayana kadar. Gelenin gidenin haddi hesabı yok. Darülaceze Müdürü Dr. Zihni Birkan, ziyaret saatleri dışında da gelen “Hocaanım”ı çok seven akrabalar yüzünden artık personelin hizmet veremez hale geldiğini anlatıyor. En son geçenlerde bir bay ile bir bayan gelmiş, bir ihtiyacı olup olmadığını sorup gerektiğinde yanlarına almak için. Hocaanım’ın anneannesinin sütninesi tarafından mı ne imişler.
      <br/>
      <br/>
      Ne var ki, Hocaanım’ı en çok seven akraba, Aydın’ın bir ilçesinde ANAP ilçe başkanı olan Tahsin Koyuncu. Sayın Ilçe Başkanı Havva Nüzhet Tüzün’ün ablasının oğlu. 1994’ün başlarında Hocaanım, “Ben burada durmam, ille de çıkarın” diye ısrar edince, yalnız başına dışarıda kalamayacağı için, Darülaceze yetkilileri Hocaanım’ı yanlarına verebilecekleri bir akraba ararlar ve Tahsin Bey’i bulurlar. Israrlar karşısında hanımıyla birlikte Darülaceze’ye gelen Tahsin Koyuncu yetkililerle görüşür fakat 20 yıldır görmediği teyzesi Hocaanım’la görüşmek istemez. Karısı kesinlikle görüşmez, ANAP ilçe başkanı lütfen görüşür.  Yetkililer, “Hocaanım’ı götürücekseniz hemen götürün, yoksa biz Darülaceze’ye kaydedeceğiz. Bundan sonra acezenin bütün varlığı, nizamnameye göre Darülaceze’ye geçer. Nizamname’nin 16. maddesine göre Darülaceze’ye kabul edilenlerin variyetine vaziyet olunur. Haberiniz olsun” derler.  Onlar, “Ne yaparsanız yapın” deyip bir an önce oralardan gitmeyi isterler. Hocaanım’ın bankada parası olduğunu daha öğrenmemişlerdir.
      <br/>
      <br/>
      Ağustos ayına doğru gelindiğinde olur ne olursa. Hocaanım’ın bankada yüklü miktarda parası bulunduğunu birileri bir yerlerden öğrenir. Yeğen Koyuncu, onu evine alıp kendisi bakmak istediğini, hemen teyzesini kendisine vermelerini ister. Daha önce yüzünü bile görmek istemediği teyzesini yanına almak, yaşlılık bunaması geçiren, altından alınan 78 yaşındaki birine ölene kadar bakmak için gönüllü olmuştur. Ama mevzuata göre bu mümkün değildir. Alabilmesi için iradesinin ve genel sağlığının yerinde olması gerekmektedir. Vakıf Gureba Hastanesi Psikiyatri Kliniği Şefi Doç. Dr. Sefa Saygılı’nın raporunda Havva Nüzhet Tüzün’ün, “demans içinde olduğu, bu haliyle telkine yatkın bulunduğu, zihinsel olarak fiili ve hukuki tasarruf yapamayacağı ve mahkemece vasi tayini gerektiği ve ayrıca mahkemede dinlenmesinde fayda bulunmadığı” bildirilir. Hocaanım’ın sürekli kontrol ve tedavi altında bulundurulması gerekmekte.
      <br/>
      <br/>
      Darülaceze’ye geldiklerinde Hocaanım’ın yüzünü bile görmek istemeyen Tahsin Koyuncu ve  hanımının,  demans halinde olan ve altından alınan bir acezeye nasıl bakacakları kendi sorunları, ancak yeğen Koyuncu’da  teyze sevgisi o kadar artmıştır ki, bir türlü pes etmez. Hocaanım’ı yanına alabilmek, ona ömrünün ahirinde huzurlu bir hayat sürdürebilmek için her yolu dener. Darülaceze’nin altını üstüne getirmekle, ilgilileri “sürdürmekle” tehdit eder...
      <br/>
      <br/>
      Sonunda her derde deva medyayı devreye sokar:  Sevgili teyzesini Darülaceze’ye hapsetmişlerdir, kimseyle görüştürmemekte, dışarı bırakmamaktadırlar.. Bir özel televizyon kanalı, bu arada “stress” yapan bir yalancı  doktor devreye girer, tehditler savurur. Darülaceze’nin ne personelinde, ne yöneticilerinde huzur kalmaz.
      <br/>
      <br/>
      Artık sürekli sevgili teyzesini ziyarete gelen Tahsin Koyuncu, Hocaanım’ın anlattığına göre, bir defasında evinin anahtarını ve banka cüzdanını alıp gider. Hocaanım’a, “Buraya gelip giderken çok masrafım oluyor” der. Durumu sonradan farkeden Hocaanım, hemen bankaya telefon ettirir, kendisi olmadan hiçkimseye hesabından para vermemesini tembihler. Hatta bununla da kalmaz, Darülaceze yetkililerine, kendisini bankaya götürmelerini ister. Bankaya gidip tembihler. Dönüşten sonra çok ilginç bir hadise yaşanır. Teyzesinin, yetkilileri de yanına alarak bankaya gittiğini öğrenen Tahsin Koyuncu, avukatıyla birlikte Darülaceze’ye gelir ve tehditlere başlar. Bu arada, “Eğer teyzemi bankaya götürüp parasını Darülaceze’ye bağışlattıysanız, onu yanıma almam” deyiverir. Teyze muhabbetinin yolunun paradan geçtiğinin ilk bariz delili burada ortaya çıkıvermiştir. Paranın gözü kör olsun, nelere kaadir değil ki. Tahsin Koyuncu, sevgili teyzesini yanına almak için şu sıralarda mahkeme yolunda.
      <br/>
      <br/>
      Şimdi Hocaanım, yaklaşık günde 1 kişinin vefat ettiği Darülaceze’nin sıcak kolları arasında eski günlerin, talebelerinin  özlemini, gelecek “gün”ün hazırlığını yaşıyor.
      <br/>
      <br/>
      <br/>
      <br/>
      OTUZ SENE ÜCRETSIZ TALEBE OKUTTUM
      <br/>
      <br/>
      <br/>
      <br/>
      Ömer Sadık Ermiş, 82 yaşında, Erzurumlu. Kayıt defterinde “Dadaş” yazıyor. 1986’da gelmiş Darülaceze’ye. Fatih dersiâmlarından. Kulakları çok  ağır işitiyor. Onun da “altından” alıyorlar.  “Hocayım ben” diyor,  “30 sene talebe okuttum. Hiçbirinden para almadım. Kur’an dersi verdim 30 sene. Onların kitaplarını da ben alırdım. Talebeleri okutmak için evimi sattım.”
      <br/>
      <br/>
      Talebelerini soruyoruz. Şimdi herbiri tanınmış birer hoca, vaiz, müezzin, hafız, profesör, tüccarmış.  Kimleri yetiştirdiğini isim isim hatırlar mı acaba? “Ateş Kalfa var, Tahsin var, Hasan var, çook. Hanımlardan var.” Hayatta hiçkimsesi kalmamış Ömer Sadık Ermiş’in.
      <br/>
      <br/>
      <br/>
      <br/>
      SERVET-I FÜNUN'LU SADIK YURTTAŞ
      <br/>
      <br/>
      <br/>
      <br/>
      “Lütfen Mürettipler Cemiyeti’ne bir söyleyin, eski defterleri bir yoklasınlar. Bana artık para getirmiyorlar. Bizi unuttular burada. Şimdi onlara Basın Teknisyenler Birliği mi ne deniyor?”
      <br/>
      <br/>
      Bu  istek, gazeteci Sadık Yurttaş’a ait. Darülaceze’de yarım asır geçirmiş. Şimdi tarih olmuş Servet—i Fünun gazetesinde 1930—38 yılları arasında çalışmış. 85 yaşında. “Eski arkadaşlarım teker teker öldü” diyor. Doğma büyüme Istanbullu. Servet—i Fünun’da kompozitörmüş: “Gazetenin sahibi Ahmet Ihsan Tokgöz’dü, Ordu mebusu... Ailem.. onları geçin, o uzun hikaye. Aslına bakarsanız 50 küsur yıldır buradayım. Ama arada bir çıktım, evlendim, tekrar geldim. 1941’de bende romatizma başladı, çalışamaz oldum, buraya düştüm. Alman Harbi’nde ekmek karneye bindiğinde geldim buraya.”
      <br/>
      <br/>
      Bütün cumhurbaşkanlarını görmüş Sadık Yurttaş. En iyisini soruyoruz:
      <br/>
      <br/>
      “Atatürk’tü” diyor. Sonra? “Gene Atatürk”,  Sonra? “Gene Atatürk” ısrarlı cevapları Servet—i Fünun’cu Sadık’ın tam bir Cumhuriyet çocuğu olduğunun isbatı.
      <br/>
      <br/>
      Bu arada, Atatürkçü dernek ve vakıfların, bu yılmaz Kemalisti buradan alıp götürmelerindeki ve çeşitli platformlarda konuşmacı olarak kullanmalarındaki faydayı düşünüyoruz Atatürkçülük adına.
      <br/>
      <br/>
      “Ata’nın en samimi arkadaşıydı. Resimlerini bile yanyana basardık” dediği Ismet Inönü’yü hiç affetmeyecek Sadık Yurttaş. Sebebini sormaya vakit kalmıyor, açıklıyor: “Çünki Ata öldükten sonra paraların üzerindeki Atatürk resimlerini çıkartıp kendi resimlerini koydu. Affetmem de.”
      <br/>
      <br/>
      Ona tek kelime ettirmeyecek kadar hasta Atatürk sevdalısı Sadık Yurttaş, bugünkülere iyi bir örnek olacak kadar da dürüst bir Osmanlı beyefendisi: “Ata’yı Anadolu’ya Vahdettin gönderdi, yurdu kurtarsın diye. Sarayburnu’ndan Beykoz’a kadar Boğaz, onların (Ingiliz) gemileriyle ikiye bölünmüştü. O şartlarda Vahdettin  değil kim olursa olsun, onların söylediğini yapmak zorundaydı.”
      <br/>
      <br/>
      <br/>
      <br/>
      EN KÜLTÜRLÜ ACEZE
      <br/>
      <br/>
      <br/>
      <br/>
      Darülaceze’nin huzurlu ve rahat ortamında “aceze”ler sadece “tren” beklemiyor. Kendilerine birtakım faydalı uğraşlar da edinmişler. Resim yapanlara, kitap yazmaya çalışanlara, şiir yazanlara, bahçevanlığa soyunanlara rastlıyorsunuz. 67 yaşında ve çok güzel Istanbul Tükçesi konuşan Mağfiret Kilment de kitap kurdu. 26 yaşında omurilik iltihabı başlamış, kocası kendisine çok iyi bakmış fakat öldükten sonra Darülaceze’den başka gidecek yeri yokmuş. Istanbul Üniversitesi’nde hukuk okumuş.
      <br/>
      <br/>
      Adının “affetmek”, soyadının ise kendisi 5 yaşındayken göçüp geldikleri Bosna—Hersek’te “akıllı baş” manasına geldiğini peşinen açıklayan Mağfiret Hanım, küçük bir kütüphaneye sahip. Bosna’daki insanların sadece Müslüman oldukları için katledildikleri fikrinde. Yatağının başucuna yerleştirdiği minik bir kitaplığın en üstünde Kur’an—ı Kerim duruyor. “Ben 4 yaşımdayken Kur’an’ı hatmettim” diyor.
      <br/>
      <br/>
      Haftalık ve aylık çeşitli dergileri takip etmeye çalışıyor. Özellikle klasiklere meraklı. Kitaplığı gözden geçiriyoruz: Bach’ın  Sonsuza Uzanan Köprü’sü, Dickens’ın Antikacı Dükkanı, Tolstoy’dan  Anna Karanina, Turgenyev’den Babalar ve Oğulları, Kemal Tahir’in  Kurt Kanunu, Orhan Pamuk’tan  Kara Kitap, Stephan King’ten  Sadist, Şeffaf, Kara Kule, M. Cevdet Anday’ın Yağmurlu Sokak’ı, Uğur Mumcu’nun Türk Islam Ayaklanması, Ömer Rıza Doğrul’un yazdığı  Kur’an’ın Tercüme ve Tefsiri ilk gözümüze çarpanlar...
      <br/>
      <br/>
      <br/>
      <br/>
      "AMIGO" FIKRI
      <br/>
      <br/>
      <br/>
      <br/>
      “Ibret evi”nde tabloyu tamamlayanlardan biri futbolcu Fikri Erko. Ne Hakan gibi, ne Oğuz gibi. Pek tanıyanı yok. Darülaceze’de ona “amigo” diyorlar. Top peşinde koşmayı bırakalı çook seneler olmuş, çünkü sağ bacağı yok. Yaşını soruyoruz, “60’lardayım” diyor: “48—49 senelerinde Karagümrük’te oynadım. Askere gidip geldim. Küçükpazar’da 6 sene top oynadık. Fatih, Tekel, her tarafı gezdik. Oynamadığımız amatör takım kalmadı. Alkol yüzünden damar tıkanıklığı oldu ve sağ bacağım kesildi. Iki senedir buradayım. Balıkçılık yaptım. Hanımımı ve bir kızımı trafik kazasında kaybettim.”
      <br/>
      <br/>
      <br/>
      <br/>
      PIYANIST JÜLIDE
      <br/>
      <br/>
      <br/>
      <br/>
      Jülide Berkmen piyano hocalığı yapmış, hem de çok seneler. Şimdi 65 yaşında. 18 yaşında başladığı piyano hocalığı süresince çok talebeler yetiştirmiş.  “Yetiştirdiğiniz ünlü piyanistler var mı?” sorumuza, “Çok var” cevabını veriyor. Biraz düşündükten sonra ekliyor:  “Akif var, Osman var. Onlar benim burada olduğumu biliyor.”
      <br/>
      <br/>
      <br/>
      <br/>
      KORE'DEN DARÜLACEZE'YE
      <br/>
      <br/>
      <br/>
      <br/>
      Kore gazisi Necmi Kodaman, Kore’ye ilk kafile ile gitmiş, 1950’de. “Çavuştum. Orada 15 ay kaldım. Kalçadan şarapnel parçası aldım. Üç defa çembere girdik, çıktık. Konore Savaşı’na girdik, 23 Mart’a girdik, 12 Nisan’a girdik”diyor.
      <br/>
      <br/>
      Madalyasını göstermesini istiyoruz. Biraz bocalıyor, sonra; “Madalyam evde. Fakat rozetim var, ceketimin yakasında taşıyorum” şeklinde konuşup kirli bir ceketin yakasındaki o günlerin küçük anısını fotoğraf makinasına doğru uzatıyor.
      <br/>
      <br/>
      Savaş yüzünden psikolojik bozukluk başlamış Necmi Kodaman’da. Bu sene yedinci  yılı Darülaceze’deki. Yanındaki diğer hastalar için onun geçerli adı, “deli”. Darülaceze’de kendisinden başka 4 Kore gazisinin daha bulunduğunu öğreniyoruz Kodaman’dan: “Bir kızım var. Üvey verdim bir aileye. Anasıyla boşandık. Kızım şimdi 17’sine geldi. Nişanlandı, Inşaallah yakında düğünü olacak.”
      <br/>
      <br/>
      <br/>
      <br/>
      Darülaceze'den kimler geldi geçti?
      <br/>
      <br/>
      <br/>
      <br/>
      Darülaceze’de kalmış ve büyük çoğunluğu yine orada ölmüş ünlü isimlerden birkaçı:
      <br/>
      <br/>
      — Hamit Rauf Osmanoğlu: Osmanlı şehzadesi. Sultan Abdülhamit’in torunu, Ayşe Sultan’ın oğlu. 1978’den ölümüne (1981) kadar Darülaceze’de kaldı.
      <br/>
      <br/>
      — Saniye Destegül Aksel: Mısır prenslerinden Hacı Ali Osman’ın hanımı. 1962—68 yılları arasında kaldı.
      <br/>
      <br/>
      — Fethiye Kendî: Prens Sebahattin’in kızı. Darülaceze yılları: 1984—86.
      <br/>
      <br/>
      — Prenses Kamuran: Prens Sebahattin’in baldızı.
      <br/>
      <br/>
      — Şemsettin Ergün: Şeyh Şamil’in torunu. Istiklal madalyası almış.
      <br/>
      <br/>
      — Kara Fatma (Savaşkan): Istiklal Harbimizin meşhur kadın kahramanı. 21 Haziran 1955’te Darülaceze’ye getirilişinden 11 gün sonra vefat etti.
      <br/>
      <br/>
      — Prenses Aleksandra: Rus çarlarından birinin kızı.
      <br/>
      <br/>
      — Müeyyet Adnan Inanışıltı: Şair Cenap Şaşabettin’in oğlu. 1966—1970 (ölümü) yılları arasında kaldı.
      <br/>
      <br/>
      — Münire Çallı: Ressam Ibrahim Çallı’nın kızı. 1968— 74(ölümü)  yılları arasında kaldı.
      <br/>
      <br/>
      — Hasan Memduh Alpar: Içişleri eski bakanlarından Emin Erişigil’in damadı. Muharrem Karaca Tiyatrosu’nda uzun müddet oyunculuk yaptı. Darülaceze’de 1967’den ölümüne kadar (1970) kaldı.
      <br/>
      <br/>
      — Ahmet Gavsi Baykara: Bestekar ve neyzen. 1965—67 arasında kaldı.
      <br/>
      <br/>
      — Selim Cafer Ersan: 5. Murat zamanında Çırağan Sarayı’nda Haremağalığı yapmış. Habeş asıllı olup hadımdı. 1968—71 yıllarında kaldı.
      <br/>
      <br/>
      — Mustafa Arif Sporel: Fenerbahçe Spor Kulübü’nün kurucularından. 1979—80.
      <br/>
      <br/>
      — Ahmet Fethi Ünver: Yargıtay eski üyesi. 1982- 84.
      <br/>
      <br/>
      — Akil Köymen: Kudret gazetesi idare müdürlüğü yapmış.
      <br/>
      <br/>
      — Mehmet Emin Gezgin: Gazeteci.
      <br/>
      <br/>
      — Osman Vecdi Taşkın: Futbol hakemi.
      <br/>
      <br/>
      — Mehmet Vedat Güntekin: Meşhur romancı Reşat Nuri Güntekin’in kardeşi.
      <br/>
      <br/>
      — Selahattin Içsel: Aktör. Birçok filmde oynamış.
      <br/>
      <br/>
      —Ömer Sabri Esen: Babası Hasan Bey, Sultan Abdülhamit’in sünnetçibaşısıydı. Kendisi de birçok sünnette bulunmuş ve şehzadeleri sünnet etmiş.
      <br/>
      <br/>
      — M. Selahattin Konuralp: Emekli Albay.
      <br/>
      <br/>
      — Sadi Tek: Tiyatro sanatçısı.
      <br/>
      <br/>
      — Dr. Izzettin Şadan: Bakırköy Akıl Hastanesi’nin kurucularından.
      <br/>
      <br/>
      — Maruf Kişmir: Aktör.
      <br/>
      <br/>
      — Mustafa Nafiz Irmak: Bestekar.
      <br/>
      <br/>
      — Sedat Öztoprak: Bestekar.
      <br/>
      <br/>
      — Ayınter Kalfa Çokaydın: Gazi Osman Paşa’nın konağında baş kalfalık yapmış.
      <br/>
      <br/>
      — Şevket Ungan: Emekli kaymakam.
      <br/>
      <br/>
      — Çok sayıda Osmanlı paşasının hanımları ile birçok ünlü kişi de Darülaceze’de son nefeslerini vermişler.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21300), [web.archive.org (arşiv bağlantısı)](http://web.archive.org/web/20060526205731/http://www.aksiyon.com.tr:80/detay.php?id=21300)
