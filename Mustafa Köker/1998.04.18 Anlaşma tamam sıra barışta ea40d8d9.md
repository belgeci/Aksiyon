# Anlaşma tamam sıra "barış"ta

*Mustafa Köker 1998.04.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Küçük bir adanın yarısında süregelen ve geçmişi 300 seneyi aşan bir kavganın son bulmasıydı hedefleri.
  </font>
 </div>
 <div id="newsText">
  <font class="detail-text">
   Son 22 aydır "nasıl barışalım"ı tartıştılar. Barış masasında müzakereler sürerken, yeraltı örgütleri de boş durmadı. Zaman zaman kan akıtarak hep "barışın kaçınılmazlığını" hatırlattılar.
   <br/>
   <br/>
   Bölünmüş İrlanda'nın kuzeyinde süren kavganın temelinde mezhep ayrımı vardı. Sonradan adaya gelip yerleşen Protestanlar ve adanın yerlileri olan Katolikler arasındaki husumet son 30 yılda kan davasına dönüşmüştü.
   <br/>
   <br/>
   Körfez'de savaş atmosferini hep sıcak tutan ABD'nin karizmatik Başkanı Bill Clinton, seçilmeden önce "İrlanda'ya barışı getirme" sözü vermişti... Başkanlığının ilk döneminde bu hedefine ulaşamadı. Yeniden seçilince tekrar konuya el attı. Önce Bosna, ardından İrlanda ve sıra Kıbrıs'a da gelecekti. Bill "amca" böylece ne kadar barışçı bir lider olduğunu örneklerle bütün dünyanın gözleri önüne serecekti.
   <br/>
   <br/>
   Bosna'da kalıcı ve köklü bir çözüm getirilmemişse de, kan durdurulmuştu. İrlanda'da da durdurulmalıydı. Ve bu barışta mutlaka Clinton damgası olmalıydı. Nasıl olmasındı ki, seçimlerde en büyük maddi desteği İrlandalılardan almıştı. Ve onlara bunun karşılığını, İrlanda'ya getireceği barış ile ödeme sözü vermişti.
   <br/>
   <br/>
   En güvendiği insanlardan biri olan eski senatör George Mitchell'i arabulucu olarak atadı. O sıralar Muhafazakar Parti'nin başında John Major vardı. Muhafazakarlar ile işe başlandı. Ancak yaklaşan seçimlerde zaten gidiciydiler. Ve İşçi Partisi'nin iktidara gelmesine mutlak gözüyle bakılıyordu. Yenilikler, reformlar getirecekti Tony Blair. Görüşmeler bir ileriiki geri sürerken, terör de namlusunu doğrultup doğrultup çekiyordu. Barış süreci arada bir kesintiye uğrasa da, asgari müştereklerde bir araya gelen Kuzey İrlandalıları temsil eden 8 adam, İngiltere ve İrlanda Başbakanları ile ABD'li senatörün diretmesiyle uzlaşamadıkları noktalara rağmen birlikteliklerini sürdürdüler.
   <br/>
   <br/>
   Bu savaş böyle sürüp gidemezdi. ABD'li senatör bir dizi teklif hazırlayıp taraflara sundu. Bunu İngiltere ve İrlanda başbakanlarının ortak teklifleri takip etti. 31 Ağustos 1994 tarihinde IRA'nın ilk ateşkes kararı sonrası başlayan yumuşama, İşçi Partili Başbakan Tony Blair'in, İskoçya ve Galler'e yönelik reform paketlerinin ardından İrlanda paketi ile de destek buldu.
   <br/>
   <br/>
   Bir yandan ABD; diğer yandan İngiltere ve İrlanda Cumhuriyeti'nin gayretleri ile nihayet 9 Nisan "barış için son gün" ilan edildi.
   <br/>
   <br/>
   Buraya nereden gelindi?
   <br/>
   <br/>
   Kuzey İrlanda'yı bugünlere getiren bölünmenin temelleri 1169'lara uzanır. İngiltere'deki Norman baronlarının adaya yerleşmeleri veya bir başka ifadeyle işgalleri ile başladı. Bir iddiaya göre; İskoç soyundan olan Protestanlar, Presibeteryan mezhebinden olduklarından İrlanda'ya Katolikler'in önünü kesmek için gönderildiler. Artan Protestan nüfusu sırtını İngiltere'ye dayayıp, her fırsatta "babalık yapmasını"  istedi. Sömürgeciliği ile bilinen İngiltere için de bu bir nevi asli vazife idi. Ancak geçen zamanla birlikte Protestanlar İrlanda'nın yerlisi haline gelirken, başkaldırılar, kavgaları ve yükselen bağımsızlık, özerklik sesleri uzun bir yolculukla bugünlere kadar ulaştı.
   <br/>
   <br/>
   Protestanlar, Kuzey İrlanda'nın güney ile birleşmesine şiddetle karşı çıktılar ve özerk devlet olarak kalmasını savundular.
   <br/>
   <br/>
   İlk özerklik adımları 1886 yıllarında yaşandı. 1919'da parlamentonun cumhuriyeti ilan etmesiyle bağımsızlık nidaları atıldı. Çok geçmeden acıları bugün de hissedilen bölünme gerçekleşti. 1920 yılında ada ikiye bölündü. Güney'de 21 ile sahip olan İrlanda Cumhuriyeti ortaya çıkarken, 6 ili ile Kuzey'de ayrı bir ülke meydana getirildi. İngiltere'nin hamiliği ve İrlanda Cumhuriyeti'nin hak iddiaları adadaki kavganın kıvılcımlarını oluşturdu. İngiltere 1949 yılında İrlanda Cumhuriyeti'ni tanırken, Kuzey İrlanda'daki Katolikler'in hak arayışları da bundan sonra alevlendi
   <br/>
   <br/>
   Ve silahlar konuştu
   <br/>
   <br/>
   İngiltere'nin Kuzey'de yaşayan Protestanlar'ı sahiplenmesi Katolik radikalleri yeraltına indirdi. Tarih 1969'u gösterirken İrlanda Cumhuriyetçi OrdusuIRA silahlı eylemleriyle ortaya çıktı. IRA'nın eylemleri İngiltere'ye yönelik olsa da, Protestanlar ile çatışmalar, karşı terör örgütlerini filizlendirince geçen 30 yılda 3200 insan bölgede teröre kurban verildi.
   <br/>
   <br/>
   Ayrılık ve terörden ekonomik olarak en büyük zararı hiç şüphesiz İngiltere görüyordu. Buna rağmen barış yolları kan ve barut kokuyordu. Globalleşen dünya ile birlikte 1980'li yıllar belki İrlanda'da da barışın sağlanabileceğine politikacıları inandırmaya başladı.
   <br/>
   <br/>
   Sert politikası ile tanınan ve namı diğer "Demir Lady" Margaret Thatcher'in terörizme taviz vermeyen tutumu karşısında IRA'nın eylemleri yoğunlaştı. Thatcher'in yerine John Major'ın getirilmesiyle İrlanda'da barış ümitleri için ilk adımlar atıldı. 1993 yılı eylül ayında Sosyal Demokrat İşçi Partisi ile Sinn Fein'in barış girişimleri ve İngiltere Başbakanı John Major ve İrlanda Başbakanı Albert Reynolds'ın ortak adımı ile ilk resmi barış süreci başlatıldı.
   <br/>
   <br/>
   IRA'nın ateşkes ilan etmesiyle (31 Ağustos 1994) bir yumuşama süreci başladı. Hemen arkasından, 1994 yılının son ayında Belfast'ta görüşme masasına oturuldu. Bundan altı ay sonra, 1995 Haziran'ında silahsızlanma konusunda ısrar eden taraflara karşı çıkan Sinn Fein'in çekilmesiyle ilk çatlak oluştu. Ve aynı yılın 3 Kasım günü barış sürecinin "başarısızlıkla sonuçlandığı" kararı verilerek görüşmeler kesildi..
   <br/>
   <br/>
   Yeniden, yeni baştan
   <br/>
   <br/>
   Barış kulvarına girmiş olan koşucuların "vazgeçtim" demesi taraflarca inandırıcı bir gerekçe olarak kabul edilmeyeceğinden, girişimler kesintisiz sürdürüldü. İkinci ciddi barış süreci ise 28 Şubat 1996 tarihinde başladı. Ancak Sinn Fein'in takındığı tutum sebebiyle yeniden kesildi. Süreci motive edilebilmesi için İşçi Partisi'nin tek başına iktidara gelmesi beklendi. Başbakan Tony Blair seçim öncesi vaadlerinden biri olan İrlanda sorununa el atmak için fazla oyalanmadı. İktidara gelişinin dördüncü ayında  Kuzey İrlanda'dan sorumlu bakanı Mo Mowlam'ı görevlendirdi. Bakan Mowlam 27 Ağustos 1997'de barış sürecinin yeniden başlayacağını duyurdu ve iki gün sonra Sinn Fein'in de süreçte yeralacağı açıklandı. Görüşmeler teknik olarak bugüne kadar sürdürüldü. Zaman zaman tartışmalar oldu, kopma noktalarına gelindi.
   <br/>
   <br/>
   Herşeye rağmen ipler tamamen koparılmadı. Kopmasına izin verilmedi. İpi çekenler Katolik Milliyetçiler ile Protestan Birlikçiler'di belki ama arkalarında pazuları ile güç verenler Tony Blair, Bertie Ahern, George Mitchell, hatta Bill Clinton'dı.
   <br/>
   <br/>
   Barış anlaşması mı?
   <br/>
   <br/>
   ABD Başkanı Bill Clinton'ın özel temsilcisi, eski senötür Geroge Mitchell'in yanısıra bizzat kendisi görüşmelerle yakından ilgilendi ve verilen tarihte belli bir anlaşmaya varılması için bastırdı. Görüşmelerin tamamlanması için verilen 9 Nisan tarihine gelindiğinde, birlik yanlıları ile cumhuriyetçilerin farklı gerçeklerle imza koymak istemediği metin temelde bir "barış anlaşması" olarak tanımlanamazdı. Buna rağmen ortak metin üzerinde pürüzlerin çıkması üzerine İngiltere Başbakanı Tony Blair bizzat Belfast'a giderek son gün temaslarını kendisi sürdürdü. Tarafları ortak metin üzerinde buluşturmak için uykularını feda etti.
   <br/>
   <br/>
   Bütün tarafları temsil eden 8 parti lideri ile İngiltere ve İrlanda Cumhuriyeti'nin altına imza koyduğu anlaşma neler getiriyor?
   <br/>
   <br/>
   Toplam 69 sayfadan oluşan anlaşmanın ana hatları şöyle:
   <br/>
   <br/>
   * Anlaşma 22 Mayıs tarihinde Kuzey ve Bağımsız İrlanda'da aynı anda halk oyuna sunulacak.
   <br/>
   <br/>
   * Hem Kuzey hem de Bağımsız İrlanda'da çoğunluk birleşme kararı almadıkça Kuzey İrlanda İngiltere'nin bir parçası olarak kalacak.
   <br/>
   <br/>
   * İrlanda Cumhuriyeti anayasayı değiştirerek adanın bütünü üzerinde uzun süredir devam eden taleplerine son verecek. İki bölgenin bütünleşmesine halkın çoğunluğu karar verecek.
   <br/>
   <br/>
   * Kuzey İrlanda'da üyeleri her beş yılda nisbi temsil ile seçilecek 108 üyeli bir parlamento kurulacak. Tarım, finans, sağlık ve ekonomik kalkınma parlamentonun otoritesi altına girecek.
   <br/>
   <br/>
   * 12 üyeden oluşan bir hükümet kurulacak. Bakanlar demokratik amaçlar izleyen, şiddete baş vurmayan siyasetçilerden seçilecek. Aksi halde bu kişiler tasfiye edilecek.
   <br/>
   <br/>
   * Toplumun her iki kısmının da güvenliğini temin edecek sistemler için hükümette temsilciler bulunacak.
   <br/>
   <br/>
   * Yeni bir KuzeyGüney İrlanda Bakanlar Kurulu oluşturulacak ve bu kurul, karşılıklı yararların söz konusu olduğu bölgelerde danışma ve yürütme işlemlerini üstlenecek. Biri olmadan öteki başarılı olamayacağı için, konsey ve parlamento birbirine bağlı olacak.
   <br/>
   <br/>
   * Bundan önce 1985 yılında kurulan ve sınır değişimlerini kontrol eden kurumlar, yerini İngiltere  İrlanda Hükümetlerarası Konferansına bırakacak.
   <br/>
   <br/>
   * Taraflar, en geç haziran ayından itibaren iki yıl içinde silahsızlanmanın sağlanması için gücünü kullanacağına söz verecek.
   <br/>
   <br/>
   * İngiltere, Kuzey İrlanda'yı askerden arındıracak, acil güçlerini çekecek ve durumu barış zamanındaki normal düzeye düşürecek.
   <br/>
   <br/>
   * İleride  kurulacak polis teşkilatını düzenlemek için tavsiyelerde bulunacak bağımsız bir kurul oluşturulacak.
   <br/>
   <br/>
   * Hükümetler, halen güvensiz de olsa ateşkes uygulayan milis teşkilatlarına mensup mahkumların hapisten tahliye işlemlerini hızlandıracak.
   <br/>
   <br/>
   * Tutuklular, projenin muhtemelen uygulanmaya başlayacağı hazirandan itibaren suçların ağırlığına göre yapılacak sıralamayla iki yıl içinde erken tahliye edilecek.
   <br/>
   <br/>
   Özetini verdiğimiz bu anlaşma Katolik Cumhuriyetçiler gibi İngiltere ile birliği savunanları da memnun etmedi. Ancak anlaşma kitapçık haline getirilerek halka dağıtılacak ve 22 Mayıs'ta yapılacak referandumla destek istenecek. Referandum kampanyasına ABD Başkanı Bill Clinton da katılarak her iki İrlanda halkından anlaşmaya "evet" demelerini isteyecek.
   <br/>
   <br/>
   Anlaşmanın pürüzlerle de olsa taraflarca kabul edilmesi İngiliz gazetelerinde Tony Blair'in başarısı olarak yorumlandı ve NOBEL'e aday gösterileceği yazıldı. Barışa giden yolda atılan bu önemli adımda kimlerin önemli rol aldığını zaman gösterecek elbette. Belki bu anlaşma ABD'li Senatör George Mitchell'in de söylediği gibi, "aslında tam barışı getirmiyor, uzlaşı ve barış için fırsat oluşturuyor. İki taraftan da bu fırsatı tepmek isteyenler olacaktır." Ancak bizim dileğimiz, barışa gidecek fırsatların kalıcı olması ve insanların teröre kurban gitmemesi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3655-anlasma-tamam-sira-barista.html), [web.archive.org (arşiv bağlantısı)](http://web.archive.org/web/20130912050935/http://www.aksiyon.com.tr:80/aksiyon/haber-3655-anlasma-tamam-sira-barista.html)
