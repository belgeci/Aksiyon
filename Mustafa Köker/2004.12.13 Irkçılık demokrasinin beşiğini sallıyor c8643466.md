# Irkçılık demokrasinin beşiğini sallıyor

*Mustafa Köker 2004.12.13*

<div bgcolor="#FFFEF6">
 <font>
  <img border="0" height="1" src="/web/20060103153456im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103153456im_/http://www.aksiyon.com.tr/resim/523/76.jpg" vspace="5"/>
  </p>
 </font>
 <font class="content">
  LONDRA - İngiltere, her ne kadar demokrasinin beşiği sayılsa da, “farklılıkları” büyük bir hoşgörüyle bağrına bassa da istatistikler endişe verici sonuçlar içeriyor.
 </font>
 <p>
  <font class="content">
   ‘Irkçı Şiddet Kurbanlarına Yardım Vakfı’na yapılan başvurular geçtiğimiz kasım ayı sonu itibariyle 33 bin 374. Aynı rakamın 1994 yılında 3 bin 72 olduğu göz önüne alınırsa 10 yılda 10 kat artış yaşandığı ortaya çıkıyor.
   <br>
    <br>
     Batı yakasındaki Britanya Adası’nı, diğer Avrupa ülkelerinden Manş Denizi ayırır. Denizin ayırdığı Britanya’yı tüp geçitle Avrupa’ya bağlayan tünel de adını aynı denizden aldığı için “Manş Tüneli” olarak bilinir. Britanya sadece coğrafî açıdan değil, insan karakteri, hayat biçimi, çok kültürlülüğü ve muhafazakar yapısı dolayısıyla da ayrıdır Avrupa’dan. Britanya’nın kendine has, ayrı bir doku taşıdığı da söylenebilir. Afrika’dan Asya’ya, Akdeniz ülkelerinden Ortadoğu’ya kadar küçümsenemeyecek bir nüfusun tercih ettiği, Britanya, kozmopolit yapısı kadar, insanlara tanınan serbestliği ile de bilinir. İnsan haklarında tolerans, farklı din ve kültürlere hoşgörü Britanya’yı kıta Avrupası’ndan ayıran diğer özelliklerden birkaçı.
     <br/>
     <br/>
     Bir film yapımcısının öldürülmesinin ardından Müslümanlara karşı artan tepkiler, sadece Hollanda ile sınırlı kalsa belki ‘ırkçılık’ ve ‘yabancı düşmanlığı’ gündem oluşturmayacaktı. Camileri hedef alan saldırılar ve artan gösteriler Hollanda gibi özgürlüklerin geniş olduğu bir ülkeden yükselmeseydi, Avrupa ülkelerinin yabancılara bakışı da sorgulanmayacaktı. Acaba, kıta Avrupası’nda artış gösteren yabancı düşmanlığı ve ırkçı akımların kolu Britanya’ya uzanıyor mu? Britanya’da yabancı kökenlilerin durumu nedir? Bu sorulara bir cümle ile, “Evet İngiltere’de ırkçılık yükseliyor.” demek ne kadar gerçekçi olmaz ise, “Hayır, İngiltere’de yabancı düşmanlığı diye bir kavramdan söz edilemez.” cevabı da durumu tam olarak ortaya koymaz. Çünkü, Britanya söz konusu olduğunda akıllara yerleşmiş olan “demokrasinin beşiği” kavramı hatırlanır hep. Demokrasi mi beşikte, yoksa beşik mi demokrasinin verdiği serbest ortamda sallanıyor? Bunu yaşanmış ve yaşanmakta olan olaylara göz atarak ortaya koyabiliriz.
     <br/>
     <br/>
     Son 10 yılda 10 kat artış
     <br/>
     <br/>
     Çok gerilere gitmeden yaklaşık bir ay önce elde edilen verilere göz attığımızda, İngiltere’de ırkçı sebeplerle işlenen suç ve şiddetin 10 yılda 10 kat arttığını görüyoruz. Yapılan bir araştırma, İngiltere ve Galler’de geçen bir yıl boyunca ırkçı şiddetten mağdur oldukları gerekçesiyle ‘Irkçı Şiddet Kurbanlarına Yardım Vakfı’na başvuranların sayısının 33 bin 374 olduğunu ortaya çıkardı. Aynı rakamın 1994 yılında 3 bin 72 olduğu hatırlandığında, gelişmelerin kaygı verici bir noktaya doğru gittiğini söylemek mümkün. Araştırmayı gerçekleştiren vakıf, rakamlardaki artışta, azınlık mensuplarında yardım görevlilerine güvenin artması gibi unsurların da etkisi olabileceğine dikkat çekiyor, ama ne olursa olsun, bu etkenler, işlenen suçların 10 kat artmasını izah etmeye yetmiyor.
     <br/>
     <br/>
     Yine aynı vakıf tarafından ırkçı şiddetin önüne geçilebilmesi amacıyla hazırlanan bir raporda, 70 tavsiyeye yer veriliyor ve ırkçı şiddetin sadece sokaklarda olmadığına, işyerlerinde bile ırkçı taciz vakaları bulunduğuna işaret ediliyor. Irkçı baskı ve şiddet vakalarının örnekleri arasında azınlık mensuplarına şiddet uygulanması ve bunların posta kutularına köpek pislikleri atılması, küfür dolu mektuplar gönderilmesi gibi birçok olayın bulunduğu da yine aynı araştırma raporunda dile getiriliyor. Bir sivil toplum kuruluşunun açıkladığı bu veriler bile Britanya açısından insanı endişelendirmeye yetiyor.
     <br/>
     <br/>
     Tehlikeli gelişmeler sadece bir araştırma raporunun neticeleri ile sınırlı olsa, “sübjektif bir değerlendirme” diyerek kenara konabilir; ama konunun Avrupa Konseyi’ne kadar uzanması, İngiltere’de ve dolayısıyla Britanya adasında da durumun pek iç açıcı olmadığını gözler önüne seriyor. Geride bıraktığımız hafta Avrupa Konseyi tarafından açıklanan İngiltere odaklı bir rapor da söz konusu vakfın araştırmasını teyit eder mahiyette. Konsey bünyesindeki ‘Irkçılık ve Hoşgörüsüzlükle Mücadele Komisyonu’nun tespitlerinde, İngiltere’de özellikle mültecilere ve iltica talebinde bulunanlara karşı ırkçılık ve ayrımcılığın sürdüğüne dikkat çekiliyor.
     <br/>
     <br/>
     Tek suçlu medya mı?
     <br/>
     <br/>
     Komisyonun verilerinde, ırkçılık ve ayrımcılığın artışındaki en önemli adres olarak medyanın tutumu gösteriliyor. Sorun sadece medyanın tutumu ile sınırlı değil elbette... Bu yılın başında açıklanan bir resmi soruşturma raporunda, ırkçılığın devlet hastanelerine kadar uzandığı belirtiliyordu. Siyahların ve diğer azınlık mensuplarının İngiltere’de milli sağlık sistemi içinde ihtiyaç duydukları ve hak ettikleri teşhis ve tedavi imkânlarından yararlanamadıkları bu raporda açık bir şekilde ortaya konuyor.
     <br/>
     <br/>
     Irkçılık ve ayrımcılık suçlamalarının artması İngiltere’nin bu konudaki sicilini kabartırken, resmi savunmalarda bile suç itiraf ediliyor. Üç yıl önce zamanın Göçmen İşlerinden Sorumlu Bakan Yardımcısı Barbara Roche yapılan ayırımcılığı savunma pişkinliğini göstermişti. Roche suçlamalar karşısında, “Ülke sınırına gelen herkese eşit muamele yapmaya kalkmak işleri yavaşlatıyor.” diyerek adeta yapılan ayrımcılığı resmen teyit ediyordu.
     <br/>
     <br/>
     Yabancılar ‘terörist’ mi sayılmalı ve ‘DGM’de mi yargılanmalı?
     <br/>
     <br/>
     Barbara Roche’nin üç yıl önce, “Mültecilere eşit davranamayız.” savunması 2004 yılı kasım ayına gelindiğinde kamuoyunun önüne “Özel Terör Mahkemeleri” tasarısı olarak geliyordu. İçişleri Bakanı David Blunkett tarafından hazırlanan tasarı, jüri sisteminin kaldırıldığı, telefon dinleme kayıtlarının delil kabul edildiği, resmi suçlama olmadan gözaltına almayı onaylayan yeni mahkemelerin habercisi oluyordu. Bunun Türkçe adı ise Devlet Güvenlik Mahkemesi’nden başka bir şey değildi. Bu gelişmeler, İngiltere’de, yabancılar için ayrımcılığın ve ırkçılığın sürekli arttığını ortaya koyan bir fotoğraf olarak karşımıza çıkıyor.
     <br/>
     <br/>
     Geçtiğimiz günlerde yapılan bir araştırmada da bu fotoğrafa yeni kareler ekleniyor. Müslüman toplum arasında yapılan bu araştırmaya katılanların çoğunluğu, İngiliz hükümeti ve toplumunun Müslümanlara şüpheyle baktığı ve onlardan nefret ettiği kanısında. Resmi raporlar, kamuoyu araştırmaları, anketler ve medyanın yansıttığı biçimi ile istatistikler, Britanya Adası’nda da kıta Avrupası’nda olduğu gibi yabancılara karşı ayrımcılığın sürekli artış gösterdiğini ortaya koyuyor. Bu olumsuz ve karamsar fotoğrafın içinde hiç mi pozitif kare yer almıyor? Bunu söylemek ön yargılı bir yaklaşım olur şüphesiz.
     <br/>
     <br/>
     Irkçılık bir kanser gibi
     <br/>
     <br/>
     Geride bıraktığımız mart ayında Norwich kentinde yapılan bir mahkeme, Britanya’da yabancı düşmanlığı ve ırkçılığın bir bütün içinde sunulamayacağını hatırlattı bize. İngiltere Temyiz Mahkemesi’nin, ırkçı bir İngiliz saldırgana beş yıl önce verilen cezayı bozup 7 aydan 2,5 yıla çıkarması, hukukun farklı toplumlara göre, farklı kararlar vermediğini gösteriyordu. Temyiz Mahkemesi, bir Türk’e yapılan ırkçı saldırı nedeniyle ‘tarihi’ olarak nitelendirilen bir karara imza atarken, cezayı dört kat arttırıyordu.
     <br/>
     <br/>
     Mahkeme, 1999’da Diss kentinde kebap dükkanı işleten bir Türk’e, ‘Türk p...’ diyerek şişeyle saldıran ve yaralanmasına neden olan 21 yaşındaki James Pells adlı sanığın cezasını yedi aydan 2,5 yıla çıkarıyordu. Mahkeme, saldırganın eylem sırasında kurbana ve onun yanında bulunan arkadaşlarına ‘Türk p...’ diye bağırarak hakaret ettiğini, saldırı sonucu dükkan sahibinin yüzüne 15 dikiş atıldığını dikkate alıyordu karar verirken.
     <br/>
     <br/>
     İngiltere Başsavcısı Lord Peter Goldsmith, daha önce verilen cezayı az bulup karara itiraz edince mahkeme yeniden görülüyordu. Norwich’te yapılan temyiz duruşmasına katılan Goldsmith, “Irkçılığın bir kanser gibi var olmaya devam ettiği İngiliz toplumunda, insanların yargıya ve yaşadıkları topluma güvenmelerini sağlamak zorundayız. Bu dava da vereceği mesajla örnek teşkil etmelidir.” diyordu cezanın artırılmasını talep ederken. Lord Goldsmith, İngiltere’de ırkçılık unsuru içeren saldırıların 1988 yılında 4 bin 500 iken, 1999-2000 döneminde 22 bine kadar yükseldiğine de dikkat çekiyordu.
     <br/>
     <br/>
     Başsavcının itirazını dikkate alan mahkeme heyeti, saldırı suçundan aldığı yedi aylık cezayı 21 aya yükselttiği Pells’e ırkçılıktan da dokuz ay hapis cezası veriyordu. Mahkeme kararında, “Kararla hayatın her kademesinde, herkes ırkçılığın şeytanlık olduğunu ve demokratik bir uygarlıkta kabul edilemeyeceğini anlamalıdır.” diyordu. İngiltere ilginç bir ülke. Bir yanda ırkçılığı kansere benzeten savcıların itirazı ile kararlar bozuluyor, diğer tarafta hükümet ‘potansiyel terörist’ olarak algıladığı yabancıları yargılamak için özel Devlet Güvenlik Mahkemeleri’ni kurma hazırlığına yöneliyor.
     <br/>
     <br/>
     İngiltere, ırkçılık ve futbol
     <br/>
     <br/>
     İngiltere’de ırkçılığın hangi safhada olduğu birçok veri ile ortaya konmakla birlikte, futbol maçlarında yaşananlar işin vehametini ortaya koyması bakımından daha net bir örneği oluşturuyor. Önceki hafta Barnebau Stadı’nda oynanan İngiltere-İspanya dostluk maçında yaşananlar, adeta Britanya’yı zor günlerin beklediğinin habercisi oldu.
     <br/>
     <br/>
     İngiltere Milli Takımı’nın siyahi oyuncuları Ashley Cole ve Wright Philips’in topa sahip olduğu anlarda taraftarların maymun sesi çıkarmaları, ayrımcılığın ve ırkçılığın her alanda tehlike oluşturmaya devam edeceğini gösteriyor. Oysa aynı İngiltere, 1980’li yıllarda ırkçılık ve holiganizmi ortadan kaldırmak için “futbolda ırkçılığa son” kampanyaları düzenlemişti. Aradan geçen 20 yıl, ne Brixton olaylarını unutturmuşa benziyor ne de Doğu Londra’da Asya kökenlilere yönelik saldırıları.
     <br/>
     <br/>
     Hollanda’da bir film yönetmeninin öldürülmesi sonucu nükseden yabancı düşmanlığı rüzgarı, kıta Avrupa’sında büyümeden bastırılır mı, yoksa Manş’ı aşıp Britanya Adası’nı da yakar mı, bunu zaman gösterecek. Umarız, gelişmeler İngiltere Başsavcısı Lord Peter Goldsmith’i haklı çıkarmaz ve asrın illeti ırkçılığı kansere dönüştürmez.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19075), [web.archive.org (arşiv bağlantısı)](http://web.archive.org/web/20060103153456/http://www.aksiyon.com.tr:80/detay.php?id=19075)
