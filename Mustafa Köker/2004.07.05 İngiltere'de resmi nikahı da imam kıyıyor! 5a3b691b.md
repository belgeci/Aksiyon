# İngiltere'de resmi nikahı da imam kıyıyor!

*Mustafa Köker 2004.07.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   LONDRA- İngiltere, değişik uygulamaları ile farklılığını ortaya koymaya devam ediyor. Türkiye'de rejim tartışmasına malzeme yapılsa da dini nikah İngiliz hükümetlerinin teşvik ettiği bir uygulama.
  </font>
 </div>
 <div id="newsText">
  <font class="detail-text">
   İngiltere, toplum hayatındaki farklı uygulamaları ile Avrupa Birliği'nin değişik bir rengini oluşturuyor. AB sürecinde Türkiye'nin üyeliğine verdiği destekte, birlik içindeki dengelerin yanı sıra, muhafazakar yapısından dolayı Türkiye ile doku benzerliğinin katkısı olduğuna şüphe yok.
   <br/>
   <br/>
   Demokratik haklar bakımından benzemese de, toplum hayatında bize yabancı olmayan geleneksel yapısı, Ada'yı Türkiye'ye yakınlaştıran unsurlar taşıyor. İnsanların giyim kuşamından, kamusal alana kadar, gelişmekte olan ülkelerde halkın karşılaştığı sorunların birçoğu Ada'da da günlük yaşamın bir parçası. İngiltere bunların bir kısmına pratik çözümler bulmuş. Mesela Türk medyasında zaman zaman adeta "rejim" meselesi olarak yer bulan 'dini nikah', İngiltere'de her dine göre farklı uygulanabiliyor. Kilisenin nikah yetkisi ile belediye evlendirme daireleri arasında çatışma sözkonusu olmadığı gibi, Müslümanların nikah için başvurduğu adres doğrudan camiler olabiliyor.
   <br/>
   <br/>
   10 yıldır imam nikah kıyıyor
   <br/>
   <br/>
   İngiltere'deki camilerde din görevlileri hem dini hem de resmi nikah kıyma yetkisine sahip. Hükümet 1994 yılında farklı dinlere mensup vatandaşlara, dini kurumlarda nikah yaptırma yetkisi verdi. Bunun üzerine yerel yönetimlerin Registration birimleri de, Müslüman toplum için nikah kıyma yetkisini cami ve cami derneklerine devretti.
   <br/>
   <br/>
   Türk ve Müslüman topluma bu yönde hizmet veren merkezlerden biri de Kuzey Londra'daki 'İngiltere Türk İslam Kültür Merkezi Vakfı'. Vakıf, ilk olarak 1995'in ocak ayında Zübeyde  Osman Yılmaz çiftinin resmi nikahını kıydı. İlk uygulamaya belediyeden bir görevli de eşlik etti.
   <br/>
   <br/>
   Tercih camilerden yana
   <br/>
   <br/>
   Londra'da yaşayan Müslümanlar nikah kıydırmak için genellikle belediye nikah dairesi yerine camiyi tercih ediyor. Londra'nın Hackney bölgesinde din hizmetlerinin yanı sıra, kültürel faaliyetleri ile de bilinen Süleymaniye Kültür Merkezi'nin din görevlisi Burhan Aygün, geçtiğimiz günlerde NezireTarık Girgin isimli Türk çiftin nikahını kıyarken, uygulamayla ilgili bilgi verdi. Aygün, ilk zamanlar bölge belediyesinin nikah dairesinden prosedürü anlatmak için bir görevli memurun geldiğini hatırlatarak, "Daha sonra uygulama tamamen bize bırakıldı. Çiftlerin hem dini hem de resmi nikahını aynı anda yapıyoruz. Başvuranlar sadece Türkler ve diğer Müslüman toplumlar değil. Evlenecek çiftlerden biri Müslüman diğeri gayrimüslim olanlar da geliyor" diyor.
   <br/>
   <br/>
   Çiftlerin nikah için evlenme daireleri yerine camiyi tercih etmesinin, inanç faktöründen kaynaklandığını belirten Aygün, nikahın sosyal mesajına dikkat çekiyor: "Nikah, çiftlerin hayatında manevi yönü olan bir sorumluluktur. Nikahını yaptığımız çiftlere bunun önemini anlatıyoruz. Yapılan evliliğin sadece kendilerini değil, toplumu da ilgilendirdiğine dikkat çekiyoruz."
   <br/>
   <br/>
   Prosedür nasıl işliyor?
   <br/>
   <br/>
   Nikahların camide kıyılma prosedürü, çiftlerin randevu alması ile başlıyor. Verilen tarihte camiye gelen çiftler ile şahitleri ve yakınları, imamın evlenme akdi ile ilgili sorularını cevapladıktan sonra nikah defterini imzalıyor. Dini nikahı da aynı anda kıyan imam, yeni evli çiftlere resmen geçerli olan evlilik belgesini veriyor.
   <br/>
   <br/>
   İngiltere'deki bu uygulama herkes tarafından takdirle karşılanıyor. Halk memnun, devlet memnun, din adamları memnun. Her şeyden önemlisi, evlenen çift, dini sorumluluğunu da yerine getirmenin huzuru ile birlikteliğe adım atıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=9C5A4184D2D820FFB241FD047AB06788?newsId=9199), [web.archive.org (arşiv bağlantısı)](http://web.archive.org/web/20120204040446/http://www.aksiyon.com.tr:80/aksiyon/newsDetail_getNewsById.action;jsessionid=9C5A4184D2D820FFB241FD047AB06788?newsId=9199)
