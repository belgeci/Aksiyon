# Cihan TV Network yereli ulusalda buluşturdu

*Mustafa Ak 2012.12.10*

<div class="pNewsDetailMainContent ctx_content" itemprop="articleBody">
 <p>
  Türkiye’nin değişik merkezlerinde yerel yayın yapan 94 televizyon, seyircilerine ulusal ve profesyonel haber programları sunuyor. 10. yılına giren başarının mimarı Cihan Haber Ajansı.
 </p>
 <p>
  Her şey bundan 10 yıl önce başladı. 11 il ve 7 ilçede yaşayanlar sabah saat 07.00’de kendi yerel televizyonlarını açtığında diğer günlerdekinden farklı bir haber programıyla karşılaştı. Adı Anadolu’da Sabah’tı. Yurt ve dünyadan haberlerin yer aldığı programın yayını 2 saat sürdü.
  <p>
   <img alt="" height="372" src="http://web.archive.org/web/20151221223002im_/http://medya.aksiyon.com.tr/aksiyon/2012/12/10/mustafa-cihan-2.jpg"/>
   Cihan Haber Ajansı’nın (CİHAN), Türkiye’de alanında ilk olma özelliği taşıyan Cihan TV Network projesi işte böyle ortaya çıktı. Adından da anlaşıldığı gibi bir network (yayın ağı) projesi olan Cihan TV Network, 2003 yılında Anadolu’da Sabah programıyla yayın hayatına merhaba dedi. CİHAN tarafından kurulan stüdyoda profesyonel bir ekibin hazırladığı programı o gün 18 yerel televizyon seyircisine kendi logoları ile ulaştırdı.
   <p>
    Cihan TV Network projesinin yayın hayatına merhaba dediği yıl, Türkiye zor bir süreçten geçiyordu. Siyasi krizler, ekonomik sıkıntılar, İstanbul’da patlayan bombalar, Amerika’nın Irak’a girmesi ve adını sayamadığımız daha birçok olay. Türkiye, hâlâ 2001 ekonomik krizinin nefesini ensesinde hissediyordu. Medya, krizden en çok etkilenen sektörlerin başındaydı. Elbette bölgesel ve yerel medya da fazlasıyla nasibini almıştı. İşte böyle bir dönemde yayına başlayan Cihan TV Network, yerel medya kurumlarına bir yardım eli uzattı. Hazırlanan programlar sonucunda yayın saatlerini dolduran kanallar prodüksiyon maliyetlerini düşürerek bir nebze de olsa nefes aldı.
    <p>
     Doğru, hızlı, objektif habercilik anlayışını ajans metinlerinden televizyon haberciliğine dönüştüren CİHAN’ın, Türkiye’de alanında ilk olma özelliği taşıyan Network projesi, yerel kanallara kaliteli programlar sağlarken, reklam verenlere de Anadolu’ya en hızlı şekilde ulaşma fırsatı veriyor.
     <p>
      Program sayısı 10 yılda 5’e katlandı Cihan TV Network, her sene büyüyerek yayıncılığını sürdürdü. 2003 yılından bir programla yayın hayatına başlayan ağ, hafta içi ‘Anadolu’da Sabah’, ‘Öğle Bülteni’, ‘Gündem Artı’, ‘Akşam Ajansı’ hafta sonu ise ‘Tatil Sabahı’ haber programlarıyla 2013’te canlı yayın sayısını 5’e çıkardı. Bunun yanında paket programlar da bir bir yayına girdi. 2003 yılında sadece 2 saatlik süre ile yayın yapan Network, 10. yılında, 8,5 saat canlı yayın olmak üzere toplam 17 saatlik yayına ulaştı.
      <p>
       18 yerel televizyondan 94 yerel televizyona: Cihan TV Network programlarını yayın hayatına başladığı 2003’te 18 yerel televizyon kanalı alıyordu. Bu sayı her geçen gün arttı ve gün geçtikçe yerel televizyonlarda Cihan programları boy göstermeye başladı. 10. yıla gelindiğinde Cihan ile iş birliği içerisinde olan televizyon sayısı 94’e ulaştı.
       <p>
        Yerel kanallar kendi logolarını kullanıyor: Cihan TV Network projesinin özelliği Türkiye’de 94 yerel televizyon kanalına profesyonel anlamda haber ve program desteği vermesi. Projenin en önemli özelliği ise kanalların, programları izleyicilerine kendi logoları ile sunması. Ayrıca ulusal standart ve kaliteye sahip stüdyolarda hazırlanan programlar, profesyonel kadrolar tarafından hazırlanıp yayınlanıyor. Canlı haber programlarının yanı sıra sosyal, kültürel ve çocuk programlarının yer aldığı paket programlar da proje aracılığıyla kanallara ve izleyicilere ulaştırılıyor.
        <p>
         Projeyi değerlendiren Cihan Haber Ajansı Genel Müdürü Abdülhamit Bilici, Türkiye’de ve dünyada yaygın haber ağına sahip olan ajans ile yerel televizyonlar arasında büyük bir sinerji oluşturduğunu ifade etti. Projenin, yerel televizyon kanalları ile Cihan Haber Ajansı arasındaki güven ilişkisine dayandığına dikkat çeken Bilici, şunları söyledi: “Anadolu’daki tv kanalları kendi ihtiyaçlarına uygun programları her gün canlı olarak ve kendi logosu ile kullanıyor. Bu, ajansımıza duydukları büyük güvenin göstergesi. Biz de bu güvene layık olmaya gayret ediyoruz.”
        </p>
        <h3>
         <span>
          Yerel kanallardan teşekkür
         </span>
        </h3>
        <p>
         Kon TV Genel Yayın Yönetmeni Nurettin Bay: Cihan TV Network ekonomik sıkıntılarla boğuştuğumuz dönemde doğdu. Bize uzanacak bir el beklemekteydik. O süreci hep beraber hatırladığımızda hem medya hem ülke olarak kötü günler yaşamaktaydık. Cihan TV Network ile çıktığımız yolda önemli başarılar elde ettik. Tarafsız ve objektif yayıncılığın birlikte nasıl oluşacağının güzel örneklerini verdik.
         <p>
          Sivas Radyo TV Yönetim Kurulu Başkanı Ahmet Hasdemir: Bizim yerelde ürettiklerimiz haberlerin haricinde ulusaldan haber kaynağımız oldu. Bu bizim için diğerlerine fark atmak oldu. Bu konuda Cihan bize çok destek oldu. Nice 10 yıllar ilişkimizin devam etmesini diliyorum.
          <p>
           Merkür TV Genel Yayın Yönetmeni İsmail Topçuoğlu: Cihan’ı bundan sonra ciddi bir haber kanalı olarak görmek istiyoruz. Network olarak diğer televizyonlara desteği devam etsin ama ayrıca kendisi de özel bir televizyon olarak yayın hayatına geçerse bu bizi daha mutlu edecektir.
           <p>
            Bolu Köroğlu Televizyonu Yönetim Kurulu Başkanı Ercan Güler: Yerel televizyonlar çok sınırlı imkanlarla çalışıyor. Ekonomik sıkıntıları çok fazla. Kendi yerel haberlerini bile toplamakta zorlanıyorlar. Bu açıdan bakıldığında Cihan, yerellere çok büyük katkı sağlıyor.
            <p>
             Kaçkar TV Yönetim Kurulu Başkanı Adnan Onay: Cihan çok değişik hizmetleri olan bir kuruluş. Çok özgün haberler yapan bir kadrosu var. Hem biz hem izleyicilerimiz Cihan’la çalışmaktan fazlasıyla memnunuz.
             <p>
              Tokat Turhal Süper TV Yetkilisi Süleyman Aykut: Cihan’ın şu anda ulaştığı nokta çok güzel. Ulusal haberleri harika ve biz bunları kendi ilçemizden izleyenlerimizle paylaşabiliyoruz. Cihan’dan çok memnunuz.
              <p>
               Amasya Radyo TV Genel Müdürü Oğuzhan Karataş: Cihan Haber Ajansı, Türkiye’de hem haber noktasında hem de yerel medyaya destek verme noktasında çok güzel bir çalışma yaptı. Başarılarının devamını diliyorum.
               <p>
                Kanal 35 TV Genel Müdür Yardımcısı Mehmet Çelik: Karşılıklı desteklerimiz var. Canlı yayınlarda destekler var. İşbirliğimizden son derece memnunuz.
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/dosyalar/cihan-tv-network-yereli-ulusalda-bulusturdu_534240), [web.archive.org (arşiv bağlantısı)](http://web.archive.org/web/20151221223002/http://www.aksiyon.com.tr:80/dosyalar/cihan-tv-network-yereli-ulusalda-bulusturdu_534240)
