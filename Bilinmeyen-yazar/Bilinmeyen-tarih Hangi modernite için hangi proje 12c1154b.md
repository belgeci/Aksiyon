# Hangi modernite için hangi proje?

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040301224007im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040301224007im_/http://www.aksiyon.com.tr/resim/469/72.jpg" vspace="5"/>
  </p>
 </font>
 <font class="content">
  Kitap, Arap âleminde ve Batı’da yakından tanınan Tarık Ramazan’ın derli toplu bir çalışmasıdır. Türkiye’de pek tanınmayan yazar, köklü ve fakat o kadar da acılı bir âilenin çocuğudur. Babası Said Ramazan, yazarın da giriş bölümünde anlattığı üzere, çileli bir hayat geçirmiştir. Dedesi Hasan el—Bennâ ise, bütün dünyanın yakından tanıdığı önemli bir şahsiyettir.
 </font>
 <p>
  <font class="content">
   Hasan el—Bennâ, sadece hâlâ varlığı ve etkisi devam eden Müslüman Kardeşler (İhvân—ı Müslimîn)’in kurucusu değil; aynı zamanda bütün dünyadaki İslâmî uyanışın önde gelen birkaç şahsiyetinden biridir. Hiç kuşkusuz Hasan el—Bennâ’nın İslâm’a ilişkin yorum ve perspektifleri, yazar torunu üzerinde de derin izler bırakmıştır. İki şahsiyet arasında —ilmî ve entelektüel bakımdan— farklılıklar olsa da, temelde aynı kök—fikre sahip bulunmaktadırlar.
   <br/>
   <br/>
   Tarık Ramazan, “Medeniyetlerin Yüzleşmesi” adını verdiği bu çalışmasında, daha ileri ve üst bir anlatım tekniğini kullanarak, İslâm’ın ve İslâmî değerlerin genel bir tanımını yapmış, yer yer selefleri gibi bazı savunmalar yapma ihtiyacını hissetmiştir.
   <br/>
   <br/>
   Ancak Tarık Ramazan’ın kendisinden öncekilere göre daha analitik bir düşünce yapısına sahip olduğunu söyleyebiliriz. En başta, modern dünya ile İslâm arasındaki sorunun hangi zeminlerde ifadesini bulduğunun tam farkındadır. Sorun, Batı’nın da düşünce, siyaset ve toplumsal hayatında “yeni” ortaya çıkmış bulunan “modernite” konusudur. Bu açıdan Ramazan, ele aldığı konuların kavramsal çerçevesini, ortaya çıkış şekillerini ve tarihî maceralarını anlattıktan sonra, bugün için ifâde ettikleri anlamlara işaret etme gereğini duyar. Dikkatlice yaptığı analizler çerçevesinde duruma ve konusuna göre İslâm’la mukayeseler yapar.
   <br/>
   <br/>
   Ramazan’ın sorduğu en önemli sorulardan biri şudur: İslâm âlemi, öyle veya böyle kendine ihanet etmeden ve İslâm dininin birkaç temelini reddetmeden moderniteye ulaşabilir mi? Yazar bu soruyu cevaplarken, Batı ve İslâm kavramlarının ortak ve ayrı noktalarını belirleme çabasına da girmekte ve şu neticeye varmaktadır: Batı, moderniteye özel bir şekil vermiştir. Bu da, onun tarihine ve referanslarına bağlıdır. Başka bir medeniyet, modernitenin gerçekten farklı olacak gayelerini belirleyip tanımlayabilir: Bu yirminci asrın sonlarında bunu yapabilecek olan da İslâm’dır. Hasan el—Bennâ ve Seyyid Kutub çizgisini iyi takip edenler, söz konusu çizginin yaklaşım tarzı, entelektüel seviye, dil ve retorik açısından hangi noktalara geldiğini anlayabilmek için Tarık Ramazan’ın kitabını okumak zorundadırlar.
   <br/>
   <br/>
   (Ali Bulaç, kitabın önsözünden)
   <br/>
   <br/>
   İslam: Medeniyetlerin Yüzleşmesi
   <br/>
   Tarık Ramazan
   <br/>
   Anka
   <br/>
   400 sayfa
   <br/>
   0 212 621 83 31
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3222&yorum_id=1), [web.archive.org (arşiv bağlantısı)](http://web.archive.org/web/20040301224007/http://www.aksiyon.com.tr:80/detay.php?id=3222&yorum_id=1)
