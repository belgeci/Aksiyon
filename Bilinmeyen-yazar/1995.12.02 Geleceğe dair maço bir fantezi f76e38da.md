# Geleceğe dair maço bir fantezi

*Bilinmeyen-yazar 1995.12.02*

<div>
 <p>
  <font>
   Sylvester Stallone son filmi Yargıç ile tekrar sinema afişlerine çıktı. Bir ara komedi filmlerine yönelen Stallone, bu tür yapımlarla gişe başarısızlıklarına uğrayınca tekrar eski türüne döndü.  Cezalandırıcı ve Dağcı’dan sonra son olarak bir Ingiliz ürünü çizgi kahraman olan Judge Dredd ile sevenlerinin karşısına çıkan Stallone, bu filminde de yine kırıyor, döküyor ve öldürüyor.
   <br/>
   <br/>
   Ancak diğerlerinin aksine bu film  de Cezalandırıcı gibi gelecekte geçiyor. 1977 yılında haftalık bir dergide ortaya çıkan iri kıyım, yüzü örtülü bir kahraman olan Yargıç Dredd,  aslında üç bin yılının  adalet kalesi gibi. Suçluyu yakalayan, yargılayan ve oracıkta cezasını veren bir kanun adamı. Şiddet yönü ağır basan, faşizmin bütün görünümlerinin uygulanması nedeniyle eleştirilen Yargıç Dredd, yirmi yılı aşan bir zaman diliminde çağdaş çizgi romancılığa ağırlığını koydu ve dünyanın en ünlü çizgi dizileri arasındaki yerini aldı. Tabii kahraman üretiminde ve tüketiminde meşhur olan Hollywood yapımcıları Judge Dredd için uyanmakta pek gecikmediler.
   <br>
    <br>
     Yapımda geleceğin şehir tasarımları aynen çizgi romanda olduğu gibi düşünülmüş, birebir maketler kullanılmış; ancak geleceğin şehirlerinin filme kitaptaki güzellikte yansıdığını söylemek zor. Ayrıca filmin konusu da o kadar cazip değil. Belki Judge Dredd’in orijinal çizgi romanlarındaki konulardan biri film için seçilseydi daha ilgi çekici olabilirdi.  Bugüne kadar yapılan en geniş ölçekli filmlerden biri olan Judge Dredd’in yapım öncesi çalışmaları bir yıl sürmüş. Film, yönetmen Danny Connon’un ilk büyük çalışması. Gelecekteki yaşam üzerine fantezileri olanlar ve Stallone hayranları için yine de ideal bir yapım.
     <br>
      <br>
       “ 3. bin yılında yeryüzü, önüne geçilemez felaketlerle tamamen çöle dönmüştür. Geride ise yalnızca birkaç şehir kalmıştır. Küçülen adalet sistemi, yükü ağır polis teşkilatı ile birleştirilir, güçlü ve etkili melezler oluşur: Yargıçlar. Toplumun bu yeni gardiyanları hem yargılama hem de cezalandırma gücüne sahiptir. Ve içlerinde en korkunç olanı da Yargıç Dredd’dir.”
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 189 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21678), [web.archive.org (arşiv bağlantısı)](http://web.archive.org/web/20060528191411/http://www.aksiyon.com.tr:80/yazdir.php?id=21678)
