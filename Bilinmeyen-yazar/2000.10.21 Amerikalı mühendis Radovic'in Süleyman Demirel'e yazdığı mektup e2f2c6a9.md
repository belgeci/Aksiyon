# Amerikalı mühendis Radovic'in Süleyman Demirel'e yazdığı mektup

*Safha V Tam Mikyastaki Enerji Santrallarının İmalatına Ve Yerleştirilmesine Nezaret. 2000.10.21*

<div>
 <p class="spot">
  Amerikalı mühendis Radovic'in dönemin başbakanı Süleyman Demirel'e yazdığı Boğazlardan elekrik üretimi ile ilgili mektubun tam metni şu şekilde;
 </p>
 <p class="metin">
  "Efendim: Türkiye'nin nehir suyu enerjisi bakımından fakir bir memleket olarak görünüşü, şu husus düşünülünce çok değişmektedir: Karadeniz Havzası'nın bütün nehirleri, muazzam bir varlık halinde Türk toprakları içinden İstanbul Boğazı ve Çanakkale Boğazı yoluyla haşmetli bir şekilde akmaktadır. Aksi istikamette görünmez bir deniz—nehri akmaktadır.
 </p>
 <p class="metin">
  Her iki Boğazda, hergün milyonlarca ton suyu bir uçtan diğer uca devamlı bir şekilde hareket ettirmek için milyonlarca beygir gücünün iş başında olduğunu bildiğimiz halde, bu enerjinin mekanik ve elektirik enerjisine pratik ve ekonomik bir şekilde tahvilinin mümkün olup olmayacağı sarih olarak ispat edilmeden önce istifade edilebilir enerji miktarını tahmin etmek vakitsiz olacaktır.
 </p>
 <p class="metin">
  Deniz—akıntılarının kinetik enerjisini (nisbeten ağır sür'atlerde hareket eden muazzam kütleler) mekanik ve elektirik enerjisine tahvil problemlerini senelerden beri etüd etmiş bulunuyoruz.
 </p>
 <p class="metin">
  Normal seyrisefaine müdahale olmayacak yerlerde, deniz dibinden herhangibir derinlikte demirlenmiş veya sabit şamandıradan, sallardan veya mavunalardan asılan yeterli makina tertibatının planını yapmış bulunuyoruz.
 </p>
 <p class="metin">
  Makina tertibatımızın dönme momenti, İstanbul'da ve Boğaziçi'nin her iki kıyısı boyunca mevcut kara tevzi şebekesinde giden muhafazalı jenaratör ve kablolarla nakledilebilmektedir. Dönme momenti, kıyıya universal bağlantılar vasıtasiyle de nakledilebilmekte ve orada elektirik jeneratörü ile veya suya batırılmış makina tertibatının üstünde demirlenmiş sal veya mavunaya bağlanmaktadır.
 </p>
 <p class="metin">
  TEKLİF: Boğaziçi akıntıları potansiyelinden istifade ederek elektirik enerjisi üretimi ile ilgili özel bir fizibilite etüdü ve proje yapmayı teklif ediyoruz.
 </p>
 <p class="metin">
  Etüd, aşağıdaki sayfalarda yürütülecektir.
 </p>
 <p class="metin">
  SAFHA l— Su altında kalabilir ve Boğaziçi akıntılarına adapte edilmiş bir enerji santralinin fizibilite ve mühendislik etüdü; etüd, istenilen herhangibir derinlikte demir atma, nakil hatları, su altındaki makine tertibatına ait resimler, şemalar ve krokilerle detaylandırılmış olacaktır.
 </p>
 <p class="metin">
  SAFHA II— İşleyen bir modelin mühendislik etüdü: Bir mikyas üzerine yapılmış işleyen bir modelin bir su tüneli içinde tecrübe edilmesi, hidrodinamik kuvvetlerin ve dönme momentlerinin ölçülmesi ve derinliğin, değişik akıntı süratlerindeki çalışma şekli üzerindeki tesiri.
 </p>
 <p class="metin">
  Su tüneli içindeki tecrübeye göre işleyen modelin geliştirilmesi ve tadili ve tekrar tecrübe edilmesi.
 </p>
 <p class="metin">
  SAFHA III— Birkaç yüz beygir gücü istihsal edebilecek kapasitede nihai bir işleyen modelin imal edilmesi, Boğaziçi'nde her iki akıntıda, değişik derinlik ve mevkilerde tecrübe.
 </p>
 <p class="metin">
  Tesirli enerjinin gösterilmesi ve ölçülmesi.
 </p>
 <p class="metin">
  SAFHA IV— Su altında kalabilen müteaddit enerji santrallarının yerleştirilmesi için Boğaziçi'ndeki en iyi mevkilerin araştırılması.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/307/haberler/4.htm), [web.archive.org (arşiv bağlantısı)](http://web.archive.org/web/20010712114644/http://www.aksiyon.com.tr:80/2000/307/haberler/4.htm)
