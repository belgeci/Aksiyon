# TÜSİAD’dan sivil itaatsizlik

*Bilinmeyen-yazar 2005.12.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye Sanayici ve İşadamları Derneği’nin (TÜSİAD) Ankara’da yapılan Yüksek İstişare Konseyi’nde (YİK), dernek başkanı Ömer Sabancı ile konsey başkanı Mustafa Koç’un ekonomi ve sanayi haricindeki bazı konularda hükümeti eleştirmesi siyasi atmosferi bir hayli ısıttı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608030503im_/http://www.aksiyon.com.tr/resim/577/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye Odalar ve Borsalar Birliği toplantısına katılan Başbakan Recep Tayyip Erdoğan’ın, Rektör Prof. Dr. Yücel Aşkın ve yazar Orhan Pamuk davalarıyla ilgili ifadelerin yargılama sürecini etkilediğini ve anayasal suç işlendiğini belirtmesinin akabinde Ankara Cumhuriyet Başsavcılığı inceleme başlattı. Başsavcı Hüseyin Boyrazoğlu, basın savcılarının YÖK Başkanı Erdoğan Teziç ve Mustafa Koç dahil, yargıya müdahale niteliği taşıyan bütün konuşmaları mercek altına aldığını belirtti. İnceleme yeni TCK’nın ‘yargı görevini yapanı etkileme’ (277’nci madde) ve ‘adil yargılamayı etkilemeye teşebbüs’ (288’inci madde) suçlarını düzenleyen maddeleri gereği yürütülüyor. 288’inci maddedeki suçu işleyenlere 3 yıla kadar hapis öngörülüyor. TÜSİAD’ın bu yılki istişare konseyinin şeref konuğu, göreve geldiğinden bu yana iş dünyasından gelen davetlere icabet etmeyen Cumhurbaşkanı Ahmet Necdet Sezer’di. Dernek istişare konseylerine sadece bir önemli ismi davet ediyor. Geçen yılki konuk, Başbakan Erdoğan idi. Konsey toplantısında, yargı ve yüksek öğrenimdeki türban ile meslek liseliler konularından başka yüzde 10’luk seçim barajının birkaç puan düşürülmesi de gündeme getirildi. Sızan bilgilere göre, YİK’in basına kapalı bölümünde Sezer de, barajın yüzde 7-8’lere inebileceği yönünde kanaat bildirdi. TÜSİAD, Başbakan Erdoğan’ın ‘daha önce niye gündeme getirmediniz’ sözleriyle eleştirdiği baraj indirimi konusunda, 8 yıl önce Prof. Dr. Bülent Tanör’e hazırlattığı “Türkiye’de Demokratik Perspektifler” başlıklı raporda net öneriler sunmuş. Barajın yüzde 5’e çekilmesini öneren dernek, seçim süresinin ise 4 yıla indirilmesini istemiş. Bu arada CHP ve diğer büyük muhalefet partileri barajın yüzde 10’da kalması gerektiği yönünde görüş belirtti.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23101), [web.archive.org (arşiv bağlantısı)](http://web.archive.org/web/20070608030503/http://www.aksiyon.com.tr:80/detay.php?id=23101)
