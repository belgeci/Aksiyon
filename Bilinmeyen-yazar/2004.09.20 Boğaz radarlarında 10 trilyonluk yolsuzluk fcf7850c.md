# Boğaz radarlarında 10 trilyonluk yolsuzluk

*Bilinmeyen-yazar 2004.09.20*

<div>
 <p>
  <font>
   Türk Boğazları'nda güvenli geçişi sağlamak amacıyla oluşturulan radar sisteminin inşaat ve yapım aşamalarında 10 trilyon liranın üstünde usulsüz ve fazla ödeme yapıldığı belirlendi.
   <br/>
   <br/>
   Cumhurbaşkanlığı Devlet Denetleme Kurulu (DDK) Türkiye'nin prestij projesi olan Boğazlar’daki 45 milyon dolara mal olan radar sisteminde (VTS) trilyonluk yolsuzluk tespit etti. Raporu hazırlayan başmüfettiş Hıfzı Deveci daha önce eski bakanlar Safa Giray ve Cengiz Altınkaya'yı yüce divana gönderen otoyolları raporunu da hazırlamıştı.
   <br>
    <br>
     Denizcilik Müsteşarlığı ile Kıyı Emniyeti ve Gemi Kurtarma İşletmeleri'nin 2001-2003 yılları arasındaki faaliyetlerini inceleyen DDK raporu denizcilik sektörüne bomba gibi düştü. Özellikle projenin Bayındırlık ve İskan Bakanlığı kontrolündeki İstanbul ve Çanakkale illerinde 13 kule, iki kontrol merkezinin yapı ve inşaat kalemlerinde 'özel imalat' adı altında maliyetlerin iki katına çıkarıldığına dikkat çekildi.
     <br>
      <br>
       Piyasa gerçeklerinden kopuk şekilde belirlenen ve onaylanan faturalar yüzünden özel imalât adı altında 2 trilyon 730 milyar lira; radar kuleleri ikmal ihaleleri ve sözleşme dışı ödemeler sebebiyle de 4 trilyon 456 milyar lira fazla ödeme yapıldı. Alüminyum plaka kaplanması, sanatsal seramik yapılması, bina önlerine paslanmaz çelik korkuluk yapılması gibi projeye katkısı tartışılabilecek imalât kalemlerinde 5 trilyon 582 milyar lira ödeme yapıldı. Usulsüz ve hatalı işler yüzünden inşaat maliyetleri 22 milyon dolara çıktı.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 636 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=15819), [web.archive.org (arşiv bağlantısı)](http://web.archive.org/web/20051102151825/http://aksiyon.com.tr:80/yazdir.php?id=15819)
