# Acılı babayı da dolandırmışlar

*Bilinmeyen-yazar 2006.04.03*

<div>
 <p>
  <font>
   Mustafa Güngör 21 yaşındaydı; Meclis Lojmanları'nda öldürüldü. Acılı baba eski Milletvekili Erol Güngör, 15 yıl cinayetin aydınlatılması için uğraştı. Ancak, sır perdesi bir türlü aralanamadı.
   <br/>
   <br/>
   Tarihe 'lojman cinayeti' olarak geçen olayı en son Meclis masaya yatırdı. Meclis Araştırma Komisyonu, raporunu tamamladı. Gerçi faile ulaşılamadı ama 'kördüğümün' sebeplerine ilişkin ipuçları ortaya konuldu. Buna göre, cinayet başından beri iyi soruşturulmamıştı. Ortada, 'örtbas ediliyor' iddialarını körükleyecek ciddi ihmaller söz konusuydu.
   <br>
    <br>
     Meclis'te görüşülen komisyon raporunda, savcı, polis çok sayıda görevlinin kusuruna vurgu yapıldı; eski Meclis Başkanı Mustafa Kalemli hakkında da suç duyurusunda bulunuldu. Vahim olan sadece 'delilleri süpürmeye' varan hatalar zinciri değildi elbette. Dedikodu şeklinde de olsa tanınmış bazı siyasilerin eşlerinin adı raporda çokça geçiyor. Yine, acılı babanın çaresizliğinden yararlanmaya çalışan fırsatçılardan bahsediliyor. Komisyon sırasında ortaya çıkarılan dolandırıcılık girişimi ise şöyle anlatılıyor: "Dolandırıcılıktan hapis yatan bir şahıs, 'cinayetle ilgili bildiklerini' anlatacağını belirterek Erol Güngör'den 1000 YTL almış. Yine, Ankara'da otel işleten bir eski belde belediye başkanının aracılık ettiği ve kendilerini Jitem mensubu olarak tanıtan iki şahıs, bazı telefon kayıtlarından oluşan ipuçları karşılığında 150 bin YTL istemiş. Komisyonumuzun yazısına cevap veren Jandarma Genel Komutanlığı, cinayet konusunda ellerinde bilgi ve belge bulunmadığını belirtmiş, adı geçen şahıslardan birinin emekli jandarma yüzbaşısı olabileceğini bildirmiştir. AVEA şirketi de, yazımızda geçen telefon aboneliğinin bu yüzbaşıya ait olduğunu iletmiştir. AVEA, diğer telefonun ise jandarma lojmanlarında kalan bir şahsa ait olduğunu bildirmiştir."
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1569 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23799), [web.archive.org (arşiv bağlantısı)](http://web.archive.org/web/20070808030810/http://www.aksiyon.com.tr:80/yazdir.php?id=23799)
