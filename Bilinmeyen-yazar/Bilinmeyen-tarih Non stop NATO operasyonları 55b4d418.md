# Non stop NATO operasyonları

*Bilinmeyen-yazar Bilinmeyen-tarih*

<div>
 <p>
  <font>
   Geçtiğimiz hafta içerisinde Bursa"da sonuçlanan operasyonlarda NATO Zirvesi"nde bombalı eylem hazırlığında oldukları belirlenen 16 kişiden 9"u tutuklandı. Operasyonun İstanbul uzantısında da bazı kişi ve mekanlara operasyon düzenlendi.
   <br/>
   <br/>
   Uzaktan kumandalı bombalarla eylem hazırlığı içerisinde olan grubun eylemden sonra Amerikan güçlerine karşı savaşmak üzere Irak"a geçmeyi planladığı da ortaya çıktı.
   <br>
    <br>
     Bursa Emniyeti aslında son iki yıldır yoğun bir şekilde Ortadoğu kökenli örgütler üzerinde çalışıyordu. 2002 Nisanı"nda yapılan İmamlar Birliği örgütüne yönelik operasyonda 11 ay sonra meydana gelecek İstanbul patlamalarının ipuçlarına ulaşılmıştı. Çalışmalarını sürdüren Bursa polisi bu kez de Kuzey Irak kökenli Ensar El İslam (İslam"ın Destekçileri) isimli bir örgütü yapılanma aşamasında çökertti. MİT ile irtibatlı yapılan "Nilüfer Planlı İstihbarat Operasyonu" sonucunda 16 kişi ele geçirildi. Örgütlenmenin lideri Alparslan T. ile ele geçen diğer sanıklar, özellikle haziran ayı sonunda İstanbul"da yapılacak NATO Zirvesi"ne yönelik eylem planı içinde olduklarını itiraf ettiler. Emniyet kaynaklarına göre henüz yeni yapılanan örgüt merkez Osmangazi ilçesinde Arap Şükrü Sokağı içerisindeki sinagoga saldırı planladı. Sanıklar ifadelerinde sinagogun karşısındaki çay ocağında çay içerek keşif yaptıklarını, Tophane sırtlarına çıkarak binaya nereden, nasıl saldırabileceklerini planladıklarını ancak eylem için takvim belirlemediklerini söylediler.
     <br>
      <br>
       Emniyetin operasyonu ile ele geçirilen malzemeler arasında dikkati çeken uzaktan kumandalı bomba sistemleri, ele geçmemesi durumunda yaşanabilecekler hakkında fikir veren cinsten. Uzaktan kumandalı bombalar imal eden örgüt üyeleri bunları dağlarda deneyerek hazırlık yapmışlar. Gerek sanık ifadeleri gerekse de ele geçen malzemeler göz önüne alındığında İstanbul patlamaları gibi büyük çapta bir eylemi gerçekleştirmekten çok uzak oldukları ortada. Ancak tüm dünya liderlerinin toplandığı İstanbul"da meydana gelecek küçük bir patlama bile büyük gürültü kopartabilecekti.
       <br>
        <br>
         Operasyon sonucunda ortaya çıkan tablo ise düşündürücü. Çünkü bu operasyonla birtakım örgüt üyeleri yakalanmış olsa bile ulaşılamayan örgüt üyeleri de olabilir. Üstelik bu tür eylemleri gerçekleştirmek isteyen mihraklar, eylem için militan bulmakta çok da zorlanmıyor. Bursa operasyonunda bir diğer nokta da kilit noktadaki ismin geçtiğimiz yıl sınır dışı edilmiş olması. Kuzey Irak kökenli olan Abbas kod adlı örgüt üyesi, Bursa operasyonunda yakalanan ve lider kadrosunda bulunan Alparslan T. ile irtibatı sağlayıp talimatları veren kişi. İfadelere göre Abbas, muhtelif vakitlerde beraberindeki Suudi Arabistan kökenli kişilerle birlikte Alparslan ile görüşmelerde bulunmuş. Fakat İsveç"te yaşayan Abbas"a ulaşılamadığı için birçok soru da cevapsız kalmışdı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 853 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11449), [web.archive.org (arşiv bağlantısı)](http://web.archive.org/web/20050221154425/http://www.aksiyon.com.tr:80/yazdir.php?id=11449)
