# Provokatörlerin Göz(ü)tepede

*Bilinmeyen-yazar 2005.09.26*

<div>
 <p>
  <font>
   ‘Taksim’e cami’ olayının bir benzeri Kadıköy’de tezgahlanmak isteniyor. İstanbul Büyükşehir Belediye Meclisi’nin ilçenin nadir yeşil alanlarından Göztepe Parkı’na (kararda dinî tesis diye geçiyor olmalı ki gazetelere öyle yansıyor) cami yapılmasına ilişkin kararı farklı mecralara çekiliyor.
   <br/>
   <br/>
   Her karara demokratik tavır konabilir. Kararlardan geri de dönülebilir. Ama olayı ‘İkinci Taksim Vakıası’na dönüştürmenin kimseye faydası yok. Karar sonrasındaki gelişmeler provokasyon kokuyor. Parkın önünden geçen yola “Bu park alanı Büyükşehir Belediyesi Meclis kararı ile cami alanına ayrılmıştır” yazan pankartları kimse sahiplenmedi. Kadıköy Belediyesi yetkilileri kendilerinin asmadıklarını ve kimin astığını da bilmediklerini söylüyor. Bir an için olabilir diyelim. Peki o zaman büyükşehir ekipleri olayın daha fazla büyümesini engellemek için gelip sökene kadar, sorumluluk bölgesindeki pankartları niçin kaldırmadı?
   <br>
    <br>
     Büyükşehir Belediye Başkanı Kadir Topbaş’ın açıklamalarına göre, Göztepe Camii ile ilgili karar aralarında 2 Cumhuriyet Halk Partili üyenin de bulunduğu İmar Komisyonu’ndan oybirliği ile geçiyor. Üstelik, Kadıköy Belediye Başkanı Selami Öztürk, Meclis görüşmeleri sırasında karara itiraz etmiyor. Öte yandan tepkilerin, sanki cami için parkın tamamının kullanılacağı izlenimi vermesi de manidar. Es geçilmemesi gereken bir diğer ayrıntı da, eğer amaç yeşil alanı korumaksa, Öztürk’ün ilçe sınırlarındaki başka yeşil alanları imara açan kararlara itiraz etmemesi. Hatta iki ay kadar önce bir CHP’li meclis üyesinin teklifiyle 40, 50 yıllık çam ağaçlarının bulunduğu Sahrayıcedit’te 3 bin metrekarelik alana benzin istasyonu yapım kararı çıkması.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 562 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22572), [web.archive.org (arşiv bağlantısı)](http://web.archive.org/web/20051227200214/http://www.aksiyon.com.tr:80/yazdir.php?id=22572)
