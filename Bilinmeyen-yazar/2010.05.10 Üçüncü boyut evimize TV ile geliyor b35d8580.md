# Üçüncü boyut, evimize TV ile geliyor

*Bilinmeyen-yazar 2010.05.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   LCD, Plazma, HD Ready ve HD derken 3D televizyonlar da hayatımıza girmeye hazır. Sektörün önde gelen markaları, geçtiğimiz hafta 3D televizyonların tanıtımını yaptı. Tanıtım için Dünya Kupası’nın seçilmiş olması da rastlantı değil.
  </font>
 </div>
 <div id="newsText">
  <font class="detail-text">
   <p class="MsoNormal">
    Sporun birçok dalı, dünyanın her yerinde ciddi ilgi görüyor. Fakat futbol, bunlar arasında en çok izleyicisi olan branş. Şu aralar futbol takipçileri yeni bir heyecana hazırlanıyor. Çünkü dört yılda bir gerçekleşen Dünya Kupası’na sayılı günler kaldı. Güney Afrika’daki 2010 Dünya Kupası’nın hakkını vererek izlemek için işinden izin almayı düşünenler bile var. Teknoloji açısından bakıldığında da bu turnuvanın heyecan verici tarafı, maçların 3D (üç boyutlu) televizyonlardan daha gerçekçi bir görüntüyle izlenebilecek olması.
   </p>
   <p class="MsoNormal">
    Evet, LCD, Plazma, HD Ready ve HD derken sonunda 3D televizyonlar da hayatımıza girmeye hazır. Teknoloji üreticisi Samsung, Sony, Panasonic ve LG gibi markalar, geçtiğimiz hafta 3D televizyonlarının tanıtımını yaptılar. Tanıtım için Dünya Kupası’nın hemen öncesinin seçilmiş olması da rastlantı değil.
   </p>
   <p class="MsoNormal">
    3D deneyimi hayatımıza ilk olarak Avatar filmiyle girdi. Sinemalara giderek çılgın kalabalıklar ve kalın gözlükler eşliğinde filmi izledik. Görüntü üçüncü boyuta ilk geçtiğinde garip tepkiler veren izleyiciler oldu. Heyecanları yüzlerinden okunuyor ve o çirkin gözlüklere aldırmadan üçüncü boyutun tadını çıkarıyorlardı. Gerçek olamayacak bir dünyayı, gerçekten içinde olduğu hissiyle izlemek heyecan verici bir tecrübe. Şimdi 3D televizyonların satışa sunulması, aynı heyecan verici deneyimi evimizde de yaşama imkânı sunacak. Fakat bu deneyimi yaşamak isteyenler için belirtmemiz gereken bazı sorunlar var:
   </p>
   <p class="MsoNormal">
    1-) 3D televizyonların yayın problemi olacak. HD yayın yapabilen henüz 10 civarında televizyon kanalı varken; 3D izlenebilecek kanal bulmak hayli zor olacak. Dünya Kupası maçlarını 3D yayınlamayı planlayan dünya kanalları vardı ama henüz başarabildiğini duyuran bir tanesi yok.
   </p>
   <p class="MsoNormal">
    2-) ‘3D kanal izleyemedim, hiç olmazsa film izliyeyim’ diyenler için de içerik, problemli bir gerçek olarak karşılarında duruyor olacak. Öncelikle 3D video oynatacak bir player almanız gerekiyor. Ardından da 3D video bulmanız gerekecek. Televizyonu alırken firmalar birkaç tane hediye ediyorlar. Fakat bu yeterli olmayacaktır.
   </p>
   <p class="MsoNormal">
    3-) Televizyonu izlerken aynen sinemada olduğu gibi gözlük kullanmak zorundasınız. Hâlihazırda gözlük kullananlar için ikinci bir gözlük problem oluyor. Ailecek oturup bir üç boyutlu film izleyelim dediğinizde yarı yolda kalabilirsiniz. Çünkü televizyonlarla çoğunlukla sadece bir gözlük veriliyor. Eğer aileniz henüz çekirdek seviyesindeyse bir tane daha alarak sorunu çözebilirsiniz. Ancak çekirdek biraz büyük ise birlikte sürülecek üçüncü boyut keyfi ya hayal olacak veya pahalıya mal olacak. Gözlükle ilgili bir ayrıntı daha… Gözlükler pille çalışıyor ve üzerindeki USB portu üzerinden şarj etmeniz gerekiyor.
   </p>
   <p class="MsoNormal">
    4-) Üçüncü boyut aslında bir göz yanılsamasıyla elde edildiği için uzun süre izlendiğinde bir baş ağrısına neden oluyor.
   </p>
   <p class="MsoNormal">
    5-) Televizyonlar 40-50 inç arasında iki boyuttan satışa sunuluyor (markaya göre değişiyor). Fiyatları da 5 bin ila 10 bin TL arasında...
   </p>
   <p class="MsoNormal">
    Bu saydıklarımız, aslında yeni bir platform oluşturuluyor olmasından kaynaklanıyor. Henüz standartlaşma yolunda küçük adımlar atılan 3D televizyon teknolojisi, öncelikle daha küçük televizyonlara, oradan bilgisayar monitörlerine doğru geçiş yapacaktır. Geçiş aşaması aynı zamanda gelişme aşaması ve değişme aşaması da olacaktır. Muhtemelen gözlük kullanım zorunluluğundan kurtulacak ve daha kullanışlı olacaktır. Gelişim ve değişim, teknolojinin standartlarının oturmasını, seri üretimin artmasını ve fiyatların da düşmesini beraberinde getirecektir. Benzer süreçler daha önce piyasaya çıkan bütün yeni teknolojiler için aynı şekilde işlemişti.
   </p>
   <p class="MsoNormal">
    Sözün özü; 3D, henüz çok yeni bir teknoloji olması dolayısıyla hem kullanışlı değil hem de oldukça pahalı. Üç boyutlu Dünya Kupası hayalleri de 2014’e ertelenecek gibi görünüyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7FA0BEE1F0FFC8DD5641809AFA488301?newsId=26761), [web.archive.org (arşiv bağlantısı)](http://web.archive.org/web/20130106074353/http://www.aksiyon.com.tr:80/aksiyon/newsDetail_getNewsById.action;jsessionid=7FA0BEE1F0FFC8DD5641809AFA488301?newsId=26761)
