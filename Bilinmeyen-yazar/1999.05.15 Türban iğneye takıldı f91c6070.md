# Türban iğneye takıldı

*Bilinmeyen-yazar 1999.05.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türban' ve 'başörtüsü' arasındaki tek fark olan 'toplu iğne' gündemdeki yerini korumaya devam ediyor.
  </font>
 </div>
 <div id="newsText">
  <font class="detail-text">
   Geçen sayımızda yine bu köşede türbanın 'devlete isyan ile eş tutulduğunu'ortaya koymuştuk. 'Derin devlet'in türban endişelerini yansıtan açıklamalar, daha önceki dönemlerde de birbirinden çarpıcı yaklaşımlarla dile getirilmişti. Ancak, gerek geçmişte gerekse günümüzde bu konu ele alınırken işin 'insan hakları, demokrasi ve inanç' boyutları hep geri planda tutulmuş ve 'isyanın sembolü haline getirilen türban'yasaklanmaya çalışılmıştır.
   <br/>
   <br/>
   Bu arada halkın başörtüsü konusundaki hassasiyeti ve kadınların büyük çoğunluğunun başının örtülü olduğu gerçeği dikkate alınarak, halkı yasakla karşı karşıya getirmemek için 'başörtüsü ve geleneksel örtünmeye karşı olunmadığı' ısrarla vurgulanmıştır. Aslında kendi içinde büyük bir tenakuzu içeren bu yaklaşım, ne var ki giderek daha geniş bir şekilde kabul görmekte ve kendisine uygulama alanı bulmakta. Bu konuda geçtiğimiz hafta yaşanan iki olay bu gerçeği net bir şekilde ortaya koyuyor.
   <br/>
   <br/>
   Birincisi; MHP Antalya Milletvekili Nesrin Ünal'ın MHP grup toplantısına başı örtülü katılması ile yaşandı. Gazeteler Nesrin Ünal'ın 'toplu iğne' kullanmadan çenesinin altından bağlayarak başını örtmesini 'türban yerine başörtüsü' şeklinde verdiler. Milliyet ve Star gazeteleri birer adım daha atarak hadiseyi, 'Türk geleneklerine uygun' ve 'Anadolu kadının örttüğü gibi' ifadeleri ile verdiler.
   <br/>
   <br/>
   İkincisi ise; uzaktan bir tanıdığımın anlattığı ilginç bir olay. Asker ziyaretine giden bir anneye kapıdaki nöbetçiler, 'teyze iğneni çıkarıp, alttan bağlarsan içeri alabiliriz' demişler.
   <br/>
   <br/>
   Bu iki örnekten hareketle, inançlı insanlar için gaye 'örtünme' olduğuna göre, 'iğneli, iğnesiz' ne fark eder? Umarım bu hoşgörülü yaklaşım (!) tüm kamu ve yan kuruluşlarında uygulanır ve 'türban krizi' de toplumu germeden, halk ve devleti karşı karşıya getirmeden karşılıklı anlayış ile sona erer.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5057-turban-igneye-takildi.html), [web.archive.org (arşiv bağlantısı)](http://web.archive.org/web/20130810005022/http://www.aksiyon.com.tr:80/aksiyon/haber-5057-turban-igneye-takildi.html)
