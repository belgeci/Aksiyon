# "Şemsiye örgüt" kuruldu

*Bilinmeyen-yazar 1999.05.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dört ülkeden 29 Kürt grubu bir araya getiren Kürdistan Ulusal Kongresi, ilk toplantısını Hollanda'nın başkenti Amsterdam'da gerçekleştirdi.
  </font>
 </div>
 <div id="newsText">
  <font class="detail-text">
   Söz konusu kongrenin oluşmasında PKK'nın siyasi kolu gibi çalışan, Yaşar Kaya başkanlığındaki "Sürgündeki Kürt Parlamentosu" etkin bir rol oynadı. Kongre için çalışmalar, PKK terör örgütünün başı Abdullah Öcalan henüz yakalanmadan önce başlatılmıştı.
   <br/>
   <br/>
   Nitekim, Öcalan da kongre çalışmaları ile ilgili, İmralı'da DGM savcılarına verdiği ilk ifadesinde, "Ulusal Kongre'yi bir şemsiye örgüt olarak düşündük" diyerek, bu konudaki planlarını şöyle anlatıyor: "Sürgünde Kürt Parlamentosu'nu içine almakla birlikte, bu parlamentonun dışında kalan grupları yani dünyadaki bütün Kürtleri kapsayacak şekilde oluşturulan bir örgüt olacaktı. Bu örgütün amacı Kürtler içindeki anlaşmazlıkları çözmek, Kürtler adına genel diplomasi faaliyetini yürütmek şeklinde iki esas da toplanabilir."
   <br/>
   <br/>
   Öcalan'ın bu tespitlerini temsilcisi Yaşar Kaya da ilginç bir şekilde kongrenin açılış konuşmasında tekrarlıyor. Ulusal Kongre'nin Kürtlerin sesini dünya kamuoyuna duyuracağını ve Kürtleri dünya sahnesine taşıyacağını kaydeden Kaya, "Yoğun tartışmalar sonucunda böylesi bir karar alındı. Kongre Kürtler arasında diyalogu sağlayacak ve iç savaşı biterecektir" diyordu.
   <br/>
   <br/>
   Amsterdam'da ilk kez toplanan Kongre için bölücü örgüt PKK'nın yayın organı Özgür Politika gazetesi, "Kürtler, böylece 1639 yılında Qasri Şirin'de Kürdistan'ın parçalanışını sağlayan ve 1923'te bunu resmileştiren Lozan Antlaşması'nı da tarihe gömerek ulusal birlik için büyük bir adım atmış oldu" yorumunu kullandı.
   <br/>
   <br/>
   Kongre'ye PKK dışında, Suriye, Irak ve İran'dan Kürt gruplar katılırken, Lübnan'dan Kürt asıllı Dürzi Lider Velid Canbolat ile İsveç, Galler, Mısır, Ukrayna ve İtalya'dan milletvekilleri ve gözlemciler katıldı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5108-semsiye-orgut-kuruldu.html), [web.archive.org (arşiv bağlantısı)](http://web.archive.org/web/20130814130430/http://www.aksiyon.com.tr:80/aksiyon/haber-5108-semsiye-orgut-kuruldu.html)
