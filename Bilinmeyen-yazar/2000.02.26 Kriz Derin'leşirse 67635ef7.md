# Kriz Derin'leşirse

*Bilinmeyen-yazar 2000.02.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhurbaşkanlığı seçimi ciddi bir kriz haline gelirse ve Demirel yeniden cumhurbaşkanı olmazsa acaba ne olur? Fazilet Partisi'nin son zamanlarda cevabını en çok aradığı soru bu. Bu soru aslında bir korkuyu da içinde barındırıyor.
  </font>
 </div>
 <div id="newsText">
  <font class="detail-text">
   Böyle bir kriz döneminde asker kökenli biri Köşk'e çıkarsa Fazilet Partisi'nin kapanma süreci hızlanacaktır. İşte en büyük korkuları da bu.
   <br/>
   <br/>
   FP kulislerinde, Genelkurmay eski Başkanı İsmail Hakkı Karadayı'nın ismi cumhurbaşkanlığı için sık sık telaffuz edilmeye başlandı. FP milletvekilleri böyle bir durumda ortaya 'kaygı' duydukları bir tablonun çıkacağını ve partilerinin kapatılması operasyonunun 'ivme' kazanacağı görüşünü savunuyorlar. FP'liler 'Doğacak bir karışıklık tüm adayları devre dışı bırakabilir ve parlamento dışından bir arayış gündeme gelebilir. Bu durumda Çevik Bir isminin yıpranmasından ötürü Karadayı'nın ismi öne çıkabilir. Bu da geriye dönüş anlamına gelir' yorumunu yapıyorlar.
   <br/>
   <br/>
   Mesut Yılmaz işte tam böyle bir durumda devreye girmeyi düşünüyor olabilir. Ancak tüm bu hesapları çok derinden sezinleyen bir başka lider daha var. O da MHP Genel Başkanı Devlet Bahçeli. Bahçeli hatırlayacağınız gibi Mesut Yılmaz'ın Süleyman Demirel'in yeniden cumhurbaşkanı seçilmesi konusunda samimi olmadığını, bundan yaklaşık bir buçuk ay önce söylemişti. Bahçeli'nin yanılmadığı çok geçmeden anlaşıldı.
   <br/>
   <br/>
   Bahçeli Meclis Grubu toplantısında yaptığı konuşmasında cumhurbaşkanlığı seçiminin bir krize dönüşmesi ihtimalini ve bunun muhtemel sonuçlarını sezinlemiş görünüyordu.
   <br/>
   <br/>
   DYP Genel Başkanı Tansu Çiller de zekice bir politika izliyor. Refahyol dönemindeki "hırçınlık" politikasını rafa kaldıran DYP lideri Tansu Çiller, cumhurbaşkanlığı seçiminde izlediği stratejiyle bir taşla üç kuş vurmayı hedefliyor: Açık desteğiyle Demirel'i memnun etmek, referandum teklifiyle FP'yi küstürmemek, DSP ve MHP'ye "Biz de ortak olabiliriz" mesajı vermek.
   <br/>
   <br/>
   Çiller iktidarın, "Bir kişinin iki dönem cumhurbaşkanı olabilmesine" imkan tanıyacak Anayasa değişiklik teklifini destekleyerek, Refahyol döneminde ilişkilerini dondurduğu Demirel'le yeniden yakınlaşmayı sağladı. Çiller'in, 18 Nisan seçimleri sonrası hükümet arayışlarında ANAP'a öncelik tanıyan Başbakan Bülent Ecevit ile "DYP'liler biraz dinlensinler" diyen MHP lideri Devlet Bahçeli'nin, partisine yönelik "tereddütlerini" aşmak için, "DYP'nin dışardan destekleyeceği DSPMHP koalisyonu formülünü" gündeme getirebileceği öğrenildi.
   <br/>
   <br/>
   Çiller, FP ile ortak hazırladığı "Halk seçsin teklifi"nin arkasında durarak FP'yi de dışlamadığını göstermiş oldu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5892-kriz-derinlesirse.html), [web.archive.org (arşiv bağlantısı)](http://web.archive.org/web/20140115020442/http://www.aksiyon.com.tr:80/aksiyon/haber-5892-kriz-derinlesirse.html)
