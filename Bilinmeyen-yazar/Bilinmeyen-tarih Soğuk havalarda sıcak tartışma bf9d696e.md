# Soğuk havalarda sıcak tartışma

*Bilinmeyen-yazar Bilinmeyen-tarih*

<div>
 <p>
  <font>
   Havalar iyiden iyiye soğudu ve klasik bir tartışma yeniden gündeme geldi: Hangi ısınma yöntemi daha ekonomik?
   <br/>
   <br/>
   Anadolu'da yaşayanlar “kömürden şaşmam” derken büyük şehirde yaşayanlar içinse doğalgazın alternatifi bile bulunmuyor. Doğalgaz, kömür, elektrik, LPG ve tezek gibi bildik ısınma yöntemlerine güneş ışığı sistemleri gibi yeni alternatifler eklense de ısı tartışması sürüyor. Hangi ısınma yönteminin verimli olduğunu net olarak kimse bilmiyor; ancak tartışma ilkbahar ışıklarıyla sonlanacak.
   <br>
    <br>
     Ekonomik ısınma hesaplamalarının her şeyden önce kişiye özel yapılması gerekiyor. Örneğin yakma sistemlerinin otomatik olması ve emniyet tedbirlerinin sağlanabilmesiyle fiyat ve kullanım avantajı veren doğalgaz, evine sadece birkaç saat uğrayanlar için pahalı olabiliyor. Yine merkezi sistem ısıtmanın pahalı olduğunu savunanlar için bazen lokal ısıtma bir servete mal olabiliyor.
     <br>
      <br>
       Doğalgaz ve Kalorifer Teknisyenleri Odası İstanbul Bölge Temsilcisi Kazım Kartal’ın ısınma tarifine göre ısınma yakıtları tamamen kişinin ihtiyacına ve bulunduğu şehre göre belirlenmeli: “Eğer ısıtmada tek tercih nedeni para olsaydı herkesin linyit kömürü kullanması gerekirdi. Yine en pahalı ısınma yöntemi olan elektrik ve motorini de kimsenin kullanmaması gerekirdi. Oysa elektrik ve motorinin kullanımı linyitten daha fazla. Ankaralılar kömürü ucuz ve pratik biçimde kullanırken İstanbullular doğalgaz tercihinde ısrarlı. Katalitikler ucuz olmasına rağmen başağrısı yapabiliyor. Kalabalık ailelerse ısrarla lokal ısıtıcı görevini yapan soba, elektrikli ısıtıcı, katalitik gibi araçları kullanırlarsa ısınmaya servet ödeyebilirler.”
       <br>
        <br>
         Kazım Kartal, ayrıca doğalgaz kombilerinin 50 dereceden aşağıda bırakılmaması gerektiğini belirterek “Daha düşük ayarlar duvarları soğutur ve bacalarda yoğunlaşmadan kaynaklanan rahatsızlıklar oluşur.” diyor. Türkiye'de yaklaşık 15 milyon hane var, bu hanelerin büyük kısmında ısıtma sorunu halen devam ediyor. Birçok fakir ülkede bile ısıtma sorunu bulunmazken Türkiye'de milyonların yılın büyük kısmında titremesi oldukça manidar.
         <br/>
         <br/>
         Milyonlarca hanenin ısıtma sistemindeki rahatsızlıklar firmaları da yeni buluşlar yapmaya itiyor. Son yıllarda ısıtma piyasasına iddialı bir giriş yapan Ufo Güneş Isı sistemleri ise oldukça iddialı. Güneş enerjisinin özellikleri üzerinde uzun yıllar araştırma yapıp sonunda elektrik enerjisini güneş ışınlarına benzetmeyi başaran Ufo Enerjisi, bulunduğu ortamı ısıtıp ortama verilen ısıyı yüzde 82 oranında arttırdığı iddiasıyla satış yapıyor.
         <br/>
         <br/>
         NNR Şirketlerinin Türkiye için geliştirdiği Ufo'yu anlatan şirket koordinatörü Abdullah Yeşil, ürünlerinin en büyük özelliğinin güneş ışığını taklit etmesi ve lokal ısı vermesi olduğunu belirterek “Bizim ürünlerimiz bulunduğu ortamda yöneldiği objeyi birkaç saniye içinde ısıtıyor ve bu ısıtma hem ucuz hem sağlıklı. Biz lokal bir ısıtıcıyız ancak açık hava ısıtmasında da yöneldiğimiz objeyi en iyi biçimde ısıtıyoruz. Tesis maliyeti yok ve ısınma anında olduğu için masrafsızız” diyor.
         <br/>
         <br/>
         Isı teknolojileri üzerinde uzun araştırmalar yaptıktan sonra ısının da tıpkı ışık gibi sadece bulunulan ortamlarda kullanılacağını söyleyen Abdullah Yeşil, “Yaşanılan ortamı en iyi ısıtmak ekonomik bir tercihtir. Kullanılmayan yerleri ısıtmak ve ısınmak için büyük alt yapı yatırımı yapmak geride kalıyor. Cami, restoran gibi yerlerde bizim ürünümüz tam 50 kat verim sağlıyor; çünkü biz mekanın kubbesini değil insanların bulunduğu yeri ısıtıyoruz.” diyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2213 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19253), [web.archive.org (arşiv bağlantısı)](http://web.archive.org/web/20050322011125/http://www.aksiyon.com.tr:80/yazdir.php?id=19253)
