# Putin’den ‘ortaklık’ çağrısı

*Bilinmeyen-yazar 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ABD ve Avrupa ile görüşmelerinde tatlı sert bir ritim tutturan Rusya Devlet Başkanı Vladimir Putin, AK Parti’nin 22 Temmuz seçiminde elde ettiği başarı için Başbakan Recep Tayyip Erdoğan’a gönderdiği kutlama mesajında, iki ülke arasındaki ilişkilerin ‘ortaklık’ seviyesine çıkarılmasını arzuladıklarını dile getirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070809233346im_/http://www.aksiyon.com.tr/resim/660/08.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Putin, mesajında Türkiye ve Türkleri nitelerken ‘dost’ kelimesini kullanmayı tercih etti. Kremlin Basın Sekreteri Birinci Yardımcısı Dimitri Peskov, Putin’in mesajına dair yazılı açıklamada, şöyle dedi: “Partnerimiz Türkiye ile ilişkilerimiz gelişmiş vaziyette ve yeni ufuklar vaat eden bir durum söz konusu. İlişkilerimizin ekonomik temeli çok sağlam. Bunun siyasi ilişkilerimizin temelinin de gelişmesine çok büyük katkısı olacağına inanıyorum.” Putin, karar ve uygulamalarıyla Soğuk Savaş günlerini hatırlatıyor. Rusya, Avrupa Konvansiyonel Kuvvetler Anlaşması’na (AKKA) katılımını askıya aldı. Avrupa’yı, ABD güdümünde olmakla itham eden Putin, silah gücünü artıracaklarını ve istihbaratlarını kuvvetlendireceklerini açıkladı. Putin’i en fazla teyakkuza geçiren gelişme ise ABD’nin Doğu Avrupa ülkelerine füze savunma sistemi kurmak istemesi. Bu arada Rusya, Türkiye’nin Orta Asya ülkeleriyle irtibatını da çok yakından izliyor. Dışişleri Bakanı Abdullah Gül’ün, Türk cumhuriyetlerine vize uygulamama projesinden söz etmesi Rusya’da geniş yankı buldu. Rus gazetesi RBC Daily, Türkiye’nin Avrupa Birliği sürecinin tıkanma ihtimaline karşı, Orta Asya ve Kafkas alternatiflerine yöneldiğini yazdı.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28050), [web.archive.org (arşiv bağlantısı)](http://web.archive.org/web/20070809233346/http://www.aksiyon.com.tr:80/detay.php?id=28050)
