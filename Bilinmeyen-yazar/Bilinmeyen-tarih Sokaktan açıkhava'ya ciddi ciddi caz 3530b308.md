# Sokaktan açıkhava’ya ciddi ciddi caz

*Bilinmeyen-yazar Bilinmeyen-tarih*

<div>
 <p>
  <font>
   <img src="/web/20050301161401im_/http://www.aksiyon.com.tr/resimler/394/muzik2.jpg"/>
   Geçtiğimiz sekiz yıl boyunca caz, Dünya Müziği, rock ve caz etkileşimli modern müziklerin en usta isimlerini İstanbul’da ağırlayan ve Temmuz ayını müziğin coşkusuyla dolduran Uluslararası İstanbul Caz Festivali’nin dokuzuncusu 5—20 Temmuz 2002 tarihleri arasında gerçekleşecek. İstanbul Kültür ve Sanat Vakfı’nın düzenlediği Festival, bu yıl 39 topluluk ile 400’ün üzerinde yerli ve yabancı müzisyeni ağırlayacak.
   <br/>
   <br/>
   Geçtiğimiz son birkaç yılda caz içine pek çok başka türü de alıp kuşanarak gelen bir platform oldu; herhangi bir türe girmeyen müzik caz kapsamında değerlendirildi ve bu yüzden caz festivali pek alışık olmadığı yüzlere ve gruplara sahne oldu. Bu yıl düpedüz “caz” olacak festivalde, caz dinleyicisini tatmin edecek bir program düzenlenmiş, kimler var kimler...
   <br/>
   <br/>
   Festival, 5 Temmuz günü, saat 17:00’de, hip—hop ve funk gibi özgün türlerle buluşturan Coolbone’un İstiklal Caddesi turu ile başlayacak. Üç gün sonra Rio’nun karnaval davulcuları “Funk’n Lata” İstiklal Caddesi’nde boy gösterecek.
   <br/>
   <br/>
   Festivalin ağır topları ise Açıkhava’da sahne alacaklar. 8 Temmuz’da Charlie Parker’ı Anma Gecesi var. Cazın en büyük müzisyenlerinden Charlie Parker’ın müziğine adanan “Birds of a Feather” adlı projesiyle usta davulcu Roy Haynes, çağımızın en usta müzisyenlerinden Kenny Garrett(saksofon)’i bir araya getiriyor. 9 Temmuz akşamı “Brezilya Samba Gecesi”nde Funk’n Lata ve üç yıl önce festivalde unutulmaz bir konser veren Brezilya’nın en ünlü sanatçısı Daniela Mercury sahne alıyor. 10 Temmuz gecesi “Miles Davis ve John Coltrane Anma Gecesi”nde bu iki dev sanatçının günümüz müziğine etkileri bir kez daha gözler önüne serilecek. 12 Temmuz’da misafir sanatçı Mounir Troudi’nin katılımıyla Eric Truffaz Ladyland Quartet’in ardından, modern cazın rotasını çizen öncülerden, davul ve vurmalı çalgılar ustası Billy Cobham “The Art of Five” projesiyle konser verecek. 13 Temmuz’da eğitmenliğini yürüttüğü atölye çalışmalarıyla 100 öğrenciden oluşan bir ritm—perküsyon grubu kuran usta sanatçı Okay Temiz, bu büyük ekiple bir perküsyon gösterisi sergileyecek. 15 Temmuz’da rock tarihinin en büyük sanatçılarından Marianne Faithfull ilk kez İstanbul’da konser verecek. Taraf De Haïdouks ve ünü sınırlarımızı aşan Laço Tayfa Big Band’in aynı sahneyi paylaşacağı 18 Temmuz gecesinde Balkan müziğine dair bir müzik cümbüşü gerçekleşecek.
   <br/>
   <br/>
   Lütfi Kırdar’da klasik müzikle cazın yakınlaştığı projeler izleyicilere sunulacak. 14 Temmuz’da Charlie Haden ve Pat Metheny “Missouri Sky Duets” projesiyle, 15 Temmuz’da ise Fazıl Say karşımızda olacak. Gonzalo Rubalcaba Trio, 16 Temmuz’da “Küba Cazı Gecesi”nde müzikseverlerle buluşuyor.
   <br/>
   <br/>
   Bu yıl Esma Sultan Yalısı, Latin müziği ve dansları ile renklenen büyülü gecelere ev sahipliği yapacak. Festival’in bir diğer vazgeçilmez mekanı Babylon, dünya müziği, çağdaş ve standart caz, rock ve etnik etkileşimli eklektik müzikler ile birbirinden farklı bir çok türe kucak açacak. Hint müziği ve sanatının geleneklerini içtenlikle yansıtan Maharaja dans, ritm ve görsellik dolu performanslarıyla 5 ve 6 Temmuz geceleri Babylon’da olacak. Güçlü sesi ve büyüleyici güzelliğiyle caz sahnesinin en heyecan verici yeni sanatçılarından biri olarak kabul edilen Jane Monheit, 9 Temmuz’da aynı mekanda sahne alacak.
   <br/>
   <br/>
  </font>
 </p>
 <p>
  <font>
   (Bu yazı 268 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1378), [web.archive.org (arşiv bağlantısı)](http://web.archive.org/web/20050301161401/http://www.aksiyon.com.tr:80/yazdir.php?id=1378)
