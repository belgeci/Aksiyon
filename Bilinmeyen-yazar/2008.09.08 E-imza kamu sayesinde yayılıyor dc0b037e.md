# E-imza kamu sayesinde yayılıyor

*Bilinmeyen-yazar 2008.09.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kamu kurumlarının yoğun olarak kullandığı e-imza, eğer vatandaşı devlet kapılarında dolaşmaktan kurtaracak projeler sunulursa hızla yayılacak.
  </font>
 </div>
 <div id="newsText">
  <font class="detail-text">
   Elektronik imza (e-imza) kanunu yürürlüğe girdikten sonra imzalar verilmeye başlandı. TÜBİTAK’ın da içerisinde yer aldığı 4 yetkili kuruluşun şu ana kadar verdiği e-imza sayısı binlerle ifade ediliyor. İnternetin yaygınlaşmasına ve kullanılmasına paralel olarak arttığı ifade edilen e-imzanın lokomotifi ise kamu kurumlarının projeleri. Dış Ticaret Müsteşarlığı’nın başlattığı zorunlu uygulamaya zamanla Sanayi Bakanlığı, Adalet Bakanlığı, Gümrük Müşavirleri ve Patent Enstitüsü dahil oldu. Kamu projeleri sayesinde büyüyen e-imzanın 2010 yılı hedefi bir milyon kullanıcı sayısına ulaşmak.
   <br/>
   <br/>
   Amerika, Avrupa, Kanada, Japonya, Kore ve Singapur  gibi ülkelerde yaygın olarak kullanılan e-imzanın Türkiye geçmişi 4 yıl önce başlıyor. E-imza vermeye yetkili kuruluşlardan E-Güven’in Genel Müdürü Can Orhun,  geçen güre içerisinde ancak 50 bin kullanıcı rakamına ulaştıklarını söylüyor. Can Orhun, “E-imzanın yaygınlaşması için vatandaşın işini kolaylaştıracak projelerin artması gerekiyor. Eğer vatandaş kapı kapı dolaşmak yerine oturduğu yerden hizmetlere kavuşuyor ve bu zamandan tasarruf olarak yansıyorsa o zaman hızla artar. Şu an proje sayısı sınırlı. Onun için de kamu sektöründe çalışanlara yönelik yapılan projeler kullanıcı sayısını artırıyor. Bundan dolayı kamudaki kullanıcı sayısı yüzde 95 oranını buluyor. Ulusal Yargı Ağı Projesi (UYAP) kapsamında avukatların dava açmaya ve birçok işlemini takip etmeye adliyeye gitme zorunluluğunu ortadan kaldırdığı için avukat kullanıcıların sayısı yükseliyor.” dedi.
   <br/>
   <br/>
   E-imzanın internetin yaygınlaşmasına paralel olarak aratacağına değinen E-Güven’in Genel Müdürü Orhun, “Sanayi Bakanlığı, garanti belgelerine internet üzerinden müracaat edilmesini zorunlu kıldı. Geçen sene pilot uygulamayla başlayan e-imzalı müracaatlar sayesinde ithalatçı ve üretici firmalar garanti belgeleri için dosyaları bakanlığa taşımak zorunda kalmıyor, internet üzerinde e-imzanın sağladığı güven ortamında bu işlemleri yapıyor. Patent Enstitüsü, marka başvuru işlemlerini e-imza ile internet üzerinden müracaatı teşvik etmesi ile kullanıcı sayısı hızla artırmaya başladı. Gümrük müşavirleri de artık işlemlerinde e-imza kullanmak zorunda. İlk olarak Dış Ticaret Müsteşarlığı, ithalat rejimi ile başlatmıştı. Şimdilerde kademe kademe kurumlara yayılıyor.” şeklinde konuştu.
   <br/>
   <br/>
   Özel sektörde ise e-imzayı ağırlıklı olarak finans sektörü tercih ediyor. Bireysel kullanıma yönelik mobil imza bankalar arasında yaygınlaşıyor. 13 banka mobil imza ile kredi başvurularını almaya başladı. Can Orhun, e-imzanın avantajını şöyle anlattı: “Halihazırda kullandığımız ıslak imzada birkaç handikap var. Her imzalanan belgenin kağıt üzerinde olması, ardından saklamak için depolara kaldırılması gerekiyor. Bunları depolamak için alana, kağıt için de milyonlarca ağaca ihtiyaç var. E-imza ağaç kesme zorunluluğunu ortadan kaldırıyor. İkincisi de günümüzde kurum ve kuruluşlarda işlem yapmak için çok zaman kaybediliyor. Bir başvuru için bizzat kuruma gitmek ve kimlik belgesi göstermek gerekiyor. İşlemler internet ortamına taşınınca hem kimlik doğrulama işlemi yapılmış oluyor hem de imzalanıyor.”
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-22974-e-imza-kamu-sayesinde-yayiliyor.html), [web.archive.org (arşiv bağlantısı)](http://web.archive.org/web/20131123093120/http://www.aksiyon.com.tr:80/aksiyon/haber-22974-e-imza-kamu-sayesinde-yayiliyor.html)
