# Ürdün’de neler oluyor?

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20030626212607im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030626212607im_/http://www.aksiyon.com.tr/resim/30/18.jpg" vspace="5"/>
  </p>
 </font>
 <font class="content">
  ABD’nin Irak’a düzenleyeceği askerî harekâttan en fazla etkilenecek ülkelerin başında Ürdün geliyor. Irak lideri Saddam Hüseyin’in, Amerikan operasyonu başlar başlamaz bu ülkede bir kargaşa çıkartması kuvvetle muhtemel. Ürdünlü yetkililerin Irak savaşına karşı çıkmasının ardında da bu ihtimal yatıyor zaten.
 </font>
 <p>
  <font class="content">
   Geçenlerde, Ürdün Prensi Hasan’ın, Irak’a yapılacak Amerikan operasyonunun Ortadoğu ülkelerinde bağımsızlık isteyen azınlıkların isyanına ve terörist eylemlere zemin hazırlanmasına sebep olabileceği uyarısını bir kenara not etmekte fayda var.
   <br/>
   <br/>
   Ürdünlü yetkililerin endişelerinde haklı oldukları, birbirinden bağımsız gibi görünen iki gelişme ile ortaya çıktı. Ürdün’ün Irak savaşı ile eş zamanlı olarak karışabileceğinin ilk sinyali, geçtiğimiz ayın sonlarına doğru Amerikalı diplomat Laurence Foley’in başkent Amman’da bir suikaste uğradığı zaman verilmişti. İkinci sinyal ise Ürdün ordusunun, Amman’ın 322 km. güneyindeki Maan kentine askeri operasyon düzenlemesinden sonra geldi.
   <br/>
   <br/>
   Geçen hafta, 40 bin nüfuslu kentte güvenlik güçleri ile maskeli gençler arasında çatışma çıktı. Resmi rakamlara göre 4 kişi hayatını kaybetti. Arananlar listesinin başında bulunan Muhammed Çelebi’yi yakalamak için özel birlikler, kentte ev ev arama yaptı. Aramalar sırasında yasadışı silahlara el konuldu; aralarında 8 yabancının da olduğu yaklaşık 50 kişi gözaltına alındı.
   <br/>
   <br/>
   Peki neden Maan? Ürdün hükümetine muhalif unsurların bu kentte barındığına inanılıyor. Ayrıca, kentin Suudi Arabistan ile güçlü aşiret bağları var. Yetkililer, Maan’daki operasyonun amacının, Irak’ta savaş çıkması durumunda sorun çıkarabilecek ve sabotaj yapabilecek şüpheli ve aşırı unsurları demir parmaklıklar arkasına koymak ve ‘durumun kontrolden çıkmasını önlemek’ olduğunu savunuyor. Geçen yıl Irak lehine yapılan bir gösteriden sonra Maan kenti, hükümet tarafından ‘kırmızı nokta’ ile damgalanmıştı. Hükümetin, bir Irak operasyonu öncesinde kentte geniş çaplı bir ‘temizlik’ operasyonu yapması, ciddi endişeleri olduğunu gösteriyor. Bu operasyonla aynı zamanda, ülkedeki muhaliflere de gözdağı verilmiş oluyor: Amerikan operasyonuna karşı çıkanların gözünün yaşına bakılmayacak.
   <br/>
   <br/>
   Neden bu kent sorusuna verilecek ikinci cevap ise Muhammed Çelebi ismi üzerinde odaklanmayı gerektiriyor. ‘Ebu Seyyaf’ olarak da anılan Çelebi’nin ismi ilk kez, bu yılın başlarında patlak veren bir ayaklanmadan; ve bu olay sonrası Ürdün polisinin tutukladığı bir öğrencinin tartışmalı şekilde öldürülmesinden bu yana öne çıkmış bulunuyor. O tarihten beri aranan Muhammed Çelebi, geçen ay polisle girdiği bir çatışma sırasında yaralanmış; gözlem altında tutulduğu hastaneden kaçmayı başarmıştı. Çelebi’nin yakınlardaki dağlık bölgeye kaçtığı sanılıyor. Çelebi ile birlikte arananlar listesinde bulunanların yerel Bedouin aşiretinin himayesinde olduğu da gelen iddialar arasında... Sonuç olarak, Irak'taki savaş en fazla Ürdün'ü etkileyecek gibi görünüyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2127), [web.archive.org (arşiv bağlantısı)](http://web.archive.org/web/20030626212607/http://www.aksiyon.com.tr:80/detay.php?id=2127)
