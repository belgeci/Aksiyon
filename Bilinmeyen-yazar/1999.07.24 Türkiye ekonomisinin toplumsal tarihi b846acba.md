# Türkiye ekonomisinin toplumsal tarihi

*Bilinmeyen-yazar 1999.07.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İki hacimli kitap var elimizde. 75. Yıl dolayısıyla gerçekleştirilen Bilanço98 çalışması bu defa Cumhuriyet'in sanayisini masaya yatırıyor.
  </font>
 </div>
 <div id="newsText">
  <font class="detail-text">
   75 yılda çarklar nasıl döndü ve çark teknolojisinden 'Chip' teknolojisine doğru nasıl yol alındı. Nerelerde sıçrandı, nerelerde tökezlendi? Neler başarıldı, neler başarılamadı? Sanayi, sanayileşme, sektörler, işletmeler, sanayi sermayesi, sanayi politikaları, fabrikalar, çarklar, dişliler... Dışarıdan bakıldığında soğuk ve kupkuru sözcükler. Oysa sadece büyük aşkların, olağanüstü yaşamların değil; gündelik uğraşların, üretimin, tüketimin de bir romanı var. O romanın kahramanlarını, yani 'insanı'nı yakaladınız mı, kupkuru bir konudan renkli, sıcak bir hikaye çıkar. Sanayi konusunda bile. Tarih Vakfı tarafından, Türkiye İş Bankası ve İstanbul Menkul Kıymetler Borsası işbirliğiyle çıkartılan iki kitap sanayinin soğuk yüzünü aralamayı amaçlamış; ekonomik gelişmenin sosyal yönü aydınlatılmak istenmiş. Çarklardan Chip'lere, kendi alanında otoriter bilim adamları, uzmanlar, iktisatçılar ve tarihçilerin ele aldığı yazılar yanında sıradan sanayileşme yaşamının içinden röportajları, belgeleri ve anıları içeriyor. Kurulan her fabrikayla değişen şehirlere tutuyor aynayı; sanayi gelişiminde insan unsuruna önemli atıflarda bulunuyor. 'Çarkları Döndürenler' dört bölümden oluşuyor: 'Kalkınma Ütopyasının Askerleri', 'Atölyelerden Holdinglere Sanayiciler', 'Çarkların Emek Cephesi: İşçiler', 'İşçi ve İşveren Örgütlenmesi'. Sanayileşme romanında tuzu ve rolü olanlar konusunda izlenimler de yer alıyor kitapta.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4727-turkiye-ekonomisinin-toplumsal-tarihi.html), [web.archive.org (arşiv bağlantısı)](http://web.archive.org/web/20120320214123/http://www.aksiyon.com.tr:80/aksiyon/haber-4727-turkiye-ekonomisinin-toplumsal-tarihi.html)
