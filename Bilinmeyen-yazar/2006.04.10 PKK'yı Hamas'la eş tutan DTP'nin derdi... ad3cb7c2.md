# PKK’yı Hamas’la eş tutan DTP'nin derdi...

*Bilinmeyen-yazar 2006.04.10*

<div>
 <p>
  <font>
   Hamas heyetinin Türkiye’yi ziyareti sırasında İsrail, ‘PKK-Hamas’ polemiği yapmıştı. Aynı polemiği bu defa Demokratik Toplum Partisi (DTP) Eşbaşkanı Ahmet Türk dile getirdi.
   <br/>
   <br/>
   Türk, “PKK’ya terörist de! Sonra gel görüşelim.” diyen Başbakan Recep Tayyip Erdoğan’a yazılı bir açıklamayla “Hamas’la görüşen hükümetin partimizle görüşmeyi reddetmesini esefle karşılıyoruz.” diye cevap verdi ve terörün tanımlanmasını istedi. Erdoğan, Hamas benzetmesine sert tepki gösterdi. Bazı belediye başkanları ile DTP’li eşbaşkanların teröristler için gerilla ifadesini kullandığını hatırlatan Erdoğan, “Bunlar birbirinden farklı şeyler. Bir defa Türkiye’de buralar işgal altında mı? Nasıl böyle bir şeyi konuşursunuz? Hamas olayında bir siyasi irade var. Bu, Filistin halkının siyasi iradesidir. Ben zaten seçimle gelen Osman Baydemir’i makamımda kabul etmişim. Teşbihte hata olmaz demek istediğin gibi benzetme yapabilirsin anlamına gelmez. Benzetme hata kabul etmez anlamına gelir. Bunlar elma ile armudu karıştırıyor.” diye konuştu. Terörün dünyada net olarak tanımlanamamasının ve uluslararası camiada farklı tanımlar yapılmasının ardına sığınılmamasını isteyen Başbakan, “Terörün ne olduğu açık ve net bellidir. Yediden yetmişe tüm insanlarına karşı uyguladıkları silahlı eylemler, bombalama hareketleri... Bunlar terör değil de nedir? Onbinlerce insanın öldürüldüğü, katledildiği ülkede bunu yapanlar terörist değil de nedir? Siz kalkacaksınız, bunları müdafaa edeceksiniz.” dedi.
   <br>
    <br>
     Avrupa Parlamentosu’nun (AP) Hıristiyan Demokrat grup üyesi Camiel Eurlings, DTP ve Diyarbakır Büyükşehir Belediye Başkanı Osman Baydemir’e ‘terörü kınama ve dışlama’ çağrısı yaptı. Tabii ki parlamento yekpare düşünmüyor. Çağrı öncesinde de bir grup AP vekili Güneydoğu’daki son olaylar sebebiyle Türkiye’yi eleştiren bir mektuba imza koydu.
     <br>
      <br>
       Bu arada Adalet Bakanı ve Hükümet Sözcüsü Cemil Çiçek, gündemlerinde olağanüstü hal tartışması olmadığını söyledi.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 789 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23891), [web.archive.org (arşiv bağlantısı)](http://web.archive.org/web/20060422083751/http://www.aksiyon.com.tr:80/yazdir.php?id=23891)
