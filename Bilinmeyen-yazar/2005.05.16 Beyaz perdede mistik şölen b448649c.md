# Beyaz perdede mistik şölen

*Bilinmeyen-yazar 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Konya Büyükşehir Belediyesi Kültür Daire Başkanlığı ve Ankara Sinema Derneği, 12-20 Mayıs tarihleri arasında Konya’da; 24-30 Mayıs tarihleri arasında da Eskişehir’de mistik, transandantal, metafizik filmlerin yer alacağı “Aşkın Film Festivali” düzenliyor.  Dünya sinemasının seçkin örnekleriyle oluşturulan festival programı, insanın kendini arayışı ve kendini gerçekleştirme isteği; Tanrı’ya ulaşma çabası gibi evrensel temalar üzerine kurulan filmlerden oluşuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807130551im_/http://www.aksiyon.com.tr/resim/545/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Festival’de Polonyalı usta yönetmen Krzysztof Kieslowski’nin Eski Ahit’in On Emir’ini günümüz dünyasına uyarladığı Dekalog Serisi’nin 1. ve 2. filmi yer alıyor. Fransız yönetmen Carl Theodor Dreyer’ın “Jean d’Arc’ın Tutkusu” adlı başyapıtı, inançları uğruna ölüme giden kadın kahramanı beyazperdede ölümsüzleştiren bir yapıt. Robert Bresson’un “Jeanne d’Arc’ın Davası” adlı filminin de yer alacağı programda kahramanın hikâyesinin iki farklı yorumunu izlemek mümkün olacak. Japon yönetmen Takeshi Kitano’nun “Bebekler”i festivalin bir diğer filmi. Kore sinemasının dikkat çeken yönetmenlerinden Kim Ki Duk’un “Boş Ev” adlı filmi, Isao Yukisada’nın gişe rekorları kıran filmi “Dünyanın Orta Yerinde Aşk İçin Ağlıyorum” da festival kapsamında yer alan filmlerden. Adını, yaptığı kısa filmlerle duyuran Ahmet Uluçay’ın bol ödüllü filmi “Karpuz Kabuğundan Gemiler Yapmak” sinema yapma serüveninin bir tür içsel yolculuğa dönüşmesi açısından taşıdığı mistik tonla festivalin ilgi çekici filmlerinden biri.  Aşkın Film Festivali’nde geçtiğimiz hafta kaybettiğimiz Ömer Kavr’un da iki filmi yer alıyor: “Gizli Yüz” ve “Akrebin Yolculuğu”. Mistik film çeşitlemesinde Ron Fricke’nin beş yıl boyunca 24 ülkede yaptığı çekimlerden oluşan “Baraka”, insan ve doğa uyumu üzerine şiirsel bir yorum sunuyor. Festivalde gösterilecek en önemli yapıtlardan biri Tunuslu yönetmen Nacer Khemir’in “Güvercinin Kaybolan Kolyesi”. Tunus sinemasının dünyaya tanıtılmasında önemli bir isim olan Khemir, onur konuğu olarak katılacağı programda izleyicileri ile buluşacak. Festival, Mevlana ve sinema konulu panel ile noktalanacak.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21402), [web.archive.org (arşiv bağlantısı)](http://web.archive.org/web/20070807130551/http://www.aksiyon.com.tr:80/detay.php?id=21402)
