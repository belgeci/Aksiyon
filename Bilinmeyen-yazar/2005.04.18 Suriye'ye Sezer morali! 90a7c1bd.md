# Suriye’ye Sezer morali!

*Bilinmeyen-yazar 2005.04.18*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <!--- Resim Burada ---------->
  </p>
 </font>
 <font class="content">
  ABD’nin çeşitli iletişim mekanizmalarını kullanarak “gerçekleşmemesi yönünde bir hayli telkinlerde bulunduğu” Cumhurbaşkanı Ahmet Necdet Sezer’in Suriye ziyaretini, evsahibi ülke devlet yöneticileri sevinç ve minnettarlık; halkı ise coşkuyla karşıladı.
 </font>
 <p>
  <font class="content">
   Havalimanında toplanan Suriye vatandaşlarının ellerinde Türkiye bayraklarının yanı sıra “Sözünün eri Cumhurbaşkanı”, “Hoş geldiniz onurlu Cumhurbaşkanı”,  “Suriye sizi asla unutmayacak” ve “Sizinle herşey daha güçlü” yazan pankartlar taşıması aslında ülkedeki halet-i ruhiyeyi çok iyi anlatıyordu. “Büyük devlet adamı Sayın Sezer’in bu ziyaretinden dolayı kendim ve halkım adına derin teşekkürlerimi iletiyorum” sözlerinden de ziyaretin, uluslararası baskılarla zor bir dönem geçiren Suriye Devlet Başkanı Beşşar Esad’ı ne derece rahatlattığını ve memnun ettiğini anlamak mümkün. Dostane bir hava içinde geçen görüşmelerde Sezer, Esad’a “Uluslararası camiayı karşınıza almayın.” mesajı verdi. Esad ise BM kararları gereği nisan sonuna kadar Lübnan’daki bütün askeri gücünü geri çekeceğini bir defa daha tekrarladı. Görüşmelerde ayrıca iki ülke arasındaki ilişkilerin ileri seviyelere çıkarılması ve Irak’ın toprak bütünlüğünün korunması konularına vurgu yapıldı.
   <br>
    <br>
     Sezer, Suriye ziyaretinin ikinci gününde tarihi mekanları gezdi. Meçhul Asker Anıtı’nda dua eden Sezer, ziyaret ettiği ve 60 yıldır imamlığını yapan Abdürrezzak Halebi ile de bir süre görüştüğü Emevi Camii özel defterine, “13 yüzyıldır, dinî hoşgörünün simgesi olan Emevi Camii, bu tarihsel işlevini önümüzdeki dönemde de sürdürecektir.” diye yazdı. Sezer çifti, Esad çifti tarafından protokol kurallarının dışına çıkarak uçağa kadar götürüldü ve el sallanarak uğurlandı.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20923), [web.archive.org (arşiv bağlantısı)](http://web.archive.org/web/20060117182005/http://www.aksiyon.com.tr:80/detay.php?id=20923)
