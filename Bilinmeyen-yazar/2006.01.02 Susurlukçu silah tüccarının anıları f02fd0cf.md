# Susurlukçu silah tüccarının anıları

*Bilinmeyen-yazar 2006.01.02*

<div>
 <p>
  <font>
   Bookcrossing Batı’da da geçmişi kısa olan bir kitap pazarlama tekniği. Batı’da 2001’de başlayan sistem bizde 2005 yılının sonlarında duyulmaya başladı. Sistemin anlamı şu; kitaplar başkası tarafından bulunması için halka açık yerlere bırakılıyor ve kitabın bu şekilde elden ele dolaşması isteniyor.
   <br/>
   <br/>
   Amaç, insanlara bunun vereceği heyecan, belki bir anlamda kitapseverler arasında teknoloji dünyasında bir topluluk oluşturmak. Sistem şu şekilde işliyor, bırakmak istediğiniz kitabın içine BCID denen sadece kitabın o baskısına özel bir numara veriyorsunuz, halka açık bir yerde bırakıyorsunuz ve sizden sonra bulan kişinin internet kullanıcısı olması, Bookcrossing’den haberi olması ya da bu durumla ilgilenecek olması için dua ediyorsunuz.
   <br>
    <br>
     Şimdi bahsedeceğimiz olay Bookcrosing’in Türkiye’de nasıl tepki alacağını gösteriyor. Eşinin yazdığı Karanlık Güç (Selis) kitabını İstanbul’un değişik yerlerine bırakan Özge Bol, özel Bookcrossing tecrübesinde en çok “Hanımefendi kitabınızı unuttunuz” stresini yaşar, tramvaya bıraktığı kitabı bu yüzden geri almak durumunda kalır. Vapur boşaldıktan sonra bıraktığı kitabın temizlik yapılırken zayi olmasından endişe eder, yine bir başka seferde, önce uzaktan izleyen sonra çekinerek kitabı eline alan bir genci izlerken mutlu olur, bir genç kız grubu merakla elden ele dolaştırırken gülümser. Peki sonuç ne olur? 5-6 kez bu işlemi tekrarlar ama kitabın içine bırakılan nottaki internet adresine hiç tepki gelmez.
     <br>
      <br>
       Özge Bol’a göre bu işin tutması için Bookcrossing’den zevk almak şart. Ayrıca okuduğunuz kitabı bir başkasının beğenisine sunmakla, pazarlama unsuru olarak görmek arasında farkı da unutmamak gerekir.
       <br>
        <br>
         ****
         <br/>
         <br/>
         Susurluk’un gizli kasası ve avukatı, ünlü silah tüccarı Ertaç Tinar öldüğünde son anda birkaç yakını çıkmasaydı kimsesizler mezarlığına gömülecekti. Tinar, anılarını ancak ölümünden sonra yayımlanmak üzere kaleme almıştı. Yakınlarda Akis Kitap’tan çıkacak, “Ben Ertaç Tinar Susurluğun Yahudisi” başlıklı bu anılar çok tartışılacak. Tinar’ın iddiaları ve görüşleri bir hayli ilginç. Ona göre Aşkale sürgününde Hitler’in rolü vardı ve orada Yahudiler yakılıyormuş görüntüsü vermek için fırınlar inşa edildi. Kitapta şu soruların cevapları aranıyor. Silah tüccarlığına nasıl başladım? PKK’ya karşı mücadele için devlet beni nasıl kullandı? Silahları kimlerden alıp, devlete nasıl satıyordum? Öcalan’ı 10 milyon dolara nasıl satın alacaktım, kimler engel oldu? MİT neden beni izletiyordu? MİT’in benimle alıp veremediği neydi? Susurluktan sonra teftiş Kurulu’na verdiğim ifademin tümü neleri içeriyordu? Kayıp silahlar gerçekten kayıp mıydı? Neden kayıp oldular? Süleyman Demirel’le nasıl yakınlaştık ve beni nasıl korudu? Türk-Yahudi dostluğunu ve yakınlaşmasını teşvik eden milliyetçi lider kim? İsrail devletinin benim aracılığımla Türk devletine yaptığı büyük teklifler neler?
         <br/>
         <br/>
         ****
         <br/>
         <br/>
         Geçen hafta üst üste çıkan Sarıkamış kitaplarına dikkat çekmiştik. Birkaç yıldır ocak ayının ortalarında ünlü kalp doktoru Prof. Dr. Bingür Sönmez’in liderliğinde yapılan Sarıkamış tırmanışları bu yıl biraz gecikmeli olarak 2006’nın Ocak ayında gerçekleştirilecek. Bu seneki etkinliği ilginç kılan şey, daha şimdiden ‘Beyaz Hüzün Sarıkamış’ın yazarı İsmail Bilgin ve ‘Sarıkamış’a Giden Yol’un yazarı Özhan Eren’in bu ekipte yer alacak olması.
         <br/>
         <br/>
         ****
         <br/>
         <br/>
         Osmanlı Devleti’nin dağılmasıyla onlarca devlet ortaya çıktı. Zaman zaman bu devletler arasındaki sınır ihtilafları söz konusu olduğunda Osmanlı Arşivleri’ne başvuruluyor. 4-5 ay önce Tunus ve Libya arasında çıkan bir ihtilaf için ayrı ayrı her iki ülke tarafından Osmanlı Arşivleri Genel Müdürlüğü’ne başvuru olmuş. Konsolosluk yoluyla gelen başvurularda ülkeler arasında ihtilafa taraf olmamak için bulunan yöntem ilginç. Konsolos ya da o ülkenin uzman kişisi araştırmacı olarak Osmanlı Arşivleri’ne başvuruyor. Bir dilekçe, bir fotoğraf vs. Araştırıyor, ihtiyacı olan belge varsa fotokopisini alıp gidiyor. İhtilafların çözülüp çözülmemesi bir tarafa Osmanlı Arşivleri’nde sistem oturmuş.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1121 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23110), [web.archive.org (arşiv bağlantısı)](http://web.archive.org/web/20060526142314/http://www.aksiyon.com.tr:80/yazdir.php?id=23110)
