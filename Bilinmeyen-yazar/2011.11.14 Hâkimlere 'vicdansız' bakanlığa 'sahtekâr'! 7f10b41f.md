# Hâkimlere ‘vicdansız’, bakanlığa ‘sahtekâr’!

*Bilinmeyen-yazar 2011.11.14*

<font class="agenda2NewsSpot">
 CHP Genel Başkanı Kemal Kılıçdaroğlu tutuklu milletvekilleri Mehmet Haberal ve Mustafa Balbay’ı ziyaret etmek için Kurban Bayramı’nın dördüncü günü gittiği Silivri Cezaevi’ni ‘toplama kampı’ diye niteliyor.
</font>
<font class="newsDetail">
 <p>
 </p>
 <p>
  Ergenekon davasını yürüten hâkimler aleyhine de şunları söylüyor: “Onlara yargıç demeyi içime sindiremiyorum. Çünkü yargıç vicdanıyla hareket eden kişi demektir.” Devlete yönelttiği bir iftira var ki, en silik siyasi kariyer sahibinden dahi beklenmeyecek bayağılıkta: “Sayın Haberal, ‘Ben neden tutukluyum, şu ana kadar anlamış değilim.’ diyor. Avrupa İnsan Hakları Mahkemesi (AİHM)’ne bazı sahte belgelerin gönderilmesinden de şikâyetçi. Türkiye Cumhuriyeti’ne bir mahkemeye sahte belge göndermek yakışmaz, doğru değil.” Merhum başbakanlardan Bülent Ecevit’i ‘hasta adam’ konumuna düşürerek iktidardan uzaklaştırma projesinin fikir babalığını yaptığı ileri sürülen Haberal’ı savunurken; hukukun üstünlüğünü ve yargıya tesir edilmemesi gerektiği hakikatini unutuyor CHP lideri. İddianame ve savunmayı dinleyen mahkeme heyetleri sonunda kararını verecek. Kayseri’de ‘çamur at izi kalsın’- Silivri’de ‘veryansın’ tutarsızlığı sağlam kişilikle de bağdaşmıyor. “Bu yapıyla üretilen siyasetten kime hayır var?” sorusunun tam da zamanı şimdi. Adalet Bakanlığı, sahte bilgi ve belgeleri açıklamasını istiyor Kılıçdaroğlu’ndan: “Bakanlığımız; Ceza ve Tevkifevleri Genel Müdürlüğü, Adli Tıp Kurumu Başkanlığı, HSYK ve Başkanlık Teftiş Kurulu Başkanlığı’ndan elde edilen bilgi ve belgeler ile görüş yazısını Dışişleri Bakanlığı’na göndermiş; Dışişleri Bakanlığı doğrudan Sağlık Bakanlığı ve ilgili birimlerden aldığı görüşler ile bakanlığımızın görüşlerinden yararlanarak ülke savunmasının son halini hazırlayarak AİHM’e sunmuştur.” Bakanlığın da vurguladığı üzere, “Bu kadar önemli bir iddia mesnetleriyle birlikte dile getirilmeliydi.”
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30969-h%C3%A2kimlere-vicdansiz-bakanliga-sahtek%C3%A2r.html), [web.archive.org (arşiv bağlantısı)](http://web.archive.org/web/20111120212824/http://www.aksiyon.com.tr:80/aksiyon/haber-30969-h%C3%A2kimlere-vicdansiz-bakanliga-sahtek%C3%A2r.html)
