# DOĞALGAZ KRİZİNDE SON NOKTA BAKÜ’DE

*Bilinmeyen-yazar 2010.05.03*

<font class="agenda2NewsSpot">
 Türkiye ile Azerbaycan, Şahdeniz-1’de uzlaşırken, Şahdeniz-2’deyse prensip anlaşmasına vardı.
</font>
<font class="newsDetail">
 <p class="MsoNormal">
  Kararları kamuoyuna Enerji ve Tabii Kaynaklar Bakanı Taner Yıldız müjdeledi: “Önümüzdeki ay (Mayıs’ta) Bakü’de İlham Aliyev’in bulunduğu toplantıda protokol imzalanacak.” Şahdeniz-1 sahasından aldığımız doğalgazın fiyatı konusunda pürüzler ortadan kalktı. 2007 Temmuz’undan bu yana metreküpüne 120 dolar ödüyorduk. Yeni fiyat dünya piyasalarına göre ayarlanacak. Nisan 2008 itibariyle geriye dönük farkı kapatacağız. Azeri heyetle görüşürken oluşan tıkanma noktaları Başbakan Tayyip Erdoğan’a iletiliyor. Hakem rolü oynayan Erdoğan, küçük detaylarda boğulmamak gerektiğini söylüyor. Sonuçta, büyük resim ihmal edilmeden Şahdeniz-2’den gelecek gazın fiyat, miktar ve transit geçişine dair de mutabakat sağlanıyor. Şahdeniz-2’de üretilen gaz, Avrupa’ya giden Nabucco hattına veriliyor. Azerbaycan’la 3 temel konuda anlaşılıyor. Türk ve Azeri şirketleri BOTAŞ ile SOCAR transit geçişi aralarında hallediyor. Şahdeniz-2’deki üretim realizesinin 2016-2017’de gerçekleşmesinin beklendiğini söyleyen Bakan Yıldız, “Azeri gazıyla anlaşmış olmamızın çok fazla değerli yanı var. Karşılıklı adımlar attık. Taviz verdik ifadesi doğru olmaz. Anlaşmak her şeyden önemli.” diyor. Azerilerle mutabakatın, Nabucco ile Türkiye-Yunanistan-İtalya boru hattı projelerini hareketlendireceğini; ayrıca birçok projeyi de tetikleyeceğini anlatan Yıldız, doğalgaz ithalatının yüzde 25’inin özel sektörce yapılmasını arzu ettiklerini de sözlerine ekliyor.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26695-11-dogalgaz-krizinde-son-nokta-bakude.html), [web.archive.org (arşiv bağlantısı)](http://web.archive.org/web/20101120104247/http://aksiyon.com.tr/aksiyon/haber-26695-11-dogalgaz-krizinde-son-nokta-bakude.html)
