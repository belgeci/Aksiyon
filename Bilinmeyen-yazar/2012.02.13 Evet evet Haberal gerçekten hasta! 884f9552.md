# Evet evet Haberal gerçekten hasta!

*Bilinmeyen-yazar 2012.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Cumhuriyeti’nde hastalanan vatandaş artık görüneceği doktoru ve gideceği hastaneyi tercih edebiliyor. Ancak ilk defa ‘hastalık’ seçme vakıasıyla karşı karşıyayız. Bu akıl, mantık ve izana sığmayan talebin sahibi Ergenekon davasının tutuklu sanığı Prof. Dr. Mehmet Haberal.
  </font>
 </div>
 <div id="newsText">
  <font class="detail-text">
   <p>
    ‘Ölümcül’ bir rahatsızlığı bulunduğunu ileri süren sanık, daha öncesinde hakkında tahliye kararı vermeyen 9 hâkime tazminat davası açmıştı. Bin 500 lira ödemeye mükellef kılınmışlardı yargıçlar. Şimdi de cezaevi yerine hastanede yatmasına fırsat tanıyacak düzme sağlık raporu ihtimalini ortadan kaldıran yedisi profesör 11 Adli Tıp Kurumu hekiminden davacı. Hem de Kurum başkanı Haluk İnce de davalılar arasında. Paranın miktarı astronomik bu defa: 100 bin lira. Hekimler, Bakırköy 10’uncu Asliye Hukuk Mahkemesi’nde Haberal’ın bütün iddialarını teker teker çürüttü. En son muayene, test ve tetkiklerden geçirildiği tam teşekküllü İstanbul Üniversitesi Kardiyoloji Bölümü’nde de hayati durum teşhisi konulamamıştı. Evvelki raporlar da ‘sağlık sorunu yok’ yönündeydi. Uzun süre ‘vaziyeti kritik’ bahanesiyle müşahede altında tutulduğu Kardiyoloji Enstitüsü sürecindeki çelişkilere de dikkati çekiyor Adli Tıp uzmanları. Önerilen tıbbi işlemlerin ne ölçüde pratiğe dönüştüğünün sorgulanmasını istiyorlar ayrıca. Kullanıyoruz denilen ilaçlar enstitü eczanesinin kayıtlarında niçin yer almıyor örneğin? Dışarıdan temin edildiyse reçeteleri nerede o zaman?  Benzer şikâyetlerle aynı yerde iki yıl yatan başka bir kişi var mı? Sevki muhtemel hastanelerle de cebelleşiyor Haberal. Silivri Devlet, Mehmet Akif Ersoy Kalp ve Bakırköy Sadi Konuk Eğitim Araştırma hastaneleri yönetici ve doktorları hedefte.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=50AA3D46B8A14809ABA3A4E3DAF04C7A?newsId=31795), [web.archive.org (arşiv bağlantısı)](http://web.archive.org/web/20130826065137/http://www.aksiyon.com.tr:80/aksiyon/newsDetail_getNewsById.action;jsessionid=50AA3D46B8A14809ABA3A4E3DAF04C7A?newsId=31795)
