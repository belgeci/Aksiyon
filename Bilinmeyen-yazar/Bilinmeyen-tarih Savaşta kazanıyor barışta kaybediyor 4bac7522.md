# Savaşta kazanıyor, barışta kaybediyor

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20041225001904im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225001904im_/http://www.aksiyon.com.tr/resim/459/12.jpg" vspace="5"/>
  </p>
 </font>
 <font class="content">
  ABD’nin 11 Eylül saldırıları sonrası başlattığı terörizmle savaşının üzerinden iki yıl geçti. 7 Ekim 2001 tarihinde Amerikan güçlerinin Afganistan’a saldırması ile başlamıştı bu süreç. İkinci safhaya Irak’ta, 20 Mart 2003 tarihinde geçildi. Amaç, Afganistan’da Taliban, Irak’ta Saddam rejimlerini devirmek, bu ülkelerin halklarını özgürlüklerine kavuşturmaktı. Bir de ‘ulus inşa etme/nation building’ misyonu vardı bu operasyonların.
 </font>
 <p>
  <font class="content">
   Her iki ülkede de ‘zor’ geçeceği tahmin edilen ‘savaş’ları çok kolay kazandı ABD. Afganistan’daki Taliban rejimi kısa sürede yıkıldı, müttefiki El Kaide örgütüne büyük darbe vuruldu. Irak’ta Baas rejimi hiç beklenmedik şekilde devrilip gitti. Ancak, ABD, ‘kolay’ olacağını düşündüğü ‘ulus inşa etme’ misyonunda hayli zorlanıyor bugün. Halbuki, İkinci Dünya Savaşı sonrası Almanya ve Japonya’da suhûletle gerçekleştirmişti benzer bir misyonu. Aynı başarıyı tekrarlamak istiyordu Amerikan yönetimi ve o tarihten bu yana ilk kez ve eş zamanlı olarak yeni bir ‘barış getirme ve millet inşa etme’ projesini hayata geçirmeye çalıştı hem Irak’ta hem de Afganistan’da. Fakat, herşey masa başında planlandığı gibi gitmedi ve savaşları kazanan Amerika ne Afgan halkının gönlünü kazanabildi ne de Irak.
   <br/>
   <br/>
   Amerikan askerlerinin hayal kırıklığı
   <br/>
   <br/>
   Bugün Amerikan güçlerine karşı düzenli saldırılar tertipleniyor her iki ülkede de.
   <br/>
   <br/>
   Şiddeti sürekli artan bu saldırılarda bilinen gerilla taktikleri kullanılıyor. Askeri konvoylara pusu kuruluyor, garnizonlara bombalı saldırılar düzenleniyor, polis noktalarına roketlerle ateş ediliyor. Saldıranların kimlikleri şimdilik meçhul. Fakat, gerçekleştirdikleri eylemler Amerikan askerinin canını fena halde sıkmış durumda. New York Times gazetesi, her iki ülkedeki durumu mukayeseli biçimde incelediği haberinde, Afganistan ve Irak’ta görev yapan Amerikalıların öğrendiği bir ders olduğunu yazıyor: ‘İyi niyet her zaman ödüllendirilmiyor.’
   <br/>
   <br/>
   Amerikalılar kendi açılarından haklı elbette. Askerleri binlerce kilometre öteye ‘görev’ için gönderenler, daha işin başında yaptıkları işi bu ülkelerin halklarını özgürleştirmek olarak tanımlamışlardı çünkü. Ancak, hürriyetlerine kavuşan Afgan ve Irak halkı hiç de onlar gibi düşünmüyor. Pentagon yetkilileri bu gerçeği fark etmiş olmalı ki Afganistan ve Irak’taki sıradan insanların kendilerine düşmanca yaklaştığını belirtip bir süre sonra bunun üstesinden gelinemeyecek bir nefrete dönüşebileceği uyarısı yapmak zorunda kaldı geçenlerde...
   <br/>
   <br/>
   18 aydır görev yapan Hamid Karzai liderliğindeki hükümet, Afgan halkının beklentilerine henüz cevap verebilmiş değil. Irak’ta ise lideri olmayan bir konsey, Amerikalı sivil bir yönetici, Paul Bremer’in denetimi altında Irak halkının dertlerine çare bulmaya çalışıyor. 30 sene Baas rejimi altında yaşamış bir halkın beklentilerini karşılamak kolay değil elbette. Hâkezâ, 23 yıl boyunca savaşı yaşayan Afgan halkının da...
   <br/>
   <br/>
   Temel ihtiyaçlar giderilmedikten sonra
   <br/>
   <br/>
   İnsanlar, günlük hayatlarının düzene girmesini istiyor Irak’ta, Afganistan’da. Savaş sırasında tahrip olan okulların tamir edilmesini, yollarının yapılmasını, hastanelerinin çalışmasını talep ediyor. Temiz içme suyuna kavuşmayı, çocuklarına süt içirmeyi, hastalarına ilaç vermeyi hayal ediyor. Elektriğin olmadığı, telefonların çalışmadığı ülkelerinde, modern dünyanın alelâde kabul ettiği temel ihtiyaçların kendilerine de sunulmasını bekliyor.
   <br/>
   <br/>
   Afganistan ve Irak’ta günlük hayatı zehir eden sadece bunlar değil elbette. Amerikan askerleri, kendilerine saldırı düzenleyen insanları bulmak için sık sık ev baskınları yapıyor, aralarında masumların da bulunduğu birtakım insanları tutukluyor, onları sorguluyor. New York Times’a konuşan bir Afganlı, insanların en fazla gücüne giden Amerikan davranışını şu sözlerle özetliyor:  “İnsanlar tutuklanıyor. Bir yerlere götürülüyor ve orada iki-üç ay gözaltında tutuluyorlar. Sonra da serbest bırakılıyorlar. Amerikalıların kendilerine söyledikleri tek bir kelam var. O da ‘üzgünüz’den ibaret.”
   <br/>
   <br/>
   Başkan’ın zor günleri
   <br/>
   <br/>
   Afgan halkının yüzü gülmüyor. Irak halkının da tabii. Aksi gibi onların yüzünü güldürmek için yola çıkan insanın, Başkan Bush’un da yüzü gülmüyor. Her ne kadar işlerin yolunda gittiğine dair birbiri ardına Beyaz Saray’dan açıklamalar yapılsa da Afganistan ve Irak’taki genel gidişat pek iç açıcı değil. Her iki bölgeden hemen her gün saldırı ve Amerikan askerlerinin ölüm haberleri geliyor. Irak’ta askeri operasyonların başladığı mart ayından bu yana ölen ABD askerlerinin sayısı, 19 Eylül itibariyle 308’e ulaştı. Bush’un, savaşın bittiğini açıkladığı 1 Mayıs’tan bu yana Irak’ta hayatını kaybeden Amerikan askeri sayısı ise 170. Operasyonların başladığı günden bu yana bin 251 Amerikan askerinin yaralandığı dikkate alınırsa Bush’un suratının neden asıldığı kolayca anlaşılır herhalde.
   <br/>
   <br/>
   Operasyonların ekonomik faturası da canını sıkıyor Washington’daki yönetimin. Afganistan’daki 9 bin 800 askerin Amerika’ya aylık maliyeti 946 milyon dolar. Irak’ta görev yapan 127 bin personelin aylık masrafı ise 3,9 milyar dolar. Masraflar artınca Başkan Bush, gelecek yıl için 87 milyar dolar ek bütçe talebinde bulunmak zorunda kaldı geçen gün...
   <br/>
   <br/>
   Demokrat Parti’den salvo
   <br/>
   <br/>
   İşler sadece dışarıda değil, Amerika’nın iç kamuoyunda da beklendiği gibi iyi gitmiyor. Muhalefetteki Demokrat Parti, yanlış olarak nitelendirdikleri Irak politikasının mimarlarının görevden alınmasını Başkan Bush’tan talep etti mesela. Gelecek yılki başkanlık seçimini kazanmak isteyen Demokratların amacı Bush yönetimini yıpratmak ve kendi adaylarının seçilme şansını artırmak. Demokratların, ABD’nin 11 Eylül sonrası politikalarında belirleyici olan Savunma Bakanı Rumsfeld ile yardımcısı Wolfowitz’i hedef almaları da boşuna değil zaten.
   <br/>
   <br/>
   Son kamuoyu yoklamalarında Amerikan halkının Bush’un Irak politikalarından giderek desteğini çekmesi, gelecek günlerin Washington’daki yönetim için zor geçeceğini gösteriyor. CBS News tarafından yaptırılan bir anket, halkın yüzde 64’ünün Irak’ta yeniden imar için yönetimin açık bir planı bulunmadığına inandığını ortaya koyuyor. Ankete katılanların yüzde 47’si, Bush’un dış politikadaki başarısına destek veriyor. Yüzde 47 rakamı önemli, çünkü destek oranı ilk kez yüzde 50’nin altında inmiş bulunuyor.
   <br/>
   <br/>
   Kısacası, 11 Eylül sonrası başlayan süreçte kolay kazanılan iki savaş, ama hürriyetlerine kavuşmalarına rağmen mutsuz insanlar var. Bir de dozu gittikçe artan eleştirilerin ortasında kalmaya başlamış bir başkan. Bakalım, gelişmeler nasıl bir seyir izleyecek.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3001&yorum_id=1), [web.archive.org (arşiv bağlantısı)](http://web.archive.org/web/20041225001904/http://www.aksiyon.com.tr:80/detay.php?id=3001&yorum_id=1)
