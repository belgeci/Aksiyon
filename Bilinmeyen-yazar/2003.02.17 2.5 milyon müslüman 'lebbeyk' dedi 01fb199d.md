# 2.5 milyon müslüman ‘lebbeyk’ dedi

*Bilinmeyen-yazar 2003.02.17*

<div>
 <p>
  <font>
   Kutsal topraklarda bulunan yaklaşık 2,5 milyon Müslüman Hac görevini tamamlayarak yurda dönmeye hazırlanıyor. Arafat ve Müzdelife’de yaptıkları vakfeden sonra şeytan taşlayıp, Kâbe’yi tavaf eden Müslümanlar hem hacı oldu hem de Kurban Bayramı’nı idrak etti. Şeytan taşlama sırasında meydana gelen izdihamda 14 hacı hayatını kaybetti. Arafat’taki mahşer provasından sonra Müzdelife’ye ulaşan hacılar, şeytan taşlamak için 70’er adet taş topladı.
   <br/>
   <br/>
   Genci, yaşlısı, özürlüsü, siyahı ve beyazı milyonlarca Müslüman sabah şafağın sökmesiyle tekbir ve dualar eşliğinde Mina’ya ulaştı. Müslümanlar daha sonra şeytan taşlama bölgesine gelerek ilk 7 taşı sembolik olarak büyük şeytana attı. Şeytan taşlama alanındaki yoğunluk sabah ve öğlen saatlerinde izdihama dönüştü. Bunun ardından beyaz ihramlarıyla Mekke sokaklarına dağılan hacıların bir kısmı bayram namazını Kâbe’de kıldı. Kurbanların kesildiği haberiyle birlikte tıraş olan hacılar ihramdan çıktı.
   <br>
    <br>
     Öte yandan, Kurban Bayramı bu yıl bütün İslam ülkelerinde aynı gün coşkuyla kutlandı.
     <br/>
     <br/>
    </br>
   </br>
  </font>
 </p>
 <p>
  <font>
   (Bu yazı 1209 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2405), [web.archive.org (arşiv bağlantısı)](http://web.archive.org/web/20051227110941/http://www.aksiyon.com.tr:80/yazdir.php?id=2405)
