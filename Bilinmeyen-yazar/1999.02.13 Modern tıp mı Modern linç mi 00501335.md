# Modern tıp mı? Modern linç mi?

*Bilinmeyen-yazar 1999.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz hafta medyada ilginç bir tartışma daha yaşandı.
  </font>
 </div>
 <div id="newsText">
  <font class="detail-text">
   Tartışmanın temelini, 20 yıllık psikiyatrist Doç. Dr. Sefa Saygılı'nın bir hastasını, hastanın ısrarları üzerine bir din adamına göndermesi oluşturuyordu. Medyanın büyük bölümü, Doç. Dr. Saygılı'yı "hastalarını üfürükçü hocalara göndermekle" suçlarken, bunun modern tıpta yeri olmadığını iddia ettiler.
   <br/>
   <br/>
   Bu eleştirilere en sert cevapları Yeni Yüzyıl Gazetesi yazarlarından Kerem Çalışkan verdi. "Saygılı'ya ABD'de olsa yılın psikiyatri ödülü verilirdi" diyen Çalışkan, modern tıp tartışmalarını yapan meslektaşlarının, nasıl modern linç yaptıklarını ise şu sözlerle anlattı: "Yapmayın arkadaşlar! Gazetecilik yapacaksanız, önce Doç. Saygılı ile bir zahmet konuşun ve söylediklerini çarpıtmadan, sansür etmeden yayınlamayı başarın."
   <br/>
   <br/>
   Geçtiğimiz hafta tam bir haber bombardımanına tutulan Saygılı, arkadaşımız Mehmet Ali Eren'e yaşanan olayları "kendisine karşı bir kumpas" olarak değerlendirmiş.
   <br/>
   <br/>
   "Ben bir psikiyatri doktoruyum ve modern tıbba göre tedavi uyguluyorum. Hastaları hocalara, medyumlara vb. göndermem mümkün değil"diyen Saygılı, "Yalnız, bazı hastalarda takıntı veya saplantı halinde hocalara gitme isteği oluyor. Onlara bunu doğru bulmadığımı söylüyorum; ancak tedavilerini aksatmamaları şartıyla da bu isteklerini engellemiyorum. Yoksa benim hastaları hocaya sevk etmem mümkün değildir." şeklinde konuşuyor.
   <br/>
   <br/>
   "Peki hasta gittim ve fayda gördüm derse ne olur?"sorusuna ise Doç. Saygılı şu cevabı veriyor: "Fayda gördüm derse, tıptaki plasebo etkisi ile fayda görmüştür. Plasebo etkisi, hastanın tedaviye olan inancına verilen addır. Bir hasta boyalı su içtiğinde kendisine faydalı olacağına inanıyorsa onu içtiğinde faydalanır. Buna plasebo etkisi denir ve tıpta yaygın olarak kullanılır."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4639-modern-tip-mi-modern-linc-mi.html), [web.archive.org (arşiv bağlantısı)](http://web.archive.org/web/20131207041142/http://www.aksiyon.com.tr:80/aksiyon/haber-4639-modern-tip-mi-modern-linc-mi.html)
