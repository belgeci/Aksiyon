# Gündemin içinden

*Bilinmeyen-yazar Bilinmeyen-tarih*

<div>
 <p>
  <font>
   SSK bünyesindeki hastaneler ile diğer teşhis ve tedavi birimleri 19 Şubat tarihinden itibaren Sağlık Bakanlığı’na devrolundu.
   <br/>
   <br/>
   5283 sayılı kanunun söz konusu hastane devrini düzenleyen maddelerinin iptaline ilişkin başvuru Anayasa Mahkemesi’nce oyçokluğuyla reddedildi.
   <br>
    <br>
     ABD’de kedi ve köpek türü evcil hayvanlar için yılda yaklaşık 36 milyar dolar harcanıyor. Evcil hayvan sektörü, Bush’un ülkesinde oyuncak ve şekerlemenin önüne geçerek altıncılığa yerleşti. IMF’nin Türkiye’ye 5 yılda aktardığı para ise sadece 30 milyar dolar.
     <br>
      <br>
       Japonya’nın Kyoto şehrinde 1997’de imzalanan ve şimdiye kadar 140 ülkenin onayladığı Uluslararası İklim Sözleşmesi yürürlüğe girdi. Sözleşme küresel ısınmaya karşı önlem alınmasını içeriyor. Sera etkisine yol açan gazların atmosfere karışmasının engellenmesini ya da en aza indirilmesini amaçlayan sözleşmeyi, söz konusu zararlı gazların yüzde 32’sini atmosfere tek başına salan ABD imzalamadı.
       <br>
        <br>
         Fransa’da aile kurumu hızla çürüyor. Evlenme oranının 35 yıl öncesine göre yüzde 40, dört yıl önceye göre ise yüzde 6 azaldığı ülkede geçen yıl doğan her iki bebekten biri evlilik dışı birlikteliklerin ürünü.
         <br/>
         <br/>
         Genelkurmay Başkanlığı, Özel Kuvvetler Komutanlığı’nın Oğulbey’deki tesislerinin inşaatında devletin trilyonlarca lira zarara uğratıldığı gerekçesiyle açılan dava kapsamında, eski Jandarma Genel Komutanı emekli Orgeneral Şener Eyuygur’un adının geçtiği olayların soruşturulmasına da izin verdi.
         <br/>
         <br/>
         Türk ve Rus küçük ölçekli işletmeleri başta tekstil, otomotiv ve deri yan sanayisi gibi sektörlerde Çin’e karşı güçbirliğine gidiyor. Çin sınırındaki ortak işletmelerde tesis ve arsa teminini Rusya; teknolojik yenilenme ve iş gücü eğitimini ise Türkiye üstleniyor.
         <br/>
         <br/>
         Garanti Bankası Genel Müdürü Ergun Özen, kredi kartlı alışverişlerde 24 aya kadar varan taksit sayısının artık rekabet mantığını aştığını, akıl dışı boyuta ulaştığını söyledi. Özen, geriye dönüşteki yüzde 5-6’lık firenin ise normal olduğunu ifade etti.
         <br/>
         <br/>
         Alaattin Çakıcı’nın yurtdışına kaçışına ilişkin 14 sanığın yargılandığı davanın tek tutuklu sanığı Ali Yüce de tahliye edildi.
         <br/>
         <br/>
         Türkiye’den Irak’a geçişi sağlayan Silopi yakınlarındaki Habur Sınır Kapısı’nda başlayan tanker kuyruğu, Cizre’ye kadar ulaştı. Kuyruktaki anormal büyümeye, Irak’ın Aşure ayı gerekçesiyle 17 Şubat’tan itibaren sınır kapılarını altı gün kapatması sebep oldu. Bölgeyi bilmeyenler için kuyruğun 45 kilometreyi bulduğunu ifade edelim.
         <br/>
         <br/>
         ABD’nin en büyük özel sağlık sigortası şirketi Wellpoint İnc’in yaptırdığı araştırmada, romatizmal ilaçlardan Bextra’nın yüzde 53, Vioxx’un yüzde 23 ve Celebrex’in ise yüzde 19 oranında kalp krizi riskini artırdığı belirlendi.
         <br/>
         <br/>
         Eskişehir’in Han İlçesi’nde 11 yıldır devam eden arkeolojik kazılarda, Roma dönemine ait yeraltı şehrinin bulunduğu açıklandı. Kazı çalışmaları Aralık 2004’te tamamlanmıştı.
         <br/>
         <br/>
         Ekonomiden sorumlu Devlet Bakanı Ali Babacan, tekstildeki yüzde 18’lik KDV oranını yüzde 8’e indirmeyi planladıklarını, bu konuda TOBB’den inceleme yapmasını istediklerini belirtti.
         <br/>
         <br/>
         İlaç alımı ihalelerinde usulsüzlük yapıldığı iddiasıyla SSK ve Roche ilaç firmasında başlatılan operasyon sürüyor.
         <br/>
         <br/>
         UEFA Kupası 3’üncü tur ilk maçında İstanbul’da Real Zaragoza’ya 1-0 yenilen Fenerbahçe, evinde oynama avantajını iyi kullanamadı. Rövanş 24 Şubat’ta İspanya’da.
         <br/>
         <br/>
         İspanya Ligi’nde oynadığı (bu hafta sonu maçı hariç) 100 maçta 51 gol kaydeden Nihat Kahveci, şu ana kadarki performansıyla Türkiye’nin en başarılı lejyoner futbolcu sıralamasında ilk basamakta yer alıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 111 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19765), [web.archive.org (arşiv bağlantısı)](http://web.archive.org/web/20050226153539/http://www.aksiyon.com.tr:80/yazdir.php?id=19765)
