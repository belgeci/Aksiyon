# Türkçenin destanını yazdılar

*Bilinmeyen-yazar 2006.06.26*

<div>
 <p>
  <font>
   10-17 Haziran tarihleri arasında gerçekleştirilen ve 84 ülkeden 355 öğrencinin elemeleri geçerek katıldığı 4’üncü Uluslararası Türkçe Olimpiyadı, İstanbul Gösteri ve Kongre Merkezi’nde yapılan muhteşem ödül töreniyle son buldu.
   <br/>
   <br/>
   Törende dilleri, dinleri, milliyetleri ve kültürleri ayrı çocukların hep bir ağızdan İstiklal Marşı’nı okumaları; hazırlandıkları metinleri dile getirirkenki üstün performansları izleyicileri duygulandırdı. Bazı duygu yüklü metinler makam, yaş ve statü fark etmeksizin herkesi ağlattı. Ağlayanlardan biri de TBMM Başkanı Bülent Arınç idi. Konuşmasında gelecek yıl dereceye girenlere Meclis adına özel ödül takdim edeceklerini söyleyen Arınç, “Bu bir destandır. Bunu herkesin görmesi lazım. Düşünebiliyor musunuz? Şili’den, Vietnam’dan, Güney Asya’dan, Orta Asya’nın bozkırlarından gelen, isimlerini yeni duyduğumuz, haritada yerini gösteremeyeceğimiz ülkelerin çocukları Türkçe konuşuyor. Bu muhteşem bir başarıdır. Havsalanın almayacağı bir şeydir. Mozambik’ten Şili’ye kadar bu güzel eğitim kurumlarını o ülkelere kazandıran milletime teşekkür ediyorum. Bu işi düşünen bir kişi var. Milyonlarca insan bizi gözyaşı dökerek izliyor. Ama bunların içinde birisi var ki hüzünlü gurbette televizyon başında bizleri izliyor. O güzel insana milletim adına teşekkür borcum var.” diye konuştu.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 466 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24669), [web.archive.org (arşiv bağlantısı)](http://web.archive.org/web/20060710202717/http://www.aksiyon.com.tr:80/yazdir.php?id=24669)
