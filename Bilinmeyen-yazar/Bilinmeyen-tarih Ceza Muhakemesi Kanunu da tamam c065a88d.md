# Ceza Muhakemesi Kanunu da tamam

*Bilinmeyen-yazar Bilinmeyen-tarih*

<div>
 <p>
  <font>
   Türk Ceza Kanunu'ndan (TCK) sonra Ceza Muhakemesi Kanunu (CMK) da TBMM'de kabul edildi. Böylece 1929'dan bu yana yürürlükte bulunan Ceza Muhakemeleri Usulü Kanunu (CMUK) tarihe karıştı.
   <br/>
   <br/>
   CMK da, TCK gibi 1 Nisan 2005'te yürürlüğe girecek. Sıra 'ceza hukuku reformu paketi'nin son ayağı Ceza İnfaz Kanunu'nda... 335 maddeli CMK, ceza muhakemesinde çok sayıda yenilik getiriyor. Bunlardan bazıları şöyle: Türk hukuk sistemi iddianamenin iadesiyle tanışıyor. Mahkeme, eksik ve hatalı bulduğu iddianameyi cumhuriyet başsavcılığına gerekçeleriyle iade edebilecek. Savcı ve avukatlar salondaki sanık, tanık, katılımcı ya da diğer ilgililere doğrudan soru yöneltebilecek. Sanık da hakim aracılığıyla soru sorabilecek. Tanıklar telefon, telgraf, faks, e-mail ile de duruşmaya çağrılabilecek. Suç olgusuna ilişkin bilgiler devlet sırrı olamayacak. Gözaltı süresi 24 saati geçmeyecek. Savcı, her biri bir günü geçmemek kaydıyla bu süreyi 3 kere uzatabilecek. Bilirkişiler, her yıl açıklanacak listedeki kişiler arasından seçilecek. Ağır ceza davalarında tutukluluk süresi 2 yılı aşmayacak. Süre gerekli hallerde 3 yılı geçmemek üzere uzatılabilecek. İşkenceye önlem amacıyla savcılar nezarethaneler ile bütün kayıt ve işlemleri denetleyebilecek. Savcının kararıyla şüpheli ya da sanığın telefonları dinlenebilecek. Dinleme sırasında suçla ilgisi bulunduğu ortaya çıkan kişiler hakkında da soruşturma başlatılabilecek.
   <br/>
   <br/>
  </font>
 </p>
 <p>
  <font>
   (Bu yazı 410 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19097), [web.archive.org (arşiv bağlantısı)](http://web.archive.org/web/20050220220926/http://www.aksiyon.com.tr:80/yazdir.php?id=19097)
