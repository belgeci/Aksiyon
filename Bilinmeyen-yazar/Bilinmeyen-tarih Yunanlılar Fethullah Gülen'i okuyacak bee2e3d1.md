# Yunanlılar Fethullah Gülen’i okuyacak

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050302175510im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175510im_/http://www.aksiyon.com.tr/resim/303/59.jpg" vspace="5"/>
  </p>
 </font>
 <font class="content">
  Dünyanın başına saksı düştü galiba. Yeni dünyayı anlamak, eski kuşak için zaten mümkün değil, bizler gibi genç kuşak için ise hayli çaba gerektiriyor.
 </font>
 <br/>
 <p>
  <font class="content">
   Batı’da ve Türkiye’de Müslümanlar’ın imajını gözünüzde canlandırın. Sonra Birleşmiş Milletler’in milenyum zirvesinde Fransa Cumhurbaşkanı Chirac’ın evrensel düzeyde bir ahlak ilkeleri manzumesinin oluşturulması teklifini düşünün. Dünyadaki yerleşik düzenin şeytan olarak tanıttığı İran’ın Cumhurbaşkanı Hatemi’nin menediyetlerarası diyalog inisiyatifine ve etik demokrasi önerisine bakın.
   <br>
    <br>
     Türkiye’ye dönün ve artık ismi sürekli gündemin ilk sıralarında yer alan Fethullah Gülen’in Papa ve Patrik ile arasında geliştirdiği sıcak ilişkilere bakın. Yönlendirdiği dindar insanların Moskova’da, Afrika’da, Çin’de, hatta Papua Yeni Gine’de başlattığı gönül seferberliğine bakın.
     <br>
      <br>
       Dünyanın başına gerçekten saksı düştüğüne hâlâ inanmıyorsanız, dönüp bir de bu zat hakkında hazırlanan iddianameye göz atın. Yaptıklarının büyük kısmına başbakan, hatta cumhurbaşkanları dahil devletin en üst düzey mevkilerinde bulunan insanların destek olduğu Gülen çetecilikle suçlanıyor.
       <br/>
       <br/>
       Burada da bitmiyor. Cumhuriyetin anlı şanlı tek partisi CHP’de Milli Şef’e bayrak açmaktan Kıbrıs müdahalesine, Amerika ile haşhaş yüzünden ters düşmekten 12 Eylül mağduriyetine kadar Türkiye’nin yakın tarihinin en belirgin isimlerinden biri olan bugünkü Başbakan da, Gülen ‘e verdiği destekten dolayı suçlular arasında zikrediliyor.
       <br/>
       <br/>
       Bütün bunlarla yetinmeyenler için bir haberimiz daha var. Yunanistan’da etkin bir medya grubu Fethullah Gülen’in “İnancın Gölgesinde” isimli kitabını tercüme ediyor. Haberin kaynağı Yunanistan’da yayınlanan God &amp; Religion (Tanrı ve Din) adlı bir dergide yer alan değerlendirme yazısı. Yazıda Fethullah Gülen’in İslam dininin temel inanç konularının ele alındığı İnancın Gölgesinde adlı eserinin “The Essentials of Islamic Faith” isimli İngilizce’sinden tercüme edilerek önümüzdeki yılın mart ayına kadar yayınlanacağı belirtiliyor.
       <br/>
       <br/>
       Tercümeyi Artemis Playoltacis’in bilimsel kontrolünde Vasilis Adrahtas yapıyor. Derginin bu konuyla ilgili değerlendirme yazısında, Gülen’in geniş bir özgeçmişine yer veriliyor. Yunanistan’da yayınlanan ve uluslararası düzeyde saygın bir topluluğa hitap eden dergi, Fethullah Gülen’i hiçbir siyasi amaç gözetmeden, İslami perspektif çerçevesinde insanlığa hizmet etmekten başka arzusu olmayan bir din adamı olarak tanıtıyor.
       <br/>
       <br/>
       Gülen’in kitabının Yunanca’ya tercümesiyle ilgili haberi veren Tanrı ve Din dergisi, tüm dinleri gazetecilik formatları içinde bilimsel olarak ele alıyor. 1998 Aralık ayından bu yana çıkan dergiyi Yunanistan’ın önde gelen yayıncılarından Aris Terzopoulos yayınlıyor. Editörü, derginin hiçbir inancın propagandasını yapmadığını ve yapmayacağını belirtiyor. Yayıncının hedefi, derginin çeşitli dinlere inanan insanların birbirlerini daha yakından tanıma imkanı bulabilecekleri, kültürlerarası diyaloğa hizmet eden ve sorgulayan bir karaktere sahip olması.
       <br/>
       <br/>
       Dinlerarası diyalog konusundaki uluslararası çabaları destekleyen dergi, geçtiğimiz mayıs ayında tüm din temsilcilerinin katıldığı “Dinlerarası Diyalog: Dün, Bugün, Gelecek” konulu bir konferans düzenlemiş. 3 aylık peryodda yayınlanan Tanrı ve Din’in bahar sayısı Rusya’da Rusça olarak yayınlanmış. Dergi ABD’de Yunan diasporasının, Avrupa’da ise Katolik üniversitelerinin işbirliğiyle dağıtılıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13917), [web.archive.org (arşiv bağlantısı)](http://web.archive.org/web/20050302175510/http://www.aksiyon.com.tr:80/detay.php?id=13917)
