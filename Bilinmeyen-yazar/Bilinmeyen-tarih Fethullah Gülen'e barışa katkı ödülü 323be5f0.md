# Fethullah Gülen'e barışa katkı ödülü

*Bilinmeyen-yazar Bilinmeyen-tarih*

<div>
 <p>
  <font>
   Kırgızistan Ruhaniyet Vakfı, her fırsatta eğitim faaliyetlerini tavsiye eden ve hoşgörüyü savunan Fethullah Gülen Hocaefendi'ye, 'Halklararası Uyum ve Barışa Katkı' ödülü verdi.
   <br/>
   <br/>
   Bişkek'te düzenlenen ödül töreninde Gülen'i, 'ilim, hizmet ve büyük bir düşünce adamı' diye tanımlayan Vakıf Başkanı Akun Toktasartov "Fethullah Gülen Bey'in düşüncesinin temeli milli değerleri koruyarak dünya uygarlığına paralel bir yol takip etmek, başka milletlerin değerlerine zarar getirmeden barışa katkı sağlamaktır." dedi. Törenle Türk Kırgız tarihinde çok önemli bir adım atıldığını belirten Toktasartov şöyle konuştu: "Bağımsızlığımızı kazandığımız günden bu yana Atatürk'ün vasiyetini yerine getiren Türk halkı hep bize sahip çıktı. Bu çerçevede Gülen, Doğu ve Batı ülkeleri arasında barışın tesisi ve gençlerin iyi eğitim alması için önemli fikirler ve öneriler ortaya koydu. Bugün onun tavsiyesi ile açılan okullar bu ülkenin en etkili eğitim kurumlarıdır." Kırgızistan Anayasa Mahkemesi Başkanı Çolpon Bayekova ise "Gülen örneğinde gördük ki bir insan eğer isterse bir devletin yapabileceklerini tek başına yapabiliyor. Demek ki istersek barış ve diyaloğu tesis edebiliriz." dedi. Ödülü, ABD'de bulunan Gülen adına Gazeteciler ve Yazarlar Vakfı Başkanı Haruk Tokak aldı. Ödül daha önce 9'uncu Cumhurbaşkanı Süleyman Demirel, Kazakistan Cumhurbaşkanı Nursultan Nazarbayev ve Kırgızistan Cumhurbaşkanı Askar Akayev'e de verilmişti.
   <br/>
   <br/>
  </font>
 </p>
 <p>
  <font>
   (Bu yazı 522 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=17913), [web.archive.org (arşiv bağlantısı)](http://web.archive.org/web/20050221220425/http://www.aksiyon.com.tr:80/yazdir.php?id=17913)
