# Avrupalı girişimciler Eurokon 2003'te

*Bilinmeyen-yazar Bilinmeyen-tarih*

<div>
 <p>
  <font>
   Türkiye Araştırmalar Merkezi Yabancı Girişimciler için Bağlantı Büroları tarafından 2-4 Ekim 2003 tarihleri arasında Dortmund"da gerçekleştirilecek olan Türk-Avrupalı Girişimciler Platformu EUROKON 2003"e 1500 Türk ve Avrupalı işadamının katılması bekleniyor.
   <br/>
   <br/>
   Kurultay, AB"nin 7. büyük ticari partneri Türkiye ile Türkiye"nin ihracatında ilk sırada yer alan Almanya arasındaki ticari ilişkilere de katkıda bulunacak. TAM Yabancı Girişimciler için Bağlantı Büroları"nın hazırlıklarını sürdürdüğü EUROKON 2003 Türk-Avrupalı Girişimciler Kurultayı, TAM"daki bir toplantıda basına tanıtıldı. TAM Direktörü Prof. Dr. Faruk Şen toplantıyı açarken yaptığı konuşmada, küçük ve orta boyutlu işletmelerin Türkiye ve Almanya arasındaki ticaret hacmine olan katkısının, bu işletmelerin bulacakları uluslararası iş ortakları vasıtasıyla daha da artacağına dikkat çekerek, Yabancı Girişimciler için Bağlantı Büroları yönetiminde ve Dr. Karademir Girişimci Danışmanlığı sorumluluğunda 2-4 Ekim 2003 tarihleri arasında yapılacak kongrede hem Türk hem de Avrupalı girişimcilere yeni pazarlar açılacağını anlattı.
   <br>
    <br>
     Prof. Dr. Şen, Sanayi ve Ticaret Bakanı Ali Coşkun ile Kuzey Ren Vestfalya Eyaleti Ekonomi ve Çalışma Bakanı Harald Schartau"nun himayesinde gerçekleşecek EUROKON 2003"ü, Türkiye"den TOSYÖV, KOSGEB, TOBB ve YASED, Avrupa"dan ise Avrupa-Türk Gıda İthalatçıları Birliği TÜRKİMPORT, Kuzey Ren Vestfalya MÜSİAD ve TİDAF"ın desteklediğini açıkladı. Şen, EUROKON 2003"ü destekleyenler arasında Kuzey Ren Vestfalya (KRV) Ekonomi ve Çalışma Bakanlığı,  Dortmund Belediyesi, KRV Eyalet Ekonomisini Teşvik Örgütü ve Dortmund İktisadi Kalkınma Kurumu"nun da bulunduğunu dile getirdi.
     <br>
      <br>
       Eurokon 2003 Proje Sorumlusu Dr. Mehmet Ali Karademir ise sürekli büyüyen ve gelişen Türk pazarının, yeni pazarlar arayan Alman ve Avrupalı Türk KOBİ"ler için büyük iş olanakları sunduğuna dikkat çekerek, bu fırsatı kullanmak isteyenlerin EUROKON aracılığıyla hızlı bir şekilde ve uygun fiyatla bunu gerçekleştirebileceklerini ifade etti. "Şimdi Ticaret Yapın" sloganı altında Türkiye, Almanya ve Avrupa"dan branşlar üstü 1500 şirketin katılacağı Uluslararası İşadamları Kurultayı EUROKON 2003, üç ayrı bölümden oluşacak:
       <br>
        <br>
         İşadamları Kurultayı: Uluslararası pazarı kapsayan önemli konularda tebliğ ve workshoplardan oluşacak bu bölümde, konuşmacı olarak katılacak uzmanlar hukuk ve vergi alanlarının yanı sıra tecrübeli işadamları olarak da soruları yanıtlayacaklar. Almanya ve Türkiye"deki teşvik ve yatırım olanakları da bu bölümde ele alınacak ana konular arasında yer alacak.
         <br/>
         <br/>
         İşbirliği Borsası: Bu bölümde uluslararası iş ortaklıklarının kurulması konu ediliyor. İş ortaklılarının bulunması ve ilk görüşmeler için randevu ayarlanması Eurokon 2003 yönetimi tarafından üstlenilecek. Bunun için önceden hazırlanan bir formun doldurulması gerekiyor. İhtiyaç halinde iş görüşmeleri için tercümanlık hizmetleri de EUROKON 2003 tarafından sunulacak.
         <br/>
         <br/>
         Fuar: Türkiye"den en az 50 firmanın katılacağı bu bölümde tanıtımdan olası iş ortaklarıyla randevu ayarlamasına kadar birçok hizmet sunulacak.
         <br/>
         <br/>
         EUROKON 2003, fuar sonrasında da KOBİ"ler için uluslararası iş ortaklıkları konusunda danışmanlığını devam ettirecek. Hem Türkiye"den Avrupa"ya açılmak hem de Avrupa"dan Türkiye"ye yatırım yapmak isteyen Türk ve Avrupalı girişimcilere bilgi ve danışmanlık hizmetleri sunacak. EUROKON 2003"e kaydolan bütün firmalar Almanca ve Türkçe olarak EUROKON 2003"ün Online Katalog"unda yer alacak ve kongre başlamadan önce potansiyel iş ortakları hakkında bilgi edinebilecek. Daha geniş bilgiyi, internet üzerinden http://www.eurokon2003.com adresinden edinebilmek mümkün.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 507 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2948), [web.archive.org (arşiv bağlantısı)](http://web.archive.org/web/20050127145935/http://www.aksiyon.com.tr:80/yazdir.php?id=2948)
