# [TEKNO KÜP] N’oldu, kıyamet koptu mu?

*Bilinmeyen-yazar 2011.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Toplum olarak, sosyal medyanın da etkisiyle sesimiz gür çıkıyor. Bir kesim, rahatına dokunan oldu mu hemen ‘özgürlüğüm kısıtlandı’ tepkisi verip diğerlerini baskı altına alıyor.
  </font>
 </div>
 <div id="newsText">
  <font class="detail-text">
   <p>
    İnterneti özgürlükle eş tutan bu kullanıcılar, uygulamaya yönelik bir girişim söz konusu olunca yanlışa doğruya bakmadan muhalif parti tavrı takınıp; ‘internetime dokunma’ diyor. Hatta, ‘birileri rencide olmuş, hakarete uğramış, çocuklar uygunsuz içerikle baskı altına alınmış…’ onlar için önemli değil. Çünkü ‘internet özgürlüktür’ düşüncesindeler.
   </p>
   <p>
    Birileri interneti, ilk günlerindeki gibi hâlâ ‘sanal’ görüyor. Orada yazılanlar orada kalıyor, herkes şaka olarak algılıyor zannediyor. İnternet yaşadığımız dünyanın izdüşümü hâline geldi. Çocukken kaale almayabilirdik; ama artık aklı yetiyor, yaptıkları ortada. Yararlarından faydalanacak, zararlarından da sakınmak ve sakınamayacak durumda olanları korumak için elimizden geleni yapacağız.
   </p>
   <p>
    Hep olumsuz yönleri öne çıkartılan internetten korkanlar, onu  evine, işyerine sokmuyor. Okul çağında çocuğu olanlar da ödevler sürekli internetten verildiği için temiz, güvenilir olmasını istiyor. Kamu kurumlarına gelen şikâyet ve talepler üzerine yapılan ‘Güvenli İnternet’ çalışması özgürlüğe saldırı gibi algılandı. Buna karşılık sokaklarda yürümeler, televizyonlarda açık oturum yapmalar, internette kampanya düzenlemeler birbirini takip etti. İnternet servis sağlayıcıların yapacağı çalışma ile isteyenlerin Güvenli İnternet’i tercih edeceğini, bunun bir tercih meselesi olduğunu anlamak istemediler. Bu istememe, anlamama konusunda da tereddütlerim var; acaba okudukları metin mi karışıktı, anlamıyorlardı; yoksa anlamak mı istemiyorlardı?
   </p>
   <p>
    Güvenli İnternet’in uygulanmaya başlanacağı 22 Kasım tarihi âdeta internetin kara günü olarak gösterildi. Bilmeyen de o gün devlet fişi çekecek zannederdi. Şimdi bakıyorum üzerinden 10 günden fazla bir zaman geçti. Dünya dönmeye devam ediyor, internet de kullanılmaya… N’oldu, kıyamet mi koptu?
   </p>
   <p>
    http://Twitter.com/mehmetsakin
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31222-tekno-kup-noldu-kiyamet--koptu-mu.html), [web.archive.org (arşiv bağlantısı)](http://web.archive.org/web/20120714022918/http://www.aksiyon.com.tr:80/aksiyon/haber-31222-tekno-kup-noldu-kiyamet--koptu-mu.html)
