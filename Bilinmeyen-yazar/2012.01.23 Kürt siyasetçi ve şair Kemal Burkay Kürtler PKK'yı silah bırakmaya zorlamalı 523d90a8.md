# Kürt siyasetçi ve şair Kemal Burkay: Kürtler, PKK’yı silah bırakmaya zorlamalı

*Bilinmeyen-yazar 2012.01.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin de diğer NATO ülkeleri gibi ‘gladyo’ problemini aşacağına inanıyor o. Devletin, 1960’larda Kürtçü ve sol düşünceyi benimseyenlere siyaset hakkı tanımayarak ortaya çıkmasına sebebiyet verdiği kimi silahlı örgütleri etkisizleştirmek amacıyla 1977’de bizzat kurup fonladığını söylediği PKK, ancak ve ancak derin devletin çökertilmesiyle bitirilebilir ona göre:
  </font>
 </div>
 <div id="newsText">
  <font class="detail-text">
   <p>
    “PKK, bir devlet projesidir. Öcalan, Mahir Sayın’ın ‘Erkeği Öldürmek’ adlı kitabında eşi Kesire’nin ve yüzbaşı Pilot Necati’nin ajan olduğunu ve onları kullandığını söylüyor. Öcalan, ‘PKK’yı kurduk, silah ve ekmeğimizi devlet verdi. Korumamızı üç yıl devlet sağladı. Bizden istenen Kürt örgütleriyle savaşmaktı.’ diyor.” Bunları, TBMM’nin insan haklarını inceleyen ünitesinin terör alt komisyonunda dile getiriyor Kürt siyasetçi ve şair Kemal Burkay. Bu anlamda önemsediği ‘Ergenekon yapılanmasının ekarte’ sürecinin muhalefetçe desteklenmesi gerektiğini de vurguluyor. 1999’da yakalanan İmralı’daki elebaşı Abdullah Öcalan’ın 12 yıldır bu yapının paşalarınca yönlendirildiğine dikkatleri çekiyor öte yandan. Silinme aşamasındaki örgütün darbe planlarının sahneye koyulduğu 2004’te yeniden eylemlere başlamasını bu tezine dayandırıyor: “Şimdi birileri bizi devlet siyaseti yapmakla suçluyor. PKK ile Ergenekon arasındaki ilişkiyi gizlemeye çalışıyorlar. Silahlı mücadelenin faydası yok. BDP dışındaki Kürt siyasi hareketlerine de olanak verilmeli.” Devlete ‘operasyonları durdur’ demenin yetmeyeceğinin farkında: “Kürtler, PKK’yı silah bırakmaya zorlamalı.” Kürt aydın İbrahim Güçlü de aynı vekillerin misafiriydi geçen hafta. Güçlü de Kemal Burkay gibi ilginç şeyler söyledi komisyonda: “Türkiye bir ulus devlet değildir; Kemalist ve elit bir devlettir. Aslında Türklerin de devleti değildir. 80 yıllık Cumhuriyet döneminde Kürtler bölücü diye, İslamcılar gerici diye dışlandı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=3DC98D82FD0DEA7172140DA1D750DB85?newsId=31637), [web.archive.org (arşiv bağlantısı)](http://web.archive.org/web/20120205142842/http://aksiyon.com.tr:80/aksiyon/newsDetail_getNewsById.action;jsessionid=3DC98D82FD0DEA7172140DA1D750DB85?newsId=31637)
