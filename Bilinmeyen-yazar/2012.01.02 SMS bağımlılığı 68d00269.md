# SMS bağımlılığı

*Bilinmeyen-yazar 2012.01.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eskinin telefon sapıkları, sabit telefonlar dijitalleşip ekranda arayan numarayı gösterince yok denecek kadar azaldı.
  </font>
 </div>
 <div id="newsText">
  <font class="detail-text">
   <p class="MsoNormal">
    Cep telefonlarına dadananlar ise gizli numaradan arama yasaklanınca sırra kadem bastı. Bunlar, teknoloji ile beraber ortaya çıkan ve yeni teknoloji ile kurtulduğumuz problemler. Bir de teknolojinin sunduğu kolaylığın yanlış kullanıldığı alanlar var. Bunların başında SMS geliyor. Çünkü özellikle lise çağındaki gençlerimiz SMS’yi kullanmayı bilmiyor.
   </p>
   <p class="MsoNormal">
    Geçenlerde belediye otobüsünde, ayakta, bir elini tutunmak için kullanırken diğer elinin başparmağı ile on parmak hızında SMS yazan öğrenciyi gördüğümde önce şaşırmış, sonra da ‘ne kadar hızlı yazıyor’ diye imrenmiştim. Önceki hafta katıldığım veli toplantısında, bunun hiç de imrenilecek bir şey olmadığını, aksine bir çeşit hastalık, ‘SMS bağımlılığı’ hâline geldiğini anladım. Çünkü sınıfa giren her öğretmen, öğrencilerin SMS yazmaktan derse katılamadıklarından yakınıyordu. Dersi derste öğrenmek formülü tamamen rafa kalkmış durumda. Öğrencilerin aklı SMS’de olduğu için dersi dinleyemiyorlar. Sınıf öğretmeni, “Tahtada dersi anlatırken, bir şeyler yazdıktan sonra aniden dönüyorum, birçok öğrencinin gözü telefonunda veya eli masanın altında. Ya SMS yazıyorlar ya okuyorlar. Telefon iletişim ihtiyacı olduğu için bir şey demiyorum ama ikazlarımız da fayda etmiyor. Bari siz çocuklarınızı ikaz edin.” diyordu.
   </p>
   <p class="MsoNormal">
    Sonrasında katıldığım veli bilgilendirme seminerinde ise bir anne, birkaç defa söz alarak rehberlik öğretmeninden çocuğunun SMS alıp göndermesine engel olamadığından yakındı. Evde bile cep telefonu ile SMS alıp göndermeye devam ettiğini, çaresiz kaldığını söylüyordu. GSM operatörleri bazı kullanıcılarına bedava yüzlerce SMS hakkı veriyor. Bunu fırsata dönüştürüp yerinde kullananlar olduğu gibi yetişme çağında, eğitip fırsatını SMS alıp gönderme ile harcayan öğrenciler de var. Bunların sayısı azımsanmayacak kadar çok. Şimdilik, ebeveynlerin ve eğitimcilerin özen göstermesini dilemekten başka çare görünmüyor. Bu arada, tek parmağıyla on parmak hızında SMS yazan öğrenci de gözümün önünden gitmiyor.
   </p>
   <p class="MsoNormal">
    Twitter.com/mehmetsakin
   </p>
   <p class="MsoNormal">
   </p>
   <p class="MsoNormal">
   </p>
   <p class="MsoNormal">
   </p>
   <p class="MsoNormal">
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-31466-245-sms-bagimliligi.html), [web.archive.org (arşiv bağlantısı)](http://web.archive.org/web/20120130052938/http://aksiyon.com.tr:80/aksiyon/haber-31466-245-sms-bagimliligi.html)
