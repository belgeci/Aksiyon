# Herkes ders almalı

*Bilinmeyen-yazar 2001.03.24*

<div>
 <p class="spot">
  Gelecekte kendilerine de, insanlığa da fayda sağlamayacak birtakım doktrinlere, ideolojilere bel bağlamamız gerekirse bunlar için canlarını dahi seve seve feda edecek olan gençler, nasıl olur da Cengiz Çandar, Gülay Göktürk gibi yazarları görmezlikten gelirler. Şayet bu yazarlar gençliklerinde savundukları davalarında haklı olsalardı, aynı davaları şimdi de savunuyor olurlardı.
 </p>
 <p class="metin">
 </p>
 <p class="metin">
  Gürhan Savgı'nın Azerbaycan'la Türkiye'nin birleşmesi üzerine haberini tebrik etmek istiyorum. O gün pazardı, güzel birşey okumak hiç aklımdan geçmiyordu. Böyle bir şeyin olduğunu unutmuştum, fakat yazıyı okuyunca içtenlikle sevindim. Size ve sayın Meral Akşener'e ve o teze destek verenlere saygı duyuyorum. Türk böyle olmalı, bu milletin çocukları bunlarla uğraşmalı diyorum ve sizleri gönülden destekliyorum.
 </p>
 <p class="metin">
  Mustafa Kolukısa
 </p>
 <p class="metin">
 </p>
 <p class="arabaslik">
  Geçmişinden ders alanları yazın
 </p>
 <p class="metin">
  Yaşanmış hayatlardan niçin ders almıyoruz acaba, diye düşünürüm. Aslında "hayat yolu"nda bize rehberlik edecek o kadar olay var ki. Gülay Göktürk'ün biyografik yazısını okurken tekrar düşündüm bunları. Gelecekte kendilerine de, insanlığa da fayda sağlamayacak birtakım doktrinlere, ideolojilere bel bağlamamız gerekirse bunlar için canlarını dahi seve seve feda edecek olan gençler, nasıl olur da Cengiz Çandar, Gülay Göktürk gibi yazarları görmezlikten gelirler. Bu yazarlar, bu aydınlar, gençliklerinde TİP, TKP gibi kendine dahi hayrı olmayan gruplara kapılıp gitmişler, fakat daha sonra geriye dönüp baktıklarında boşa kürek salladıklarını görmüşler, boşa giden yıllara bakıp bakıp hayıflanmışlardı. Şayet gençliklerinde savundukları davalarında haklı olsalardı, aynı davaları şimdi de savunuyor olurlardı. Gelin görün ki hem G. Göktürk, hem C. Çandar, hem de aynı süreçten geçen birçok  yazar/gazeteci artık kalemini, düşüncelerini insanlığa/ topluma hizmet yolunda bütünleştirici, paylaşımcı bir ruhla sarfetmeye çalışıyorlar. Velhasıl—ı kelam şunu söylemek istiyorum. Daha çok C. Kalyoncu Bey'in kaleme aldığı topluma malolmuş gazetecilerin hayat hikayelerinde günümüz gençliğine yönelik çok önemli ibretler mevcut. Bu tür yazılarla hem sevilen gazetecilerle alâkalı merakımızı gidermiş, hem de onların yaşamlarından istifade etmiş oluyoruz. Bu tür yazıların devamını bekliyoruz.
 </p>
 <p class="metin">
  Hayati Özcan/ IĞDIR
 </p>
 <p class="metin">
 </p>
 <p class="arabaslik">
  İ.Ü. Araştırma ve Yardım Vakfı diyor ki;
 </p>
 <p class="metin">
  27 Ocak 2001 Tarih'inde Aksiyon Dergisinde "Bir yolsuzluk da İstanbul Üniversitesi'nden" başlıklı yazıda geçen bazı ifadelerle ilgil olarak İstanbul Üniversitesi Araştırma ve Yardım Vakfından gelen cevabi yazıda şu maddelere değiniliyor:
 </p>
 <p class="metin">
  1—İstanbul Üniversitesi Araştırma ve Yardım Vakfı hiçbir yolsuzluğa karışmamıştır. Derginizde yer alan 6 kişilik yönetim kurulu üyelerinin tamamı öğretim üyeliği dışında, toplumda çeşitli mevkilerde bulunmuş, rektörlük ve dekanlık yapmış insanlardır. Vakıf Yönetim Kurulunu da İstanbul Üniversitesi Yönetim Kurulu seçmektedir.
 </p>
 <p class="metin">
  2—Yürürlükte Üniversite adını yasaklayan hiçbir kanun yoktur. Bu konuda Vakıflar Genel Müdürlüğü genelgesi olmakla birlikte, İstanbul Üniversitesi Araştırma ve Yardım Vakfı bu genelgeden 14 yıl önce kurulmuştur.
 </p>
 <p class="metin">
  3—Vakfın kirli işe alet edildiği de doğru değildir.
 </p>
 <p class="metin">
 </p>
 <p class="arabaslik">
  Üç boyutlu resimler gereksiz
 </p>
 <p class="metin">
  Sevgili Aksiyon çalışanları, sizlerin başarılı çalışmalarını eleştirmek benim haddime değil. Lakin derginizin sonlarına doğru yerleştirdiğiniz üç boyutlu resmi gereksiz görüyor, bunun yerine derginizin gezi bölümüne ait olup; genellikle derginin orta sayfasında yer alan doğa vb. resimlerden oluşan o güzel resimleri normal boyutta posterler  şeklinde vermenizi tavsiye ediyorum. Eğer bu iletimi dikkate alırsanız en azından evimizin duvarlarına asabileceğimiz güzellikte resimlere sahip olmuş oluruz. Sizin başarılarınız benim de göğsümü kabartıyor. Ben de bundan cesaret alarak derginizden ve sizlerden övgüyle bahsediyorum. İnşaallah benim bu çok bilmişliğimi mazur görür, kalitenizi her geçen gün daha iyiye götürürsünüz. Bir gün bir yerlerde tanışmak,  buluşmak dileğiyle...
 </p>
 <p class="metin">
  Bir cumartesi koliği...
 </p>
 <p class="metin">
  Şükrü Eren
 </p>
 <br/>
 <center>
  <a class="anaorta" href="http://web.archive.org/web/20020220031049/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/okurhatti/1.htm), [web.archive.org (arşiv bağlantısı)](http://web.archive.org/web/20020220031049/http://www.aksiyon.com.tr:80/2001/329/okurhatti/1.htm)
