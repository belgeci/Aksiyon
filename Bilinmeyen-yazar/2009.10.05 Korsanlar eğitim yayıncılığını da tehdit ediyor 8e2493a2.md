# Korsanlar, eğitim yayıncılığını da tehdit ediyor

*Bilinmeyen-yazar 2009.10.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Okul yayıncılığında korsan kitapların sayısı legal yayınlarınkinden fazla. Okulların açılmasıyla birlikte, çocuklarını hangi okula ve hangi öğretmene teslim edeceği endişesini geride bırakan veliler, şimdi de okul ve eğitim yayınları telaşına düştü.
  </font>
 </div>
 <div id="newsText">
  <font class="detail-text">
   <p class="MsoNormal">
    Son yıllarda Millî Eğitim Bakanlığı ders kitaplarını öğrencilere ücretsiz temin etse de, özellikle SBS sınavlarına hazırlanan 6, 7 ve 8. sınıflar ile üniversiteye hazırlanan lise öğrencileri için takviye hazırlık kitapları ve soru bankaları büyük ihtiyaç. Eğitim sisteminin bir tür sınav yarışına döndüğü Türkiye’de okul yayıncılığının önemi de her geçen gün artıyor. Türkiye’de okul ve eğitim yayıncılığı sektörünün yüzde 45’ini temsil eden Sürat Yayın Grubu’nun amiral gemisi konumundaki Zambak Yayınları, okul öncesinden üniversite hazırlığa kadar, öğrencilerin her aşamadaki yayın taleplerine cevap veren tek yayınevi konumunda. Basın Yayın Meslek Birliği Genel Başkan Yardımcısı ve Zambak Yayınları şirket yöneticisi Bayram Murat, eğitim yayıncılığının durumu, sektördeki son gelişmeler, korsan kitap meselesi ve Zambak Yayınları’nın atılımlarını Aksiyon’a değerlendirdi.
   </p>
   <p class="MsoNormal">
    -Yayıncılık sektörünün genel durumuyla ilgili bir değerlendirme alabilir miyiz?
   </p>
   <p class="MsoNormal">
    Sektör 2008 yılını yüzde 10’luk büyümeyle kapadı. Geçen yıl ülkede legal olarak yayımlanan bandrollü kitap sayısı 100 milyon. Bizim elde ettiğimiz verilere göre 150 milyon kadar da korsan yayın basılıyor. Korsan kitap sayısı legalleri geçiyor. Uluslararası Yayıncılar Birliği de Türkiye’yi bu konuda izlenmesi gerekli ülkeler arasında gösteriyor. Korsanla mücadelede başarılı olamıyoruz.
   </p>
   <p class="MsoNormal">
    -Sorun nerede?
   </p>
   <p class="MsoNormal">
    Türkiye’de öncelikle eğitim problemi var. Kanunlarda boşluklar da var ama son zamanlarda çok ciddi bir korsanla mücadele çalışması başladı. İlgili bakanlıklar, bürokratlar ve emniyet her kurum kendine düşeni yapmaya çalışıyor. Son 10 yıldır yapılmayan ulusal yayıncılık kongresi aralıkta gerçekleşecek. Konu cumhurbaşkanı ve başbakan seviyesinde ele alınıyor artık. Korsanla mücadelede daha olumlu gelişmelerin yaşanacağı bir döneme giriyoruz diyebilirim.
   </p>
   <p class="MsoNormal">
    -Genel yayıncılık içinde, eğitim ve okul yayıncılığının payı nedir?
   </p>
   <p class="MsoNormal">
    Bu 100 milyon kitabın, 55 milyonu eğitim yayıncılığıdır. Sürat Yayın Grubu da 55 milyonun 25 milyon adedini temsil ediyor. Mevcut pastanın yüzde 45’i bizim yayınlarımızdan oluşuyor.
   </p>
   <p class="MsoNormal">
    -Eğitim yayıncılığında da korsan sorunu var mı?
   </p>
   <p class="MsoNormal">
    Bugünlerde altı çizilmesi gereken bir konu bu. Son 1 yıl içinde legal yayın sektörünü tehdit edecek düzeyde artan korsan eğitim yayıncılığı yapılıyor. Emniyet ciddi mücadele içinde. Son 3 ay içinde yüz binlerce korsan eğitim kitabı toplandı. Bunları muhafaza edecek depo bulunamıyor. Emniyet teşkilatı bizden depo istiyor. Çünkü bunları imha edemiyorsunuz, hukuki süreci beklemek zorundasınız. İşin diğer yönü de, öğretmenler ve öğretim üyelerinin bir kitap alarak kalanını öğrencilerine fotokopi çekerek dağıtması. Öğretmenler bilmeden korsana alet oluyor ve kanunen suç işliyor. Bakanlık, okul yöneticileri ve öğretmenleri genelge ile ikaz etti. Çünkü 5486 sayılı Fikrî Eserler Kanunu’na göre bir öğretmen okulda bir kitabı çoğaltıp öğrencilere dağıtıyorsa, 1 yıldan 5 yıla kadar hapis cezası alabilir. Öğrenciye ucuz kitap vermek öğretmenin görevi değil. Zaten devlet okul kitaplarını ücretsiz veriyor ama öğretmenler bununla yetinmiyor. İyi niyetli ama yanlış bir uygulama.
   </p>
   <p class="MsoNormal">
    -MEB’in ücretsiz kitap uygulaması yayıncıları nasıl etkiledi?
   </p>
   <p class="MsoNormal">
    Biz yayıncılar olarak MEB’i bu konuda destekliyoruz. Bizim karşı olduğumuz bakanlığın, bu işi iyi bilen yayıncılara konuyu emanet etmeyip, kitapları kendi yazdırıp kendi bastırmasıdır. Hizmet satın alması gereken bir kurum kendi yazıyor, bastırıyor ve dağıtıyor. Sektöre bu kısmı elbette zarar veriyor. Bakanlık hâlen bu kitapların sadece yüzde 20’sini reel sektörden satın alıyor.
   </p>
   <p class="MsoNormal">
    -Zambak Yayınları’nda her türlü eğitim kitabı basılıyor mu?
   </p>
   <p class="MsoNormal">
    Türkiye’de 2 binin üzerinde okul yayıncılığı yapan yayınevi var. Sektörün yüzde 80’ini ise 40 firma temsil ediyor. Bu firmaların hepsinin belirli alanlarda uzmanlıkları var. Biri sadece ilköğretim, biri üniversite, biri sadece dil gibi yayınları yaparken, Zambak okul öncesinden üniversite hazırlığa kadar bütün sınıflara, bütün seviyelere ve bütün branşlara hitap eden tek yayınevidir. 500 okulla direkt temasımız var. Onlarla sürekli bilgi alışverişi yapıyoruz. ARGE faaliyetlerimize öğretmenleri ve idarecileri de katıyoruz. Onlardan aldığımız geri dönüşlerle çalışmalarımızı hazırlıyoruz. Coşku markamız, web destekli çalışıyor. Kitaplarımızı hücreleme yöntemine göre hazırlıyoruz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-25141-korsanlar-egitim-yayinciligini-da-tehdit-ediyor.html), [web.archive.org (arşiv bağlantısı)](http://web.archive.org/web/20120915135635/http://www.aksiyon.com.tr:80/aksiyon/haber-25141-korsanlar-egitim-yayinciligini-da-tehdit-ediyor.html)
