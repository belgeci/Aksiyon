# Kanayan Filistin, konuşulan Irak

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050225163504im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163504im_/http://www.aksiyon.com.tr/resim/380/28.jpg" vspace="5"/>
  </p>
 </font>
 <font class="content">
  Amerika Birleşik Devletleri kendi terörle mücadele programı ve öncelikleri çerçevesinde bütün dünyanın itirazlarını pek de dikkate almadan Irak’a karşı bir operasyon için bütün hazırlıkları yapıyor.
 </font>
 <br/>
 <p>
  <font class="content">
   11 Eylül’den sonra uzun süre kamuoyunun önüne çıkmayan Amerikan yönetimindeki gerçek söz sahibi Başkan Yardımcısı Dick Cheney bu amaçla dünyayı turluyor, bu kapsamda Türkiye ve İsrail’i de ziyaret ediyor.
   <br>
    <br>
     Halbuki Irak’ın aksine bütün dünyanın birilerinin ‘dur’ demesini beklediği bir problem yine Ortadoğu’da hepimizin gözü önünde cereyan ediyor da kimse bana mısın demiyor. Başkan Yardımcısı Cheney kimsenin ikna olmadığı, operasyon konusunda niçin bu kadar ısrar edildiğinin anlaşılamadığı, hiçbir yerinde ne kan ne kavga olan Irak için temaslarda bulunurken, gerçek bir trajedi olan Filistin hadisesi için Amerikalı özel temsilci Anthony Zinni gecikmeli olarak bölgeye geliyor. Tabii Amerika’nın önceliklerini net olarak gösteren bu tablo karşısında İsrail yönetimi de daha Zinni Ortadoğu semalarına ulaşmadan kabadayılık yaparak kimseyi dinlemeyeceklerini rahat rahat açıklıyor.
     <br>
      <br>
       İsrail—Filistin çatışmasının son bir haftası dramatik gelişmelere sahne oldu. Bu dramatik değişiklikler bir milletin kaderinin ne kadar kısa zamanda, ne denli değişebileceğini gösteren ibret verici bir karakter arz ediyordu. Gelin Suud Prensi’nin “toprağa karşı tam barış” teklifiyle başlayan son haftanın köşebaşı olaylarına göz atalım.
       <br/>
       <br/>
       Suudi Planı
       <br/>
       <br/>
       Veliahd Prens Abdullah’ın ABD’de bir gazeteye verdiği demeç sırasında kullandığı “1967 öncesi sınırlara çekilmesine karşılık İsrail’le Arap ülkelerinin ilişkileri normalleştirilebilir” ifadesi kısa zamanda Suudi Barış Planı’na dönüştü. Arap ülkelerinin çoğunun desteklediği barış planı 27—28 Mart tarihlerinde Beyrut’ta yapılacak olan Arap Ligi zirvesinde tartışılacak ve büyük ihtimalle İsrail’e bir “son şans” olarak sunulacak.
       <br/>
       <br/>
       Balata Kampı, Tulkarm,
       <br/>
       <br/>
       Gazze ve Ramallah işgalleri
       <br/>
       <br/>
       Suudi Planı’nın oluşturduğu olumlu havayı İsrail’in Nablus yakınlarındaki Balata Mülteci kampında düzenlediği askeri operasyon dağıttı. İşgale karşı direnen Balatalı Filistinliler onlarca can ve yüzlerce tutuklu verdiler. İsrail Savunma Bakanı Binyamin Ben—Eliezer, Balata Kampı operasyonunu “Arafat’ın bile girmeye korktuğu kampı adam ettik” şeklinde yorumladı. Ancak başını Aksa Şehitleri Tugayı’nın çektiği Filistinli örgütler mülteci kamplarına girmenin karşılığını çabuk verdiler. İntihar saldırılarını İsrail’in Batı Şeria ve Gazze Şeridi’ndeki askeri kontrol noktalarına yapılan nokta saldırıları takip etti. Üzerine gelindikçe sertleşen İsrail Ordusu hafta sonu Gazze Şeridi’nin büyük kısmını ele geçirerek arama tarama faaliyetleri başlattı. Bu arada Arafat’ın Gazze’deki karargahı yerle bir edildi. Ertesi gün İsrail ordusu Ramallah’ı işgal edecekti.
       <br/>
       <br/>
       Tutsaklara “Nazi” muamelesi
       <br/>
       <br/>
       İsrail Ordusu’nun gerek mülteci kamplarına yönelik saldırılarında kullandığı sert yumruk, gerekse bu saldırılar sırasında masum insanların hayatlarını kaybettiği gerçeği dünyanın gözünden kaçmadı. Tulkarm’da İsrail askerlerinin başlattığı “tutukluların kollarına renkli kalemle numara yazılması” uygulaması benzer bir uygulamadan mağdur olmuş Nazi malüllerinin tüylerini diken diken etti. İsrail Ordusu operasyonel mantığı kaybetmiş, nefret ve aşağılamadan başka bir işe yaramaz bir uygulama başlatmıştı.
       <br/>
       <br/>
       Radikal sağ’ın gövde gösterisi
       <br/>
       <br/>
       İsrail’i yöneten “kuvvet iktidarı”nın politikaları dünyada eleştirilse de terör ve belirsizlikten bıkan İsrail halkı tarafından destek görmeye başladı. Son iki yıldır sürekli kan kaybeden “barış bloku” sessizliğini korurken radikal sağcılar Tel Aviv’in Rabin Meydanı’nda 100 bin kişi topladılar. Mitingde Filistin Yönetimi’nin devrilmesini, Arafat’ın tutuklanıp İsrail’de yargılanmasını ve Batı Şeria ile Gazze Şeridi’nin tamamen işgal edilmesini isteyen sloganlar atıldı.
       <br/>
       <br/>
       Kameralara dönen namlular
       <br/>
       <br/>
       İsrail Ordusu’nun Ramallah’taki operasyonları sırasında Filistinliler nisbeten direnç göstermemeyi tercih ettiler. Buna rağmen yer yer çıkan çatışmalarda onlarca Filistinli hayatını kaybetti. Çarşamba günü çatışmanın mağdurlarına bir İtalyan ve bir de Fransız gazeteci katıldı. İtalyan fotoğrafçı Raffaelle Ciriello çatışmalar sırasında İsrail askerlerinin açtığı ateş sonucu hayatını kaybetti.
       <br/>
       <br/>
       BM kararı, Zinni ziyareti
       <br/>
       <br/>
       İsrail’in yeni işgal politikasına karşı klasik “vurdumduymazlık” politikasından vazgeçen ABD’nin gerek barış elçisi Antony Zinni’yi bölgeye geri göndermesi, gerekse BM Güvenlik Konseyi’nde çift devletli çözümü destekleyen bir kararın alınmasını sağlaması İsrail ve Filistinlilerce heyecanla karşılandı. İsrail’in ılımlı solu kararı yapıcı bulduğunu açıklarken, İsrail Başbakanlığı “ileride bir Filistin Devleti olsa da bunun İsrail’in güvenlik kaygılarına göre şekilleneceğini” ifade eden açıklamasını yaptı. Zinni’nin ziyareti öncesinde Ramallah operasyonunu durdurmak isteyen Savunma Bakanı Ben Eliezer’i dinlemeyen Başbakan Şaron, Ramallah operasyonunun İsrail’e yönelik şiddet ihtimali ortadan kalkana kadar devam edeceğini açıkladı...
       <br/>
       <br/>
       Bölgedeki bütün eşitliklerin altüst olduğu bu kısa dönemin sonunda gözler Zinni’nin bölgeye getireceği yeni vizyona yönelmiş durumda...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12525), [web.archive.org (arşiv bağlantısı)](http://web.archive.org/web/20050225163504/http://www.aksiyon.com.tr:80/detay.php?id=12525)
