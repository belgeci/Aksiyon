# Bira’derler işbaşında!

*Bilinmeyen-yazar 2011.10.17*

<font class="agenda2NewsSpot">
 Türkiye’nin tanıtımına katkıda bulunmak amacıyla 8-9 Ekim tarihlerinde çok önemli bir etkinlik gerçekleştirildi İstanbul Parkorman’da! Logoda Sultanahmet Camii’ne yer verme fikri de harikaydı!
</font>
<font class="newsDetail">
 <p>
 </p>
 <p>
  Antalya Belediyesi de aynı paraleldeki organizasyonun bu yıl üçüncüsünü düzenlemişti. Ne yazık ki Kültür Bakanlığı programa yalnızca kuru ‘destek yazısı’ ile sahip çıkmıştı! Oysa bir numaralı sponsor görülüyordu internetteki duyuruda. Haklarını yemeyelim, icraat Alman icadı. Bizimki taklitten öteye değil. Olayın orijinal adı: Oktoberfest. Türkçesi: Ekim festivali. “İnsanları bir araya getirerek, sosyo-kültürel ortamda buluşturduklarını” söylüyordu KafePi Group ve Pepeevents yetkilileri. Haberiniz yok muydu, kaçırdınız mı bu güzelim ortamı? Ne diyelim, seneye artık! Bu kadar peşrev yeter doğrusu. Almanların geleneksel bira günlerini topraklarımıza taşımak istiyor birileri. Bakanlık kendini şöyle savunuyor: “Etkinliklerin ülke tanıtımımıza katkı sağlayacağı ve bilhassa Almanca konuşulan ülkelerden İstanbul’a yönelik turist akımını artıracağı düşüncesiyle ‘destek yazısı’ talebi olumlu karşılanmıştır. Bakanlığımızca doğrudan ya da dolaylı maddi katkıda bulunulmamıştır.” Problem zaten cömertçe manevi himaye sergilenmesinde düğümleniyor. Son derece haklı, “Türkiye, Almanların bira festivaliyle mi tanıtılacak?” diye soran Yeşilay Başkanı Muharrem Balcı. Bir çay bardağı birada 3,9, şarabın kırmızısında 9,5, beyazında 9,1, viskide 13, konyakta 19, sert likörde 30 gram alkol var. Günde 40 gramdan fazla tüketenleri en geç 10 yılda karaciğer yağlanması, iltihaplanması ve siroz tehlikesi bekliyor. “Kırmızı şarap içmek kalbe iyi geliyor! Alkol bellek kaybını geciktiriyor! Bira kalbi güçlendiriyor!... Bu haberlere lütfen fazla itibar etmeyin.” diyen Prof. Dr. Osman Müftüoğlu, mümkünse hep uzak durmayı öneriyor.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30719), [web.archive.org (arşiv bağlantısı)](http://web.archive.org/web/20111021072036/http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30719)
