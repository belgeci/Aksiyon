# ‘OHAL söylentisi Yunan tezgahı!..’

*Bilinmeyen-yazar 2005.09.05*

<div>
 <p>
  <font>
   Genelkurmay Başkanı Orgeneral Hilmi Özkök, Ağustos resepsiyonunda gazetecilere yaptığı açıklamada, kesinlikle olağanüstü hal (OHAL) talep etmediklerini söyledi.
   <br/>
   <br/>
   “Kısıtlanmış yetkilerimize rağmen terörle mücadeleye devam ediyoruz” sözleriyle hükümeti hedef almadığını ve ‘kısıtlı yetkiler’ ifadesiyle de geçmişten bugüne değişen şartları kastettiğini dile getiren Özkök, “Birileri sözlerimizden duymak istediği anlamları çıkarıyor” dedi. Terörle mücadeleyi demokratik kurallar çerçevesinde yürüttüklerini ifade eden Özkök, OHAL söylentileriyle ilgili olarak, “Önceki gün İsviçre’de böyle bir haber vardı. Araştırdık, arkasından Yunanlar çıktı. Yunan tezgâhı. Hemen ortalığı karıştırmak istiyorlar. Böyle bir talebimiz olmadı.” diye konuştu. Bu arada 7’nci Cumhurbaşkanı Kenan Evren de, şu anda OHAL gerektirecek bir durum bulunmadığını ifade etti.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1016 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22461), [web.archive.org (arşiv bağlantısı)](http://web.archive.org/web/20070824013125/http://www.aksiyon.com.tr:80/yazdir.php?id=22461)
