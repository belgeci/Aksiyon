# Bank Asya'dan halka arz rekoru

*Bilinmeyen-yazar 2006.05.15*

<font class="agenda2NewsSpot">
 'Katılım bankası' niteliğiyle halka açılan Bank Asya, hisselerine yapılan taleple rekor kırdı. Talep, 3,50 YTL'den satışa çıkarılan hisselerin 50 katını buldu. Talebin para karşılığı ise şöyle: 2,7 milyar doları yurtiçinden toplam 7,5 milyar dolar.
</font>
<font class="newsDetail">
 Yüzde 23'ünü halka açan Bank Asya'dan önceki rekor 7 milyar 150 milyon dolarla geçen yıl halka açılan Vakıfbank'a aitti.
 <br/>
 <br/>
 Bank Asya ile aynı zamanda halka arz edilen Coca Cola'nın yüzde 23,18'ine ise 3,1 milyar dolarlık talep geldi. Bank Asya hisselerinin İMKB'de 11 ya da 12 Mayıs tarihinde 'ASYAB' koduyla işlem görmesi bekleniyor. Halka arzda bankaya 37 bin 700 kişi ortak oldu. Borsada talep rekoru kırmanın 'onur verici' bir durum olduğunu belirten Bank Asya Genel Müdürü Ünal Kabaca, kendilerinin de bu kadar talep ummadıklarını ifade ederek "Yatırımcıların ilgisi bizi de şaşırttı." dedi.
 <br/>
 <br/>
 Bank Asya hisselerine gösterilen ilgiyi 'faizsiz bankacılığın bütün dünyada yakından takip edilmesine' bağlayan Deniz Yatırım Kurumsal Finansman Müdürü Nurullah Erdoğan, dünyanın önde gelen bankaları Ctibank, HSBC ve Deutsche Bank'ın da faizsiz bankacılığa ilgi duyduğunu belirtti. Ayrıca Bank Asya'nın özkaynak ve aktif kârlılık açısından işlem gören bankalar arasında birinci sırada bulunduğunu da vurguladı.
 <br/>
 <br/>
 Katılım Bankaları Birliği Genel Sekreteri Osman Akyüz'e göre Bank Asya hisselerinin büyük ilgi görmesi diğer katılım bankalarının da halka arz sürecini hızlandıracak. Akyüz, halka arzın bankanın sermaye tabanını genişletme ve büyüme açsından büyük fayda sağlayacağını dile getirdi. Katılım bankalarından Albaraka Türk 2006 yılı sonbaharında, Türkiye Finans ise 2007 yılında halka açılacak.
 <br/>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-11770-11-bank-asyadan-halka-arz-rekoru.html), [web.archive.org (arşiv bağlantısı)](http://web.archive.org/web/20100924044507/http://aksiyon.com.tr:80/aksiyon/haber-11770-11-bank-asyadan-halka-arz-rekoru.html)
