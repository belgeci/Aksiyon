# Birileri yine düğmesine mi bastı ?

*Bilinmeyen-yazar 2001.01.13*

<div>
 <p class="arabaslik">
 </p>
 <p class="arabaslik">
 </p>
 <p class="arabaslik">
 </p>
 <p class="arabaslik">
  Adem Yavuz Arslan
 </p>
 <p class="baslik">
  GERİLİM STRATEJİSİ
 </p>
 <p class="spot">
  Şiddet olaylarıyla siyasi gelişmelerin yönünü 'şartlamak ya da  tayin etmek' amacıyla çizilen bir tür strateji. 'Karanlık güçlerin'  demokrasi evrimine set çekmek amacıyla harekete geçirdiği  'tezgah' anlamına da geliyor. Makro bakıldığında gerilim stratejisi ile benzerlik gösteren olaylar dizisi akla şu soruyu getiriyor "Birileri 'gerilim stratejisi'nin düğmesine mi bastı?"
 </p>
 <p class="metin">
 </p>
 <p class="metin">
  Tarih 3 Ocak. Yer Gazi Mahallesi Cemevi önü. Ümraniye Cezaevi'nde, Hayata Dönüş Operasyonu sırasında hayatını kaybeden Rıza Poyraz'ın cenaze töreni. Törene katılan öfkeli grup slogan atıyor: "Bedel verdik bedel alacağız". Sloganlardan yaklaşık 5 dakika sonra Şişli Emniyet Müdürlüğü'ne intihar saldırısı haberi geldi. 11 Aralık akşamı Çevik Kuvvet otobüsünün taranması ve iki polisin şehit olmasıyla başlayan polise yönelik saldırılar dizisinin başlangıcı böyle bir ortamda başlamıştı. Ardından da alışılmadık bir olay oldu, bir taraftan polisler yürüdü bir taraftan da DHKP/C intihar eylemine girişti. Genellikle PKK eylemi olarak bildiğimiz intihar saldırılarına giren DHKP/C birden bire diğer radikal sol örgütleriyle ortak harekete geçerek polise saldırılara girişmişti ve hergün yeni saldırılar geliyordu. Örgüt, saldırılar için 'Cezaevi operasyonunun intikamı' açıklamasını yaptı ancak kamuoyu, cezaevi operasyonlarıyla ilgisi olmayan polisin hedef seçilmesine anlam verememişti. Örgütler 'bedel almaya' devam edeceklerini ilan ederken polis de alarma geçerek varlığının istihbaratını aldığı diğer 6 canlı bombanın peşinde koşuyor. Peki bütün bu olaylar küçük çapta, basit bir intikam saldırısı mı? Yoksa İtalya örneğinde olduğu gibi 'karanlık güçler'in rutin operasyonlarından mıydı?
 </p>
 <p class="metin">
  Gerilim Stratejisi ya da anti—demokrasi satrancı
 </p>
 <p class="metin">
  "Gerilim Stratejisi" literatürümüze İtalya'dan girmiş bir kavram. Mayfa ile işbirliği yapan istihbarat servislerinden gladyoya kadar binbir türlü girift ilişkilerin yaşandığı bu ülkede meydana gelen olaylarla Türkiye arasındaki benzerlik acaba bizde de birileri gerilim stratejisinin düğmesine mi bastı dedirtiyor. Peki nedir bu gerilim stratejisi? Gerilim stratejisi; devlet kurumlarının zayıf ya da zaaf içinde olduğu ortamlarda yeşeren bir çeşit yönetim biçimi. Devlet, hızla gelişen toplumun gerisine düştüğü ve toplumsal değişimi yakalayamadığı hallerde ortaya çıkıyor. Kan ve korku üzerine kurulan bir antidemokrasi satrancı şeklinde tanımlamak da mümkün. Bu stratejiye göre terör, başına buyruk teröristler tarafından harekete geçirilmiş bir olgu değil. Devlet içinde değişime direnç gösteren, değişim karşıtı güçlerin devreye soktuğu bir araç. Kritik dönemeçlerde genel istikrarsızlık ortamı ve toplumda moral çöküntüsüne sebebiyet vermek için kullanılıyor. Amacı kamuoyunda değişim yanlılarını sindirmek, pusturmak ve dikkati başka yönlere çekip dağıtmak ve insanların böylece " gönüllü bir otoriter rejim arayışı" içine girmesini sağlamak oluyor. Sistemi özetledikten sonra Türkiye'de son dönemde yaşadığımız olayları üst üste koyunca taşların yerine oturmasıyla oluşan manzara gerilim stratejisini çağrıştırıyor.
 </p>
 <p class="metin">
  Hedef Tantan mıydı?
 </p>
 <p class="metin">
  'Ne oluyor? Terörün amacı ne?' sorularını çeşitli kesimlerden konunun uzmanlarına sorduğunuz zaman çok farklı değerlendirmeler çıkıyor karşınıza.. Uzmanlık alanı terör ve strateji olan ancak ismini açıklayamayacağımız bir kaynak, yaşanan olayları' uluslararası güç dengelerinin çatışması' olarak yorumluyor ve ekliyor; "Birileri polise saldırıp polisi germek ve saldırgan hale getirmek istiyor. Türkiye'de saldırganlığın, insan hakları ihlallerinin artmasından çıkarı olanlar, ya da Türkiye'nin Kopenhag Kriterlerini uygulaması durumunda rahatsız olacak olanlara bakın ". Olaylara makro baktığınız zaman soru işaretleri daha da çok artıyor. Çevik Kuvvet otobüsünü tarayıp iki polisin şehit olmasına neden olduğu iddia edilen Zeynel Karataş ve Şerafettin Yar'ın polisteki ifadeleri de olayların kaynağı ile ilgili ipuçları veriyor: "Polise saldırı talimatını Tunceli kırsalında, yüzü maskeli ve bizim tanımadığımız birinden aldık". Sanıklar savcıdaki ifadelerinde de "asıl amacımız polis otobüsüne bomba atarak katliam yapmaktı ama araba durmayınca yapamadık" diyorlar. Gerek polis açıklaması gerekse de yakalanan sanıkların ifadelerine göre saldırılar Devrimci Halk Kurtuluş Partisi (DHKP/C) tarafından yapılmıştı. İç ya da dış destek olmadan hiç bir terör örgütünün eylem yapamayacağı bilinen bir gerçek ama asıl önemlisi neden DHKP/C? DHKP/C polisin yapısını, üyelerini, liderini, hareket stratejisini çok iyi bildiği bir örgüt. Ayrıca uzantıları yurtdışında özellikle de Avrupa ülkelerinde olan bir örgüt. Saldırının neden DHKP/C'den geldiği, daha önce hiç intihar saldırısı yapmayan örgütün neden intihar saldırılarına yöneldiği, kullanılan düzeneğin daha önce Türkiye'de yapılan saldırılarda hiç kullanılmadığı, x—ray cihazının çalışmadığı Şişli Emniyet Müdürlüğü'nün neden seçildiği soruları cevaplandığı zaman olayların gerilim stratejisinin bir parçası olup olmadığı daha net anlaşılmış olacak. Saldırıların polise yönelik yoğunlaşması ve polisin yürümesi konusunda ise aralarında Mahir Kaynak ve Doç. Dr. Emin Gürses'in de bulunduğu bazı terör ve istihbarat uzmanları da olayların; Tantan ve ekibi tarafından başlatılan yolsuzluk operasyonlarından ve polisin başarısından rahatsız olmuş bazı kesimlerin organizasyonu olduğunu söylüyor. Kaynak, saldırıların 1980 öncesinde olduğu gibi genelleşmesinin ya da yaygınlaşmasının beklenmediğinibelirtiyor: "DHKP/C lazım oldukça kullanılan taşeron bir örgüt. Zaten uzantıları dışarıda. Emniyetin başarılı operasyonları sonucu sıkıntıya giren bir grubun kışkırtması ile olan terör olayları bunlar. Olay Tantan'ın bitirilmek istenmesidir. Ancak bu çıkışa asker, şehit polislerin cenazesine katılarak 'Ardınızdayız' mesajı verdi"diyor. Doç. Dr. Emin Gürses ise uluslararası sermaye gruplarının ve gladyo uzantılarının Tantan'a karşı yıldırma harekatına başladığı görüşünde. İçişleri Bakanı Tantan'ı devre dışı bırakmak için gerekirse hükümetin bile devrilmesinin düşünüleceğini söyleyen Gürses; "Emniyetin içinde bazıları saldırıyı haber aldığı halde kışkırtmak için istihbarata aktarmayabilir. Sol örgütler içinde gladyonun uzantıları var ve bunlar istihbarat örgütleri ile çalışıyorlar"diyor.
 </p>
 <p class="metin">
  Yaşadığımız olaylar, oluşları, nedenleri, yapılış biçimleri ve sonuçları ile gerilim stratejisine uyuyor. Ancak bu teorinin ne kadar doğru olduğunu zaman gösterecek. Çok bilinmeyenli bu denklemde mağdur rolünü oynayan sokaktaki polisin bu olaylardaki rolü de Filler ve Çimenler filmindeki gibi çimeni oynamak.
 </p>
 <br/>
 <center>
  <a class="anaorta" href="http://web.archive.org/web/20010622023722/mailto:ademyavuz@yahoo. com">
   ademyavuz@yahoo. com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/319/haberler/2.htm), [web.archive.org (arşiv bağlantısı)](http://web.archive.org/web/20010622023722/http://www.aksiyon.com.tr:80/2001/319/haberler/2.htm)
