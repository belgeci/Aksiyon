# Asgari panik, azami tedbir

*Bilinmeyen-yazar 2006.01.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ankara ve İstanbul dahil pek çok ildeki kanatlı hayvanlarda H5N1 virüsü tespit edildi. On binlerce kanatlı itlaf edilirken, yüz binlercesinin itlafı gündemde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807131006im_/http://www.aksiyon.com.tr/resim/580/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Virüs toplam 13 kişiye bulaştı. Açıklamalara göre, ilaçlı tedavileri sürüyor ve hiçbirinde hayati tehlike yok. Samsunlu Osman Şenmemiş ve Vanlı Sümeyye Mamuk isimli çocuklar hastalığı yenerek taburcu edildi. Dünya Sağlık Örgütü (WHO) Avrupa Bölge Direktörü Marc Danzon, Sağlık Bakanı Recep Akdağ ile yaptığı basın toplantısında, Türkiye’nin açık ve şeffaf bir yaklaşım sergileyerek gereken bütün tedbirleri zamanında ve yerinde aldığını belirtti. Danzon, ortada ülkeye turist girişini engelletecek herhangi bir risk faktörü bulunmadığını vurguladı. Ayrıca halkın bilgilendirilmesi konusundaki eksikliğe de dikkat çekti. Danzon’un açıklamalarıyla birlikte, kuş gribinin abartıldığına dair şüpheleri aktarmakta fayda var. Geçmişte Hollanda, İtalya ve ABD gibi çok sayıda ülkede kuş gribi vakalarının görüldüğünü, hatta Hollanda’nın virüsle 3 yıl mücadele ettiğini hatırlatan Türk iş dünyasının önde gelen bazı meslek kuruluşu temsilcileri hastalık bahanesiyle Türkiye’de kriz havası estirilmek istendiğini ileri sürüyor.           Türkiye, Uzakdoğu Asya ülkelerinden sonra kuş gribinin insan ölümüne sebep olduğu ilk ülkeydi ama Ankara’da virüs bulaşan Muharrem ve İskender Çanak kardeşlerin sağlık durumlarındaki seyir, bazı komplo teorilerinin ortaya atılmasına yol açtı. Çocuklarda kuş gribiyle ilgili belirti görülmemesi kafaları karıştırdı. Acaba virüs mutasyona mı uğramıştı? Kardeşler ile anne ve babaları her türlü ihtimale karşı hastanede kontrol altında tutuluyor. Çocukların virüse direnci dünya tıp çevrelerince de yakından takip ediliyor. Komplo teorisinin diğer ayağı da, virüsün neden vakaların belirlendiği doğu illerimizle komşu ülke sınırlarında da görülmediğiyle ilgiliydi. Öte yandan nasıl oluyordu da, Türkiye’nin birbirinden uzak pek çok noktasında kuş gribi baş gösterebiliyordu? Komplo teorileri bir yana, Doğa Derneği Genel Müdürü Güven Eken çok önemli bir uyarı yaptı. Virüsün kuş gribine bir hayli dayanıklı yaban ördekleri ve kazlar tarafından taşındığını vurgulayan Eken, havaların soğumasıyla bu kuşların Konya, Isparta, Çukurova ve Göksü Deltası’na yöneleceklerini ifade ederek, buralarda önlem alınması gerektiğini dile getirdi.
   <br>
    <br>
     Kuş gribi hastalığı yüzünden Mehmet Ali, Fatma ve Hülya isimli üç çocuğunu toprağa veren Doğubayazıtlı Koçyiğit ailesinde, dördüncü çocukları Ali Hasan’ın yeniden sağlığına kavuşmasının sevinci yaşanıyor. Baba Zeki Koçyiğit’i sevindiren başka bir gelişme de, Başbakan Recep Tayyip Erdoğan’ın bizzat arayarak Hasan’ın eğitimini üstlendiğini açıklaması. Bu arada, Koçyiğitler’in evi oyuncaklarla donatıldı. Çünkü gündelik işlerle ailesinin geçimini sağlamaya çalışan baba Koçyiğit, en fazla, ölen çocuklarına ne giysi ne de oyuncak alamamasına yandığını söylemişti yayınlanan haberlerin satır aralarında.
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23211), [web.archive.org (arşiv bağlantısı)](http://web.archive.org/web/20070807131006/http://www.aksiyon.com.tr:80/detay.php?id=23211)
