# Bank Asya stratejik davranacak!

*Bilinmeyen-yazar 2008.09.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yabancılar, Türk finans sektöründe ya satın alma ya da stratejik ortaklık yoluyla ciddi bir ağırlık kazanmış durumda. 15 bankanın el değiştirmesi iyi mi kötü mü hâlâ tartışılıyor. Süreç katılım bankacılığında da kendini gösterdi.
  </font>
 </div>
 <div id="newsText">
  <font class="detail-text">
   Mart ayında Türkiye Finans Suudi Arabistanlı NCB Gruba 1 milyar 180 milyon dolara satıldı. Tek yerli katılım Bank Asya da, yabancı bir bankayla stratejik ortaklığa gidebileceğini açıkladı. Genel Müdür Ünal Kabaca, konuya şöyle açıklık getiriyor: “Gidişat bize şunu gösteriyor. Önümüzde iki seçenek var; ya son derece sınırlı bir büyüme. Ya da birtakım stratejik işbirliklerine gitmek. Akbank-Citi, Garanti-GE örneklerindeki gibi küçük hissedar olmasına karşın bankaya güç katabilecek ortaklar olabilir.” Bank Asya hisselerinin yüzde 45,44’ü halka açık. Bir önceki Cuma itibariyle piyasa değeri 1 milyar 563,3 milyon dolar. Bankalararası Kart Merkezi’nin (BKM) Haziran 2008 verilerine göre dört katılım bankasının dağıttığı toplam kredi kartı sayısı 1 milyon 300 bin. Bunun 1,1 milyonunun kendilerine ait olduğunu vurgulayan Kabaca, “Mühim olan, faizsiz bankacılık sistemindeki müşteri ihtiyacının yine sistemdeki bir oyuncuyla karşılanmasıdır.” diyor.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-22822-11-bank-asya-stratejik-davranacak.html), [web.archive.org (arşiv bağlantısı)](http://web.archive.org/web/20140116065216/http://www.aksiyon.com.tr:80/aksiyon/haber-22822-11-bank-asya-stratejik-davranacak.html)
