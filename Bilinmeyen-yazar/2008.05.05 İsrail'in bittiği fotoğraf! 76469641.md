# İsrail'in bittiği fotoğraf!

*Bilinmeyen-yazar 2008.05.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaşları 1 ila 6 arasında dört çocuk. İkisi erkek, ikisi de kız. Yanlarında da anneleri. Keşke şu anda size Filistin’deki bir parktan gözlemimi aktarıyor olsaydım. Neşe içinde oynayan çocuklar ve şefkatle kolaçan eden bir anneyi. Onlar şimdi bambaşka âlemlerde.
  </font>
 </div>
 <div id="newsText">
  <font class="detail-text">
   İsrail silahlarının hedef aldığı bedenleri kaldı sadece zaten esaret altında yaşadıkları Özvatan topraklarında. Bakın ne diyor İsrail Sanayi ve Ticaret Bakanı Eli Yişai, “Hamas, çocukları ve aileleri canlı kalkan olarak kullanıyor. Savaş savaştır, terör de terördür. Sivillere zarar vermek istemesek de maalesef bu oluyor.” İmar ve İskan Bakanı Zeev Boim de, “Bazı sivillerin de çatışmalarda rol aldığını unutmamalıyız. Bey Hanun’daki aileler çocuklarının ve evlerinin etrafında silah taşınmasına izin vermişlerdir.” diye konuşuyor. Dışişleri Bakanı Tzipi Livni’ye göre, İsrail füzeleri sivilleri hedef almamış, ‘terörist ateş’ (ne demekse!) katletmiş onları. Bütün bu sözler Livni’nin de açıkça söylediği üzere özür dilememek için. İsrail’den tek insanî mesaj Başbakan Ehud Olmert’ten geldi. O da özür dilemiyordu ama diplomatik dille de olsa üzgündü: “İsrail hükümeti ve halkı adına Beyt Hanun’da bir anne ve 4 çocuğunun öldüğü trajik olaydan dolayı üzüntülerimi dile getirmek istiyorum.” Filistin topraklarında ve İsrail cephesinde hamas’et diz boyu. Dünya gözleri kapalı seyrediyor. Ortadoğu’ya barış vadeden ABD ise işini yetiştiremeyen müteahhit rolünde. Ne savaş içindeyiz söylemiyle sivilleri katletmek, ne de aynı düşünceyle intihar eylemleri düzenlemek insanlıkla bağdaşıyor. Peki çözüm?
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1D1EFC7BEE4C041A0886C20DB593380A?newsId=15407), [web.archive.org (arşiv bağlantısı)](http://web.archive.org/web/20140509023039/http://www.aksiyon.com.tr:80/aksiyon/newsDetail_getNewsById.action;jsessionid=1D1EFC7BEE4C041A0886C20DB593380A?newsId=15407)
