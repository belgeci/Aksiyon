# Kar hüznü örter mi!

*Bilinmeyen-yazar 2013.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   FİLİSTİN - Kutsal kent Kudüs beyaza büründü. Hafta boyunca süren şiddetli fırtına yerini kara bıraktı. Kısa zamanda eski şehri kaplayan kar güzel görüntülere yol açtı.
  </font>
 </div>
 <div id="newsText">
  <font class="detail-text">
   <p>
    Kar yağışının sık görülmemesi nedeniyle karla beraber sokaklara dökülen Filistinliler uzun süre kartopu oynadı. Özellikle Harem-i Şerif’in içindeki Kubbetül Sahra’da buluşan Filistinliler karın keyfini çıkardı. Ancak kar Kudüs’ün hüznünü örtemedi. Çünkü aşırı sağcı Yahudiler, kutsal kent ile tarihî eserlerini tahrip etmeyi sürdürüyor. En son geçen hafta bir grup Yahudi Mescid-i Aksa’nın güney batısında bulunan Al ed-Dücani Mahallesi’ndeki tarihî Davud Peygamber Camii’ne saldırdı. Caminin üç cephesindeki Osmanlı döneminden kalma 17. yüzyıla ait mermer ile çinileri tahrip etti. El-Aksa Vakıf ve Kültür Mirası Kurumu, tarihî Davud Peygamber Camii’ne düzenlenen saldırının, Kudüs’teki İslami eserlere yönelik saldırılar zincirinin bir halkası olduğunu belirtti. İsrail’in tarihî İslam eseri olmasına rağmen işgal ettiği caminin birinci katını sinagoga dönüştürdüğünü açıkladı. Aşırı sağcı Yahudiler şuurlu kazı ve tahribatlarla çoğu Osmanlı döneminden kalan eserleri ortadan kaldırmaya, bu yolla da bölgedeki İslam mührünü silmeye çalışıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34574-kar-huznu-orter-mi.html), [web.archive.org (arşiv bağlantısı)](http://web.archive.org/web/20130131200423/http://www.aksiyon.com.tr/aksiyon/haber-34574-kar-huznu-orter-mi.html)
