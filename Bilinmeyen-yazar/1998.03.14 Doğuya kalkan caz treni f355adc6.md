# Doğuya kalkan caz treni

*Bilinmeyen-yazar 1998.03.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Jazz Eastern, Osman İşmen'in öncülüğünde bir grup müzisyenin Türk müziğini caz formatında yorumlama girişimi.
  </font>
 </div>
 <div id="newsText">
  <font class="detail-text">
   Bu bakımdan albümdeki parçalar Asiaminor grubunun yaptığı müzikle benzerlikler taşıyor. Caz formları içinde dinlediğimiz enstrümanlardan bir kısmı yerli bir kısmı yabancı. Bu da caz gibi soğuk (cool) bir müzik tarzının Türk dinleyicisinin kulağına daha sıcak gelmesini sağlıyor. Parça isimlerine yansıyan buselik, hicaz, mistik gibi kavramları ud, kanun, bendir, ney gibi enstrümanlar karşılıyor. "Twighlight Drum" (Geceyarısı davulu) adlı parçada kullanılan Ramazan davulu, "Lazz Jazz" adlı son parçadaki oynak ritmler kulağımızda hoş bir tad bırakıyor.
   <br/>
   <br/>
   Osman İşmen Projesine yardımcı olan sanatçılar enstrümanlarına hakim tanıdık isimler. Hasan Cihat Örter perdesiz, akustik ve elektrogitar, İsmail Soyberk perdesiz ve bas gitar, Levent Altındağ soprano saksafon ve flüt, İlyas Tetik keman, ud ve cümbüş, Ercan Irmak ney, zurna, Halil Karaduman kanun, Mehmet Akatay perküsyon, darbuka, bendir ve Emir Özoğlu da davulları çalıyor.
   <br/>
   <br/>
   Projenin isim babası: Osman İşmen
   <br/>
   <br/>
   Osman İşmen, küçük yaşlarda piyano dersleri alarak başladığı eğitimini klasik Batı müziği öğrenerek sürdürdü. Gitar ve bas gitar çalmayı da öğrenerek çeşitli orkestralarda çalmaya başladı. 1978 yılında "Diskomatik Katibim" adlı çalışmasıyla yılın aranjörü seçildi. Bir yıl sonra da "Disko Madımak" adında bir albümü yayınlandı. Bugüne kadar yurtiçinde ve yurtdışında pekçok orkestrayla birlikte çaldı. 90'lara geldiğimizde doğubatı sentezi arayışlarını diskodan caz eksenine kaydırdı. "Jazz Eastern" bu arayışların neticesinde ortaya çıkan son proje.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3551-doguya-kalkan-caz-treni.html), [web.archive.org (arşiv bağlantısı)](http://web.archive.org/web/20130928202122/http://www.aksiyon.com.tr:80/aksiyon/haber-3551-doguya-kalkan-caz-treni.html)
