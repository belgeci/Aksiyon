# İşkence: Acziyetin itirafı

*Bilinmeyen-yazar Bilinmeyen-tarih*

<div>
 <p>
  <font>
   Amerikalı askerlerin Iraklı mahkumlara yaptığı işkenceler ve bunların fotoğraf karelerine yansıyan görüntüleri, bir insanın bu dünyadaki varlığına anlam kazandıramadığı zaman ne hallere düştüğünü çarpıcı biçimde gözler önüne seriyor.
   <br/>
   <br/>
   Ayağa düşen, yalnızca üç beş askerin insanlık dışı muamelesi değil elbette. Medenî bir dünyada da insanların düşebileceği esfel-i safilini de sembolize ediyor söz konusu görüntüler. Acziyeti,  nefreti ve de sadece bedeni hazları gidermeye çalışmanın ulaştığı en uç noktayı işaret ediyor.
   <br>
    <br>
     ABD Başkanı Bush, Arap kanallarına çıkarak özür diledi, Irak"ta yaşananlardan ötürü. Savunma Bakanı Rumsfeld"e de "Neden fotoğrafları zamanında göstermedin!" diye fırça attı. Ancak, bunların hiçbiri özgürlüklerin, insan haklarının ve demokrasinin sembol ülkesi Amerika"nın askerleri tarafından işlenen bu insanlık suçunun üstünü örtmüyor.
     <br>
      <br>
       Nasıl örtsün ki! Her şey apaçık ortada. General Antonio M. Taguba tarafından hazırlanan rapor, geçen yılın ekim ve aralık ayları arasında Ebu Garip hapishanesinde çok sayıda tutukluya sadistçe, ahlaksızca ve pervasızca muamele yapıldığını söylüyor. "Tutuklulara yönelik bu sistematik ve hukuk dışı kötü muameleler, askerî polislerden oluşan birkaç gardiyan tarafından maksatlı olarak yapılmıştır" diyor raporunda General Taguba. İçinde bulundukları şartlar göz önünde bulundurulduğunda tutukluların verdiği ifadelerin doğruluğundan şüphe duymadığını belirten Taguba, tutukluların bu ifadelerinin, bazı görgü tanıkları tarafından da doğrulandığını kaydediyor.
       <br>
        <br>
         Rapora göre, Ebu Garip cezaevindeki esirler, birbirleriyle cinsel ilişkiye girmeye zorlandı, tecavüze uğradı, köpekler tarafından taciz edildi. İşin ilginç tarafı, General Taguba, ocak ayında başladığı araştırmanın raporunu 3 Mart"ta tamamlayıp gereken yerlere ulaştırdı. Ancak Savunma Bakanı Donald Rumsfeld"in, 4 Mayıs"a kadar raporu tam olarak okumadığı iddia ediliyor. Saddam Hüseyin rejimi sırasında işkence merkezi olarak adını duyuran Ebu Garip cezaevinde, yaklaşık 4 bin Iraklı esir bulunuyor.
         <br/>
         <br/>
         Sonuç olarak, Irak"ta yaşananlar bir başka açıdan insanlığın ne kadar yozlaştığını gösteriyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 3184 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11452), [web.archive.org (arşiv bağlantısı)](http://web.archive.org/web/20050221154429/http://www.aksiyon.com.tr:80/yazdir.php?id=11452)
