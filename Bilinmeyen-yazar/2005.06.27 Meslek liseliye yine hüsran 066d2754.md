# Meslek liseliye yine hüsran

*Bilinmeyen-yazar 2005.06.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      YÖK İstanbul’daki genel kurul toplantısında meslek liselilerin önündeki katsayı engelini kaldırmadı. Toplantı öncesinde basın-yayın organlarınca yapılan haberlerde YÖK’ün katsayı problemini halledeceğine dair bilgilere yer verilmesi, meslek lisesi öğrencilerini ve velilerini heyecanlandırmıştı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   YÖK Başkanı Prof. Dr. Erdoğan Teziç’in toplantı akabinde, ne Cumhurbaşkanı, ne de hükümetten herhangi bir telkin almadığını vurgulayarak katsayı olayında değişikliğe gidilmediğini bildirmesi beklenti içindeki öğrenci ve ailelerini üzdü. Elde edilen bilgilere göre katsayı ile ilgili oylamada YÖK Başkanı Teziç’in de dahil olduğu 9 üye mevcut durumun aynen korunması; 7 üye ise değişikliğe gidilmesi yönünde irade ortaya koydu. Adaletsizliğin bitirilmesi için oy veren 7 üyeden birinin Çağdaş Yaşamı Destekleme Derneği Başkanı Prof. Dr. Türkan Saylan olması dikkat çekti. Katsayı uygulamasını adaletsizlik ve zulüm olarak niteleyen Başbakan Recep Tayyip Erdoğan, dünyanın hiçbir yerinde bunun benzerinin icra edilmediğini belirterek, “Üniversitelerimiz, dünyada ilk 500’e girememiş. Önce bunu halledin. Buralarda başarılı olamıyorsun, gelip yavrularımızın önünü kesiyorsun.” diye konuştu. Erdoğan, problemlerin kurumların kendi içinde halledilmesine öncelik verdiklerini, aksi halde yasama organının devreye girerek gerekeni yapacağını sözlerine ekledi.
   <br>
    <br>
     Bu arada, YÖK Başkanı Prof. Dr. Erdoğan Teziç’in “ÖSS ile ilgili konulara biz karar veririz, hükümet değil.” demecine tepki gösteren ANAP Genel Başkanı Erkan Mumcu, hiç kimsenin özellikle de YÖK Başkanı’nın demokrasiyi, hukuku ve Türkiye’yi yönetin kurumları hiçe sayarak bir mürebbiye edasıyla konuşmaya hakkı olmadığını ifade ederek “Türkiye’nin bir an önce Avrupa yükseköğretim kavramının içeriğine uygun bir düzene geçmesi gerekiyor. YÖK ortadan kaldırılmalı.” dedi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22054), [web.archive.org (arşiv bağlantısı)](http://web.archive.org/web/20070806213848/http://www.aksiyon.com.tr:80/detay.php?id=22054)
