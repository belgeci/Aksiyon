# Eski CIA ajanından ABD’ye şok suçlama

*Bilinmeyen-yazar 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Amerikan Merkezî Haber Alma Teşkilatı’nda (CIA) 23 yıl önemli görevlerde çalışan Robert Baer, Zaman Gazetesi’ne yaptığı açıklamada, PKK’nın İran’daki uzantısı PEJAK’ı, Tahran’a karşı mücadele etmesi için ABD’nin bizzat desteklediğini söyledi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071021015810im_/http://www.aksiyon.com.tr/resim/669/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ABD ve İsrail gizli servislerinin, saldırılarını iki yıldır yoğunlaştıran PEJAK’a destek verdiği ileri sürülüyordu. PEJAK, İran’daki Kürtleri ayaklandırmak istiyor. Desteğin özel güvenlik şirketleri üzerinden sağlandığını anlatan Baer’e göre, terörü yok etme iddiasıyla operasyonlar başlatan Bush bu uygulamasıyla çelişki içine düşmüş durumda. Çelişkiye dikkati çeken Baer, ardından şu tespitini dile getiriyor: “Fakat Washington’daki yeni muhafazakarlar Kürtlerin İran’da gerçekten devrim yapacağına inanıyor.” Baer’in rol oynadığı CIA görevlerinden biri de, 1995’te Irak’taki Saddam yönetimine karşı girişilen darbe. Girişimin içinde Irak’ın şimdiki cumhurbaşkanı Celal Talabani ve dönemin Ulusal Meclis Başkanı Ahmed Çelebi de var. K.Irak şehirleri Zaho ve Selahaddin’de iki CIA istasyonunu yöneten Baer, Zaman’dan Ufuk Şanlı’ya, o sıralar bölgede İsrail gizli servisi MOSSAD ajanlarının cirit attığını da söylüyor: “Bölgede kendisini Amerikalı olarak tanıtan birçok işi vardı; fakat gerçek Amerikalılar bizdik. Dolayısıyla geriye kalanların büyük bir bölümünün MOSSAD’dan olduğu aşikardı.” 1997’de ayrıldığı CIA’nın 11 Mart 1998’de üstün hizmet madalyasıyla ödüllendirdiği Baer, Türk istihbaratına dair de şunları kaydediyor: “Türkler ABD’nin Irak konusundaki niyetinden her zaman şüphe ettikleri için elde ettikleri bilgileri bizimle paylaşmadı. Fakat benim tahminim Türk gizli servisinin bölgede bir hayli iyi olduğu yönünde.” Uzun yıllar Ortadoğu ve Orta Asya’da bulunan Baer’in CIA’yı bırakmasının ardında, Türkiye’den tanınmış siyasilerin de ismi geçtiği bir yolsuzluk skandalını ortaya çıkarması sonrasındaki gelişmelerin yattığı iddia ediliyor. Baer’in ‘See No Evil’ adlı kitabı ‘Syriana’ ismiyle sinema filmi de oldu.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=28553), [web.archive.org (arşiv bağlantısı)](http://web.archive.org/web/20071021015810/http://aksiyon.com.tr:80/detay.php?id=28553)
