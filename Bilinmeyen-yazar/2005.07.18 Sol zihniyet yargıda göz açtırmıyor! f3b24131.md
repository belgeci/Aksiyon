# Sol zihniyet yargıda göz açtırmıyor!

*Bilinmeyen-yazar 2005.07.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cumhurbaşkanı Ahmet Necdet Sezer; Yargıtay, Danıştay, Hakimler ve Savcılar Yüksek Kurulu ile Türkiye Barolar Birliği’nin, ‘yargının siyasallaştığını ve bağımsızlığının zedelendiğini’ öne sürerek bir bildiriyle tepki gösterdikleri Hakimler ve Savcılar Kanunu’nun, avukatlıktan hakim ve savcılığa geçiş imtihanının Adalet Bakanlığı’nca yapılmasını düzenleyen maddesini benzer bir düzenlemenin 1995 yılında Anayasa Mahkemesi’nce iptal edildiğini hatırlatarak veto etti.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sezer, veto gerekçesinde yürütme ve yasamanın yargının üzerinde bulunmadığını belirtti. Adalet Bakanı Cemil Çiçek vetonun ardından yaptığı açıklamada, eleştiri ve çekincelerin yersiz ve haksız olduğunu söyledi. İktidarın hakim ve savcıları siyasal anlayışına yakınlık derecesine göre seçeceği endişesiyle yasa maddesi veto edilirken; 1991 yılında DYP-SHP hükümetinin Adalet Bakanı Mehmet Moğultay, hakimlik sınavında 2 bin partiliye vize verdiklerini söylemişti. O dönemde şair Abdurrahim Karakoç’ın oğlu İslam Karakoç, sol kesimde sözü geçen halk ozanı Mahsuni Şerif’i devreye sokmalarına rağmen sınavı sırf ismi yüzünden kaybetmiş. SHP yetkilileri, merhum Şerif’in “Yeğenimdir.” referansına karşılık, “Mahsuni’nin bu adla yeğeni olamaz.” cevabını vermişler. Cevaba sinirlenen Şerif, yakın dostu Karakoç’a, “Bunların isme alerjileri var.” diyerek dertlenmiş.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22158), [web.archive.org (arşiv bağlantısı)](http://web.archive.org/web/20070612211648/http://www.aksiyon.com.tr:80/detay.php?id=22158)
