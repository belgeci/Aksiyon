# İslam coğrafyasında sanatla ittifak

*Bilinmeyen-yazar 2006.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul geçtiğimiz günlerde İran’dan gelen bir belgesel ekibine mekân oldu. Özellikle 11 Eylül’den sonra Müslümanlığın ‘terör’ ve ‘şiddet’ ile bir anılması ve İslam coğrafyasındaki ülkelerin birbirinden bihaber olması projenin ortaya konulma sebeplerinden.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İran Tv ve İran Sanat Akademisi’nin ortak çalışması olan belgesel için çekimler Türkiye’de başladı. Mısır, Malezya, Cezayir, Tunus, Suriye, Bosna’nın da dâhil olduğu 15 ülkede devam edecek, sanatçılar ve ilim adamlarıyla görüşmeler yapılacak. Fakat çekimin yapıldığı günlerde Lübnan’dan gelen bombalama haberleri projenin rotasını değiştirdi. Listeden mecburen çıkarılan Lübnan’daki olaylar belgeselin amacının ne kadar anlamlı olduğuna dair de işaret niteliğindeydi.
   <br>
    <br>
     Projenin fikir babası, Tahran Sanat Akademisi Müdürü Dr. Hüseyin Lale, İran ve Türkiye’nin birbirini yeterli ve doğru tanınmadığı kanaatinde. Yanlış kanallar vasıtasıyla bilgilendirmeler bunun başlıca nedenlerinden: “Biz Türkiye’nin daha çok Batı’ya dönmüş yüzünü görüyoruz oysa İstanbul’da geleneksel sanatlarla hemhal olan, kültürel mirasının farkında özel şahsiyetlerle tanıştık.” diyor. İlber Ortaylı, Cihan Aktaş, Hikmet Barutçugil, Fuat Başar, Fikret Karakaya gibi isimlerle görüşen ekip, ileriye dönük projeler için de ilk adımı attı. Fuat Başar ve Hikmet Barutçugil’in Tahran’da ebru sergisi yapması planlanıyor. Belgeselin sunuculuğunu yapan sanat eleştirmeni ve İslam sanatları üzerine araştırmalar yapan Dr. Hasan Bulhari, özellikle ‘sanat’ başlığını seçme nedenleri için: “Çünkü kimlikte çok belirleyici.” diyor. İslam dünyası sanatçılarını bir araya getirip ortak bir dil inşa ederek, Batı’nın kültürel saldırısına direnç oluşturmanın mümkün olduğunun altını çiziyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24846), [web.archive.org (arşiv bağlantısı)](http://web.archive.org/web/20061010205132/http://www.aksiyon.com.tr/detay.php?id=24846)
