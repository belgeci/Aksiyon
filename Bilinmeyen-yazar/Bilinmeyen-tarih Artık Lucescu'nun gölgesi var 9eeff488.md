# Artık Lucescu'nun gölgesi var

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040106231515im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040106231515im_/http://www.aksiyon.com.tr/resim/466/8.jpg" vspace="5"/>
  </p>
 </font>
 <font class="content">
  Fatih Terim’in Galatasaray’da görev yaptığı ilk dönemde Sarı Kırmızılı ekip 4 yıl üst üste şampiyon olmuş ve UEFA kupasını kazanmıştı. Sonrasında yerine gelecek kişi kim olursa olsun bu başarının altında ezilecekti. Nitekim kariyeri parlak olsa da kişiliği ve görünümü itibariyle Terim’le taban tabana zıt biri getirildi takımın başına.
 </font>
 <p>
  <font class="content">
   Mirca Lucescu, Galatasaray’daki ilk yılında hep Fatih Terim’in gölgesini üzerinde hissetti. Oyun kurgusu, yaptırdığı antrenmanlar, saha içi ve saha dışındaki davranışlarında ölçü hep Terim oldu. Lucescu kazandığı her başarının ardından o gölgeyi daha az hissetti. İlk yıl ikinci yaptığı takımı Şampiyonlar Ligi’nde de çeyrek finale çıkardı. Terim’in Şampiyonlar Ligi karnesi sürekli zayıf olmuştu. 4 sezonun üçünde ilk turda sonuncu olarak elenen Sarı Kırmızlılar, bir kez üçüncü olarak UEFA’ya kalmıştı. Lucescu ikinci sezonda Galatasaray’ı ligde şampiyon yaparken Şampiyonlar Ligi’nde de ikinci tura çıkardı. Terim’in yeniden göreve getirilmesinin ardından başarılı geçen iki sezon sonunda Galatasaray’dan ayrılmak zorunda kaldı. Beşiktaş’taki ilk sezonunda yeni takımını şampiyon yaparken, Beşiktaş UEFA’da çeyrek finale kalarak tarihinin en büyük Avrupa başarısını elde etti. Bu yılki Şampiyonlar Ligi’nde de 4 maçta 6 puan toplayan Siyah Beyazlıların grubunda ilk ikiye girme ihtimali oldukça yüksek. Nitekim hafta içinde oynanan maçta Sparta Prag’ı yendiler.
   <br/>
   <br/>
   Fatih Terim ise Galatasaray’daki ikinci sezonunda ilki kadar başarılı olmadı. Geçen yıl Sarı Kırmızılı ekip ligde ikincilikle yetinirken Şampiyonlar Ligi’nde geleneği bozmadı ve ilk turda elendi. Bu sene de geçtiğimiz hafta içinde Olimpiakos takımına 3-0 yenilerek gruptaki iddiasını zayıflattı. Hatta UEFA’ya katılması için dahi rakiplerinin puanlar kaybetmesini bekleyecek.
   <br/>
   <br/>
   İki yıl önce, Fatih Terim’in başarıları Lucescu’nun üzerinde psikolojik baskı oluştururdu. Şimdi durum değişti. Artık Lucescu, Terim üzerinde psikolojik baskıya neden oluyor. O kazandıkça, Terim kaybediyor. Terim’in Sarı Kırmızılı takımın başında kaybettiği her maç Lucescu’lu Galatasaray dönemlerini akla getiriyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3162&yorum_id=1), [web.archive.org (arşiv bağlantısı)](http://web.archive.org/web/20040106231515/http://www.aksiyon.com.tr:80/detay.php?id=3162&yorum_id=1)
