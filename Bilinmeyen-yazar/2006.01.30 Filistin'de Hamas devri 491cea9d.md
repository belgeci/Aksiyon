# Filistin’de Hamas devri

*Bilinmeyen-yazar 2006.01.30*

<div>
 <p>
  <font>
   Filistin’de yapılan seçimleri İsrail’in ortadan kaldırılmasını hedefleyen Hamas (İslami Direniş Örgütü) kazandı. Yaser Arafat’ın kurduğu El Fetih hareketi, 40 yıllık saltanatını sona erdiren seçimde ancak 43 milletvekili çıkarabilirken, Hamas 76 vekille büyük bir sürpriz yaptı. 13 sandalye ise diğer partiler arasında paylaşıldı.
   <br/>
   <br/>
   Seçim öncesinde Meclis’teki 88 koltuktan 62’sini El Fetih üyeleri dolduruyordu. Sonuç, Ortadoğu barışının yeniden donması anlamına geliyor. Hamas ile İsrail’in değil aynı masaya oturması, iletişim kurmalarına bile ihtimal verilmiyor. Zaten Hamas da, seçim sonrasında, “İsrail’i tanımak veya masaya oturmak gündemimizde değil” açıklamasında bulundu. İsrail’in, Başbakan Vekili Ehud Olmert ağzından dünya kamuoyuna duyurduğu ilk mesaj ise şöyle: “Terör örgütü konumundaki Hamas’ın silahsızlanmadan Filistin yönetiminde rol oynamasını kabul edemeyiz.”
   <br>
    <br>
     Seçim sonuçlarının ardından Birleşmiş Milletler (BM), Amerika Birleşik Devletleri (ABD) ve Avrupa ülkeleri ilk iş olarak Hamas’a silah bırakma çağrısı yaptı. ABD Başkanı George W. Bush, İsrail’in yıkılması fikrinden dönmedikçe ilişki kurmayacaklarını açıkladığı Hamas’ın liderlerinden Mahmut Zahar’ın sözleri ortamı biraz olsun yumuşattı. Zahar, Filistin ile İsrail arasındaki ateşkes sürecini devam ettirebileceklerini söyledi.
     <br>
      <br>
       Filistin’de Hamas’ın Meclis’teki çoğunluğu elde etmesi, 28 Mart tarihinde sandığa gidilecek İsrail’deki sağcı partilerin bir hayli işine yarayacak gibi.
       <br>
        <br>
         1987 yılında kurulan Hamas’ın ilk filizlenmesi 1948’e kadar gidiyor. Kökeni Müslüman Kardeşler’e dayanıyor. Böylece Hamas’ın temeli kabul edilen Şeyh Ahmed Yasin’in Muyama grubu oluşuyor. Sonunda 1987’de Hamas doğuyor. Örgüt, İsrail’i yok etmeyi ve bağımsız bir Filistin devleti kurmayı amaçladığını duyuruyor. Hamas liderlerinden Şeyh Yasin 2004 yılında cami çıkışında İsrail tarafından öldürülmüştü.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 344 kez okunmuştur)</font>
						</p>
---------->
</div>


Kaynak: [www.aksiyon.com.tr](http://aksiyon.com.tr:80/yazdir.php?id=23302), [web.archive.org (arşiv bağlantısı)](http://web.archive.org/web/20060503185450/http://aksiyon.com.tr:80/yazdir.php?id=23302)
