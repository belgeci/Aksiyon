# İnternet andıcındaki kara lekeler

*Bilinmeyen-yazar 2011.08.15*

<font class="agenda2NewsSpot">
 <span>
  İnternet andıcı davası açıkça ortaya koyuyor ki, bir ordu asli vazifesinden ancak bu kadar uzaklaştırılabilir. İç içe geçmiş ironiler zinciri de bir hayli üzücü.
 </span>
</font>
<font class="newsDetail">
 <p>
  <p class="MsoNormal">
   <span>
    Kara propaganda oluştururken çağın en yaygın iletişim kanallarından istifade düşüncesi modern bir yaklaşım ama ele yüze bulaşınca işin tadı kaçmış. İcraatları savaş oyunu diye nitelendirsek de, “istihbarata karşı koymada” sınıfta kalınmış. TSK Bilgi Destek Dairesi’nde, onlarca güdümlü siteye mesajlar yetiştirmekle görevlendirilen Hacettepe mezunu sivil memurun üstlerine yazdığı şikâyet ve istifa dilekçesinde dile getirdikleri durumu çok iyi özetliyor: “Bazı ifadelere ben bile gülüyorum.”, “Mailler ters etki yapıyor.”, “Mail attığım kafelerde dumanaltı olmak, nasıl bir işkence anlatamam.” Davanın 22 sanığından 7’si muvazzaf general, 14’ü tutuklu yargılanacak. Aralarında son YAŞ’ta Eğitim ve Doktrin (EDOK) Komutanlığı’na atanan Hüseyin Nusret Taşdeler ve askerin Adli Müşaviri Hıfzı Çubukçu ile dönemin Genelkurmay 2’inci Başkanı Hasan Iğsız da var. Davaya bakan İstanbul 13’üncü Ağır Ceza Mahkemesi’nin yakalama gerekçelerinden biri bizzat karargâhtan savcılığa gönderilen yazı. Söz konusu sitelerdeki haber ve yazıların kurumsal manada onaylanamayacağı bildiriliyor. Mahkeme davayı, başsavcılığın talebiyle, Albay Dursun Çiçek imzalı “AK Parti ve Gülen’i Bitirme Planı” davasıyla birleştirdi. Çiçek duruşmada, “İnternet andıcı gerçek bir belgedir. Bu internet sitelerinin arşivleri imha edildiği için bu haberleri bulmak imkânsız.” demişti. Emekli Orgeneral Iğsız, “Bu aşamada beyanda bulunmayacağım.” derken, avukatı Orhan Önder alenen işaret ediyor: “(Andıç) En üst makama kadar sunulmuştur.”
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30161-11-internet-andicindaki-kara-lekeler.html), [web.archive.org (arşiv bağlantısı)](http://web.archive.org/web/20120102105902/http://www.aksiyon.com.tr:80/aksiyon/haber-30161-11-internet-andicindaki-kara-lekeler.html)
