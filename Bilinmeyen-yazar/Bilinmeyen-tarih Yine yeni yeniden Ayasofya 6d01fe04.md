# Yine, yeni, yeniden Ayasofya

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040508212548im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040508212548im_/http://www.aksiyon.com.tr/resim/478/8.jpg" vspace="5"/>
  </p>
 </font>
 <font class="content">
  Ayasofya ile ilgili o kadar çok haber yaptık ki biz bile  yorulduk. Ancak ilgili kurumlar ilgisizlikte, vurdumduymazlıkta, yolsuzluk yapmakta ısrarlı. Son örnek İstanbul’u esir alan kar fırtınasında ortaya çıktı; Ayasofya’nın restorasyonu yeni biten bölümlerinin tavanı aktı. Ayasofya’da yıllardır devam eden restorasyonların bir bölümü olarak üst kat Kuzey ve Güney Galerileri’nin restorasyonu geçtiğimiz yıl bitirilmişti.
 </font>
 <p>
  <font class="content">
   Ama restorasyon yapılırken küçük (!) bir hata yapılıp akan çatı elden geçirilmeden iç süslemeler yapıldı. İki ayrı ihale ile toplam 720 milyar lira, Turizm Bakanlığı bütçesinden harcandı. Restorasyon işlemleri 2001 yılında başlamış ve 2002 yılının sonunda bitirilerek dönemin Kültür Bakanı İstemihan Talay tarafından görkemli bir kokteyl ile açılmış ve “Bakın ne güzel yaptık” denilmişti. Fakat yüzlerce yıllık binanın tavanları bir yıl sonra akmaya başladı. Uzmanlar boya ve ince süsleme yapılmadan önce, müzenin su ve rutubet almaması için çatının kurşun kaplamasının tamamlanması gerektiğini söylüyor. Ayasofya’da ise önce iç mekan süslemeleri ve restorasyonu yapıldı, ardından da çatı kaplaması başladı. Süsleme ve boya restorasyonu 2002’de, çatı kaplaması 2003 sonunda bitince sarf edilen emek, harcanan 720 milyar lira yağmur sularıyla akıp gitmiş oldu. Peki en küçük boya atölyelerinde bile bilinen bu yalıtım kuralı Ayasofya’da neden uygulanmadı? Ayasofya Müzesi teknik personeli, müze müdürlüğüne defalarca rapor yazarak restorasyonun yanlış yapıldığı uyarısında bulunmasına rağmen işlem sürdürülmüş. Bilet yolsuzluğu ve görevi ihmal iddiasıyla hakkında soruşturma açılmış olan Müze Müdürü Mustafa Akkaya ise restorasyonla ilgili kararları kendisinin vermediğini söylüyor. Failler ortada yok ancak Ayasofya’nın çatısı akıyor, süslemeleri nem yüzünden kabarmış durumda.
   <br>
    <br/>
    Racon’a ters ama kanun böyle...
    <br/>
    <br/>
    Topuktan vurmak yaygın bir ceza kesme yöntemiydi ve tetikçi birkaç ay yatıp çıkıyordu. Yeni yasal düzenleme ile ceza alt sınırı 7 yıla çıkıyor. Yani racon değişecek. Yapılan değişikliğe göre mafya usulü topuktan vurmaya verilen ceza 7-12 yıl arasında olacak. Tehdidin suç örgütlerinin oluşturdukları korkutucu güçten yararlanılarak yapılması halinde cezalar bir kat artırılacak. Bir kimseyi hukuka aykırı olarak bir yere gitme veya bir yerde kalma hürriyetinden mahrum bırakan kişiye ise 1 ila 5 yıl arasında ceza verilmesi öngörüldü. Kamu görevinin sağladığı nüfuzu kullanarak bir kişiyi hürriyetinden yoksun bırakma suçu da ilk kez TCK’ya girdi. Yani bir polis, hürriyeti engellerse 2-10 yıl arasında ceza alabilecek. Madde kapsamında, eşini, çocuklarını zorla evde tutan eşlere de 2-10 yıl arasında ceza verilebilecek.
    <br/>
    <br/>
    <br/>
    <br/>
    <br/>
    <br/>
    Fişine göre muamele
    <br/>
    <br/>
    <br/>
    <br/>
    Fişin sadece ilköğretim okullarıyla ya da vergi iadeleriyle hayatınızda yer ettiğini sanıyorsanız yanılıyorsunuz. Demokratik bir ülkede olmaması gereken “fişleme” ile ilgili ortaya çıkan belgeler durumun vahametini tüm çıplaklığı ile göz önününe seriyor. Çağdaş Eğitim Vakfı, Türkiye Cumhuriyeti öğrencilerini Alevi, Kürt, dinci, tarikatçı şeklinde fişlemiş. Devletin fakir öğrenciler için İstanbul Valiliği Sosyal Yardımlaşma ve Dayanışma Vakfı’na tahsis ettiği burslar ÇEV, Çağdaş Yaşamı Destekleme Derneği, Cem Vakfı ve Rotary Kulübü’nce seçilen öğrencilere verildi. Vakıf Başkanı Gülseven G. Yaşer, kişisel çıkarları için vakfı zarara uğrattı. Vakıf, yurtdışından aldığı bağışlar için Dışişleri ve İçişleri Bakanlığı’ndan da izin almadı. Müfettişlerin hazırladığı raporda Yaşer’in bu sebeplerle vakıf başkanlığından uzaklaştırılması istendi. “C. H.; Alevi hemen verilmeli. M.Ş.; Kürt ve akıllı çocuk, olumlu. A. O.; tarikatlara inanıyor, olumsuz. S. Ç.; ihtiyacı var; ancak bana gerici göründü. A. A.; resmen takiyye yapıyor. Ç. A.; Fethullah Hoca hayranı, ret.” ÇEV’in burs kriterlerinden bir kısmını özetleyen bu cümleler, vakıfta ele geçen mülakat formlarında yer alıyor. Müfettişe göre bu notlar Anayasa’ya aykırı. Çünkü öğrenci seçimlerinde ırk, mezhep ve din ayrımcılığı yapılıyor. ÇEV’in 1999-2000 yılları arasındaki faaliyetlerini kapsayan teftiş raporu Vakıflar Genel Müdürlüğü’ne 25 Ekim 2002’de sunuldu. Vakıflar Genel Müdürlüğü Teftiş Kurulu tarafından atanan Müfettiş Ömer Gözen’in kaleme aldığı raporda, Vakıf Başkanı Gülseven G. Yaşer ile Yönetim Kurulu üyesi ve Burs Komisyonu Başkanı Eymen Sezerman’ın görevden alınması talep edildi. Türk Medeni Kanunu’nun 112. maddesine göre bu şahıslar hakkında dava açılmasını isteyen Gözen, vakfın kuruluş amacına uygun davranış içinde hareket etmediğini de rapor etti. Teftiş raporunda dikkat çekici bir konu da; Başbakanlık Sosyal Yardımlaşma ve Dayanışma fonları ile kurulmuş İstanbul Valiliği Sosyal Yardımlaşma ve Dayanışma Vakfı’nın eğitime destek amaçlı yardımı bizzat yapma imkanı olduğu halde burs verilecek öğrenci seçimini, Çağdaş Eğitim Vakfı’na, Cem Vakfı’na, Çağdaş Yaşamı Destekleme Derneği’ne ve Rotary Kulübü’ne devretmesi. Yani burs parasını devlet ödüyor; bursun kime verileceğini bu üç vakıf tespit ediyor. ÇEV ile ilgili bir not daha. Vakfın kuruluş senedinde laiklik vurgusu yapılmasına rağmen, Dünya Kiliseler Birliği’nin Türkiye temsilciliğini yürüten Amerikan Board kuruluşundan 175 bin dolar yardım aldığı ortaya çıktı.
    <br/>
    <br/>
    <br/>
    <br/>
    <br/>
    <br/>
    Büyüklerin derdi büyük olur
    <br/>
    <br/>
    <br/>
    <br/>
    Geçtiğimiz hafta, büyük takımlar için kabusa dönüştü. Önce Galatasaray, ardından da Beşiktaş tarihi farklar gördüler skor tabelalarında.
    <br/>
    <br/>
    Galatasaray’da gençlik aşısı Çaykur Rize karşısında da tutmadı. 80 bin kişilik Olimpiyat Stadı’na gelen 2 bin Cimbomlu, Duro (2), Okan (2) ve Zafer’in golleriyle yıkıldı. Galatasaray maçı 9 kişi tamamladı. G.Saray, ligde 7 haftadır galip gelemeyerek tarihinde en kötü dönemini geçiriyor. Rizespor karşısında alınan 5-0’lık tarihi mağlubiyetle de Türkiye Kupası’nda saf dışı kaldı. Olimpiyat Stadı’nda yüzü gülmeyen Cimbom, bir anlamda 7 haftalık galibiyet orucuyla Olimpiyat rekorunu kırdı. 5-0’lık hezimet G.Saray’ın adına da hiç yakışmadı. Kırmızı kart gören Mondragon’a, Fatih Terim’in yanlış oyuncu tercihlerine ve Batista’nın 70. dakikadan sonra sakatlanarak takımını 9 kişi bırakmasına kadar her şey bahane olarak gösterilebilir. Ama 5-0’lık sonuç bir gerçek... Beşiktaş, üç gün önce Samsunspor karşısında aldığı ağır yenilginin şokundan kurtulamadı, Türkiye Kupası’nda da Gaziantepspor önünde hem futbol, hem de moral olarak dağıldı: 4-1.
    <br/>
    <br/>
    <br/>
    <br/>
    <br/>
    <br/>
    514 KİŞİ DAĞDAN İNDİ, EVE DÖNÜLMEDİ
    <br/>
    <br/>
    <br/>
    <br/>
    Dağdaki terör örgütü üyelerini topluma kazandırmak için çıkarılan Eve Dönüş Yasası’nın süresi doldu. Eyleme katılmamış 3-5 bin militanın evlerine dönmesi için çıkarılan yasa bekleneni veremedi. Bugüne kadar 2 bin 330’u cezaevlerinden olmak üzere toplam 2 bin 844 kişi başvurdu. Kamuoyunda ‘Pişmanlık Yasası’ olarak nitelendirilen yasadan yararlanmak isteyen 2 bin 330 tutuklu, KADEK/PKK, Hizbullah, DHKP-C, Hizb-ut Tahrir, TKP/ML, İBDA-C ve TİKKO gibi terör örgütlerine mensup Sivas’taki Madımak Oteli katliamında yargılanan 52 sanık ile İstanbul’u cehenneme çeviren bombalı intihar saldırılarını gerçekleştiren Beyyiat El İmam örgütünün 3 üyesi de yasadan yararlanmak isteyenler arasında. Bugüne kadar sadece 514 terörist, dağdan inerek güvenlik güçlerine teslim oldu. Oysa ‘pişman’ olanlar için her türlü hazırlık yapılmıştı. Şırnak, Van ve Kırklareli’nde özel merkezler oluşturulmuştu. Yasadan yararlananlara ev ve iş imkanı sağlanırken, devlet pişman olan teröriste rehabilitasyon imkanı da verdi. Yasadan faydalanmak isteyen teröristin kendisi ve ailesi koruma altına alındı. Emniyet istihbaratına göre devletin sağladığı tüm olanaklara rağmen 15 bin PKK/KADEK üyesi, İmralı’daki Abdullah Öcalan’ın talimatları ve örgütten gelen baskılar sonucu dağda kalmayı tercih etti.
    <br/>
    <br/>
    Köprü kalabalık yorgunu
    <br/>
    <br/>
    İstanbul’daki fırtınada çelik halatlarından biri kopan Boğaziçi Köprüsü’nün asıl sorununun metal yorgunluğu olduğu ortaya çıktı.
    <br/>
    <br/>
    AKP Trabzon Milletvekili ve  Karadeniz Teknik Üniversitesi (KTÜ) eski Rektörü Prof. Dr. Aydın Dumanoğlu, Boğaziçi Köprüsü’nde kopan halata ilişkin olarak ‘tablaları eğik olan bu tür asma köprülerde halat yorulmasının normal’ olduğunu belirterek, “Bu halatları 10 yılda bir sırayla değiştirmek gerek’’ açıklamasını yaptı. ‘’Bu Karayolları’na bir uyarı oldu. Sanırım uzun askıları da değiştirmeleri gerekecek’’ diyen Prof. Dr. Dumanoğlu,  Boğaz Köprüsü’nün günde 30 bin araç trafiğine göre yapıldığını, zamanla bunun 200 binlere kadar çıktığını kaydetti.
    <br/>
    <br/>
    <br/>
    Fatih’ten demokrasi aşkına...
    <br/>
    <br/>
    Kendine özgü sistemi ile adından sıkça söz ettiren ve başarılarıyla dikkati çeken Fatih Üniversitesi,  düzenlediği yarışmalarla da fikir dünyasına katkıda bulunuyor. Üniversite bu yıl 4.sünü düzenleyeceği makale yarışması ile Cumhuriyetin kuruluşunun 80. yılında, üniversite gençliğini cumhuriyet ve temel prensipleri konusunda daha duyarlı hale getirmeye ve gençleri bu konularda bilimsel çalışmalar yapmaya yönlendirmeyi amaçlıyor. Makalelerin 1 Temmuz 2004 tarihine kadar teslim edilmesi gerekiyor. Önceki üç yarışmada tüm üniversitelerden yoğun olarak katılım gerçekleşmişti. Nihai jürinin değerlendirmesi 25 Ağustos-1 Ekim tarihleri arasında yapılacak. Sonuçlar ise 15 Ekim 2004 tarihinde açıklanacak. Ödüller; birinciye 500 milyon, ikinciye 300 milyon ve üçüncüye 200 milyon TL. Jüri üyeleri içerisinde Prof. Dr. Mim Kemal Öke, Prof. Dr. Mete Tunçoku, Prof. Dr. Toktamış Ateş ve Prof. Dr. Ömer Aksu gibi tanınmış simalar yer alıyor.
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11106&yorum_id=1), [web.archive.org (arşiv bağlantısı)](http://web.archive.org/web/20040508212548/http://www.aksiyon.com.tr:80/detay.php?id=11106&yorum_id=1)
