# Güllerin Efendisi'ne şiirler

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040426234358im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040426234358im_/http://www.aksiyon.com.tr/resim/483/70.jpg" vspace="5"/>
  </p>
 </font>
 <font class="content">
  Kâinâtın Efendisi’ne
  <br>
   Na’t Antolojisi
   <br/>
   Ali Budak
   <br/>
   Ali Belbağı
   <br/>
   Zaman Kitap
   <br/>
   362 sayfa
   <br/>
   0 212 639 34 50
  </br>
 </font>
 <p>
  <font class="content">
   İki cihanın yüzü suyu hürmetine yaratıldığı Habib—i Hüdâ Hazreti Muhammed Mustafâ Efendimiz (s.a.v)... Tevhid kelimesi onunla tamamlanıyor. Gönüller onun muhabbeti karar kıldığı zaman âbâd oluyor. Gözler onu gördüğü zaman sahibini sahabe makamına yükseltiyor. Kulak onun sözlerini işittiğinde hidayete yol oluyor. Kalem onu yazdığı zaman ‘Nun ve’l kalem’ sırrından hisse alıyor. Diller onun yâdıyla şeref buluyor. Belki abartılı gelebilir ama güneş ve ay onun aşkıyla devrediyor.
   <br/>
   <br/>
   “Destgîrisin kamû üftâdenin / Hem penâhı bende vü âzâdenin”, bugünün diliyle söylersek “Bütün düşkünlerin elinden tutan, hür ve köle herkesin sığınağı sensin” diyor Süleyman Çelebi merhum. Bu gerçeği görenler onun ismini, yâd—ı cemîlini dillerinden düşürmemişler. Edebiyatla biraz tanışıklığı olanların dilinde bu yâd—ı cemîl na’t olmuş, kaside olmuş, gazel olmuş, mevlid olmuş, ilâhî olmuş... Kimi bunlarla dünyevî ya da uhrevî bir sıkıntısını aktarıp O’nun (s.a.v) ilticâgâhına sığınmış, kimi ise sadece medhine girişip gönlünü hoş etmiş. Her ne şekilde olursa olsun hiçbiri, Hassân bin Sâbit’in dediği gibi ‘sözleriyle Hz. Muhammed’i (s.a.v) medhetmemişler, sözlerini Hz. Muhammed’le (s.a.v) medhetmişler’, yani onun medhiyle sözleri, bilmünasebe kendileri şeref bulmuş.
   <br/>
   <br/>
   Hazreti Peygamber’in medhi babında yazılan şiirlere edebiyatta na’t deniliyor. Son yıllarda nâ’tların bir araya toplandığı antolojilere sık sık rastlamaya başladık. Bu kitaplar talep buluyor; çünkü insanlar O’ndan (s.a.v) bahseden, O’nun muhabbetiyle gönülden dile akan ifadeleri okuyarak O’nun iklimine yelken açıyor.
   <br/>
   <br/>
   Na’t antolojilerine bir yenisi daha eklendi. Zaman Kitap’tan çıkan “Kâinâtın Efendisi’ne / Na’t Antolojisi”, saadet asrından günümüze yazılmış na’tlardan bir güldeste sunuyor. Kitaptaki ilk ifadeler ‘o dür—dâne’nin dünyayı teşrifine sebep olan ‘o sedef’e ait:
   <br/>
   <br/>
   “Her yaşayan ölür,
   <br/>
   <br/>
   Her yeni eskir,
   <br/>
   <br/>
   Her yaşlı göçer,
   <br/>
   <br/>
   Ben de öleceğim.
   <br/>
   <br/>
   Fakat senin gibi temiz
   <br/>
   <br/>
   Bir vekil bıraktığım için
   <br/>
   <br/>
   Adım asla ölmeyecek”
   <br/>
   <br/>
   diyor Âmine Vâlidemiz.
   <br/>
   <br/>
   Ve asr—ı saadetten, klasik Türk şiirinden, tasavvuf şiirinden, Tanzimat şiirinden, cumhuriyet sonrası ile günümüz şiirinden örneklerle devam ediyor kitap. Son bölümde ise söz üstadlarının konuyla ilgili yazılarına ve Avrupalıların Hz. Peygamber’e övgülerine yer veriliyor.
   <br/>
   <br/>
   Kitabın hazırlanması aşamasında hayatta olan şairlerin hepsine bizzat ulaşılıp eserlerinden istifade için izin alınmış; hayatta olmayan şairlere ait na’tlarda mümkün olduğunca en sağlam kaynaklara ulaşılmaya çalışılmış. Kitabın kapağında yer alan illüstrasyonda ise bütün insanlığın O’nun (s.a.v) etrafında pervane oluşu anlatılıyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11230&yorum_id=1), [web.archive.org (arşiv bağlantısı)](http://web.archive.org/web/20040426234358/http://www.aksiyon.com.tr:80/detay.php?id=11230&yorum_id=1)
