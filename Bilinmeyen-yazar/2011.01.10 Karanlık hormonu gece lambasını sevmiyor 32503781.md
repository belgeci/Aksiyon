# Karanlık hormonu gece lambasını sevmiyor

*Bilinmeyen-yazar 2011.01.10*

<font class="agenda2NewsSpot">
 Hücreleri yenileyici, bağışıklık sistemini düzenleyici, vücudun biyolojik ritmini ayarlayıcı, yaşlanmayı geciktirici ve anti-oksidan özellikleriyle her derde deva melatonin hormonu sadece geceleri salgılanıyor.
</font>
<font class="newsDetail">
 <p>
  <p class="MsoNormal">
   Bundan dolayı ona “karanlıklar hormonu” deniyor. Özellikle de büyümeyi artırıcı ve ergenliği başlatıcı özelliklere sahip olmasıyla dikkat çekiyor. Doç. Dr. Ergun Çetinkaya, “Işığı sevmeyen, aydınlıkla karşılaştığında engellenen melatonin hormonunun daha iyi salgılanması için yatak odalarımızdan, özellikle çocuklarımızın uyuduğu mekânlardan gece lambalarını kaldırmamız gerekiyor.” diyor. Üstelik çocukların sağlıklı şekilde büyüyüp serpilmelerinin melatoninle direkt ilişkisi olduğunu belirtiyor. Bu hormonun üretimi ve salınımı karanlık ile başlıyor, aydınlıkla sona eriyor. Saat 23.00 ile 05.00 arasında salgılanan melatonin 02.00-04.00 saatleri arasında en yüksek değerlerine ulaşıyor. Aydınlık döneminin uzaması veya aniden ışığa çıkılması melatonin üretimini durduruyor. Karanlıktan korkan çocuklar için de ‘kırmızı’ ışık yayan minik gece lambaları ‘kötünün iyisi’ nevinden tavsiye ediliyor. Vücut yeterince melatonin almadığında; uykusuzluk, yorgunluk, iştahsızlık, depresyon, hazımsızlık, zihinsel ve fiziksel performans kaybı, reaksiyon zamanında uzama, hafızada azalma görülüyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28399-283-karanlik-hormonu-gece-lambasini-sevmiyor.html), [web.archive.org (arşiv bağlantısı)](http://web.archive.org/web/20110114231034/http://www.aksiyon.com.tr:80/aksiyon/haber-28399-283-karanlik-hormonu-gece-lambasini-sevmiyor.html)
