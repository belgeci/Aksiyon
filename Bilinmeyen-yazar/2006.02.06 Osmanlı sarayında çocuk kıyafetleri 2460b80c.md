# Osmanlı sarayında çocuk kıyafetleri

*Bilinmeyen-yazar 2006.02.06*

<div>
 <p>
  <font>
   Aygaz 1997 yılından bu yana yayımladığı kültür ve tarih eserlerinin sekizincisi, Doç. Dr. Hülya Tezcan’ın hazırladığı “Osmanlı Sarayının Çocukları: Şehzadeler ve Hanım Sultanların Yaşamları, Giysileri” adlı çalışma oldu.
   <br/>
   <br/>
   Kitapta altı yüzyılı aşkın süre dünya tarihine yön veren Osmanlı saraylarında büyüyen, çocuk yaşta büyük önem ve güce kavuşan şehzade ve hanım sultanların yaşamı farklı bir açıdan ele alınıyor. Kitap, 15. yüzyıldan 20. yüzyılın başlarına kadar süren dönemde, Osmanlı saray çocuklarının doğumlarından aile içindeki statülerine, eğitim, düğün gibi sosyal yaşam olgularına, giyim kuşamlarına, portre fotoğraf ve tablolarından mühür gibi kişisel eşyalarına kadar pek çok konuya değiniyor. 250’den fazla fotoğrafın yer aldığı kitap, Osmanlı saray yaşantısının tarih kitaplarında çok işlenmemiş bir yönünü sunuyor.
   <br>
    <br>
     Topkapı Sarayı Müzesi’nin koleksiyonu çerçevesinde hazırlanan kitabın çekirdeğini, 27 yıl boyunca müzenin Padişah Elbiseleri Bölümü’nün küratörlüğünü yürüten Doç. Dr. Hülya Tezcan’ın,  1990 yılında, onarımı tamamlanan sultan kostümlerinin yer aldığı geçici sergi için hazırladığı makale oluşturuyor.  16 yıllık araştırmanın sonrasında dönemin tarihlerine, arşiv belgelerine, surnâmelere, veladetnâmelere, teşrifat defterlerine ve araştırmalara bakarak adı geçen malzemeleri Topkapı Sarayı Müzesi’nin ve diğer müzelerin arşivlerinden tespit ederek inceleyen ve görüntüleyen Tezcan, derlediği bilgileri tarihî bir arka plan üzerine yerleştirerek bu kitabı oluşturmuş.
     <br>
      <br>
       Şehzade ve hanım sultanların Osmanlı hanedanının yönetim politikasındaki yerini anlatarak başlayan kitap daha sonra, hanedanın aile içi ilişkilerini, doğum ve ölüm durumlarındaki geleneklerini ele alıyor. Osmanlı saray çocuklarının tüm eğitim süreçlerini; sancağa çıkış, kafes hayatı ve tahta çıkış gibi önemli olayların akışını aktaran kitap, hanım sultanların vakıflarını ve saraydaki evlilik ve sünnet düğünlerini de ayrıntılarıyla sunuyor.
       <br>
        <br>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 3564 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23311), [web.archive.org (arşiv bağlantısı)](http://web.archive.org/web/20070626201050/http://www.aksiyon.com.tr:80/yazdir.php?id=23311)
