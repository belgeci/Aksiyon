# Aydın Doğan Zaman’a konuştu

*Bilinmeyen-yazar Bilinmeyen-tarih*

<div>
 <p>
  <font>
   Türk medyasının en büyük patronu Aydın Doğan uzun bir aradan sonra ilk kez Zaman gazetesine konuştu. Doğan, Zaman’da haftalık röportajlar yapan Nuriye Akman’la yaptığı söyleşide özel yaşamından medyanın bugünkü durumuna, rakiplerinin kendisiyle ilgili iddialarından, Doğan Grubu’nun başlattığı yeni yayın ilkelerine kadar bütün sorulara cevap verdi.
   <br/>
   <br/>
   Akman gibi soru ustası bir gazetecinin karşısına çıkarak bütün soruları cevaplayan Doğan, Zafer Mutlu ve ekibinin Sabah’la yollarını ayırmasındaki rolünü, Dinç Bilgin cezaevine girdiği zaman neden yardım ettiğini, Mehmet Emin Karamehmet ve Cem Uzan’la yaşadığı sorunları, asker
   <br>
    <br>
     -medya ilişkisini ve daha pek çok şeyi anlattı.  Peki neden Zaman’ı tercih etti? Çünkü Doğan yakın zamana kadar işbirliği içinde olduğu Dinç Bilgin’le bir süre önce yollarını ayırmış ve Bilgin onu Vatan gazetesini çıkaran grubu desteklemekle suçlamıştı. Cem Uzan grubu ile ise uzun zamandır düşman kardeşler. Akşam gazetesinin patronu Mehmet Emin Karamehmet ile de Pamukbank’a el konulmasının ardından ipler gerilmişti. Cumhuriyet gazetesi ise Turgay Ciner’in ortaklığı nedeniyle bir anlamda Sabah’la aynı yayın grubunda gibi görünüyordu. Kendi gazetelerine konuşmasının da bir anlamı olmayacağı için tarafsız ve objektif yayıncılığıyla kendini kabul ettiren Zaman’ı tercih etti. Ayrıca Zaman’ın hiç bir grupla ilişkisinin olmaması ve yayıncılık dışında bir iş yapmadan da iyi bir gazetecilik yapılabileceğini göstermesi bu tercihteki diğer etkenlerdi.
     <br>
      <br>
       Geçtiğimiz hafta Zaman gazetesinde dört gün boyunca yayınlanan ve kamuoyunda büyük ses getiren bu röportajın özetinin özetini başlıklar halinde hatırlatmak istiyoruz.
       <br>
        <br>
         -Mehmet Emin Karamehmet’e dedim ki; “Yav kol kola girelim de, dünyanın 29 numaralı zengini benim arkadaşım” diye tafra satayım
         <br/>
         <br/>
         -Çevik Bir, iki arkadaşıma, “Oraya iki general mi göndermem gerekiyor?” demiş. Ben de generalleri kışlaya göndersin. Burada ne işi var” dedim.
         <br/>
         <br/>
         -Büyük olduğum için, tek kaldığım için, sektör artık bana karşı.
         <br/>
         <br/>
         -Vatan Gazetesi’ne üç dört ay süre tanıdım. Para kaybederlerse, ben para alamazsam pardon derim yani.
         <br/>
         <br/>
         -Pamukbank legal olmayan işler yapıyor, ben de ondan haber yaptımsa çok işi yapmışım.
         <br/>
         <br/>
         -Benim imparatorluğum diye bir şey yok. Bu lafı sevmedim ben... Asıl imparatorluk Koçlar, ben onlarla boy ölçüşemem. Benim 60 metre teknem yok. Adam 60 metre tekne aldı. Nasıl yaşayacağını şaşırdı. Parayı nasıl buldu?
         <br/>
         <br/>
         -Bizim iki holdingimiz arasında çok kalın duvarlar vardır. Yayın Holding bünyesinde hiçbir ticari ilişkimiz yoktur.
         <br/>
         <br/>
         -Yarın başlayacaklar bağırmaya.”Kartel bizi boğuyor.” Ne karteli ulan.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 181 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1867), [web.archive.org (arşiv bağlantısı)](http://web.archive.org/web/20050301183114/http://www.aksiyon.com.tr:80/yazdir.php?id=1867)
