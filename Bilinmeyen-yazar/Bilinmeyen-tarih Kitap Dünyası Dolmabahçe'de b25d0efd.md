# Kitap Dünyası Dolmabahçe’de

*Bilinmeyen-yazar Bilinmeyen-tarih*

<div>
 <p>
  <font>
   Tüyap Kitap Fuarının Tepebaşı’ndan Beylikdüzü’ne taşınmasından sonra merkezde yer alan birkaç kitap fuarı etkinliğinin hangisinin parlayacağı merak konusu. Bunlardan biri Feshane Kitap Fuarı, diğeri de 3. Kitap Dünyası Fuarı. 5-13 Ekim tarihleri arasında gerçekleşecek olan 3. Kitap Dünyası Fuarı geçen yıllara göre daha iyi organize edilmiş şekilde çıkıyor karşımıza.
   <br/>
   <br/>
   Dolmabahçe Kültür Merkezi’nde yapılacak olan Türkiye Yayıncılar Birliği’nin desteklediği “3. Kitap Dünyası Fuarı”nın basın sponsorları arasında ilk defa Zaman Gazetesi ve Aksiyon dergisi de yer alıyor. Ana temasını “Sanat, toplum ve siyaset” olarak belirleyen fuar organizasyonu, onur konuğu olarak ünlü romancı Yaşar Kemal’i ağırlayacak. Fuarı düzenleyen Grup Medya yetkilisi Erhan Demirci “3. Kitap Dünyası Fuarı”nın en az 300 bin kişi tarafından gezileceğini ve fuarın kitap okuyucu sayısının artışına her yıl katkıda bulunduğunu, fuarı ziyaret edenlerin çok keyifli vakit geçireceklerini, indirimli yeni çıkan kitapları alabileceklerini, ünlü yazarlarla tanışma fırsatı bulacaklarını ve ücretsiz panel, konferans ve müzik dinletilerinden faydalanacaklarını vurguluyor.
   <br/>
   <br/>
  </font>
 </p>
 <p>
  <font>
   (Bu yazı 42 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1912), [web.archive.org (arşiv bağlantısı)](http://web.archive.org/web/20050301182159/http://www.aksiyon.com.tr:80/yazdir.php?id=1912)
