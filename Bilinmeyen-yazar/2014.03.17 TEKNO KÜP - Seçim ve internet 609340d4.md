# TEKNO KÜP - Seçim ve internet

*Bilinmeyen-yazar 2014.03.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Seçim, vatandaşa, yapılabilecek icraatlarla ilgili vaat demek. Vatandaş karşısına çıkan politikacı 4-5 senede bir yapacaklarını vadeder. Ay sonundaki yerel seçim tam da vatandaşın ağzına bir parmak bal çalınacak zaman ama bu seçimde onu da göremiyoruz.
  </font>
 </div>
 <div id="newsText">
  <font class="detail-text">
   <p>
    Çünkü sanki yerel seçime değil de genel seçime gidiyoruz. Son birkaç hafta içerisinde ziyaret ettiğim İstanbul, Erzurum, Gümüşhane, Bayburt gibi şehirlerde ve ikamet ettiğim Trabzon’da belediye başkan adaylarından fazla muhtarların afişleri gözüme çarpıyor. Gören de muhtarlar yarışıyor zanneder. Bundan önceki seçimlerde internetin fiyatının ucuzlaması, bedava internet, e-seçim gibi konular kıyısından köşesinden konuşulurken, bu defa internet yasakları ile karşılaştığımız için artık ne yerel yönetimden vaat var ne de vatandaşta beklenti. İnternet vaadi yapanlar varsa da hakaretlerin havada uçuştuğu ama ma’şeri vicdanda makes bulmadığı çamur gibi bir seçim gündemi içerisinde kendine yer bulamıyor.
    <p>
     Her ne kadar siyasiler bırakın özgürlüğü, internetin önünü tıkasa da bugün vatandaşın konuştuğu ve bildiklerinin neredeyse birçoğu internet ve sosyal medya sayesinde. Halkın bilgiye ulaşmasını istemeyen politikacılar, musluğun başını tutmak, istedikleri kadar açıp kapatmak istiyorlar. Bilmedikleri bir şey var ki, o da bu sanal dünya hiçbir şeyin gizli kalamayacağı ve çığ gibi yayılma ortamına sahip bir dünya. Bu dünyayı anlayabilmek için orada olmanız gerekiyor. Uzaktan kumanda ile olmuyor. Uzaktan kumanda ile ne kadar yol alınabildiğini hepimiz görüyoruz. Yakın zamana baktığımızda internet aktivisti, WikiLeaks adlı internet sitesinin editörü Julian Assange, Küba’daki Amerikan üssü Guantanamo’da esirlere yapılan muameleye dair kurallar, Kenya’daki yargısız infazlar, Afganistan ve Irak Savaşı’ndaki sivil ölümlerine dair belgeler yayımlamıştı. Eğrisiyle doğrusuyla belgeler büyük ses getirdi. Teknolojinin kalbinin attığı, internetin anavatanı Amerika, bunun önüne geçemedi. Demek ki internet, gem vurulamayacak kadar büyük bir dünya…
    </p>
    <p>
     <p>
      <a href="http://web.archive.org/web/20140424184453/http://twitter.com/mehmetsakin" target="_blank">
       Twitter.com/mehmetsakin
      </a>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38123-tekno-kup---secim--ve-internet.html), [web.archive.org (arşiv bağlantısı)](http://web.archive.org/web/20140424184453/http://www.aksiyon.com.tr:80/aksiyon/haber-38123-tekno-kup---secim--ve-internet.html)
