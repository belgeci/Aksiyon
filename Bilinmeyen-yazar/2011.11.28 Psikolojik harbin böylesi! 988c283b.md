# Psikolojik harbin böylesi!

*Bilinmeyen-yazar 2011.11.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İtalya’daki olayda bile ‘keçisi çalınan müftüyü, keçi çalmakla suçlamak’ için çırpınıyordu malum zihniyet.
  </font>
 </div>
 <div id="newsText">
  <font class="detail-text">
   <p>
   </p>
   <p>
    Habere Türkiye’de, “Türk kızının üniversitede dua etme isteği, Torino’yu dönüm noktasına götürdü” başlığı uygun görülüyor. Kaynak gösterilen La Repubbilica Gazetesi’ninkiyse şöyle: “Müslüman kız öğrenci üniversitede namaz kılmak için yer istedi.” Melek Nur Soylu ekim ayında Milano Bicocca Üniversitesi Psikoloji Bölümü’nde yüksek lisansa başlıyor. Okuldayken namaz ibadetini ifa edecek mekân bulamıyor bir türlü. Başvurduğu yönetim de, bu yöndeki talebini yönetmeliğe ters düştüğü gerekçesiyle geri çeviriyor. Ümitleri tükenmek üzereyken, bölümün başkan yardımcısı Prof. Dr. Chiara Volpato geliştirdiği pratik çözümle mühim bir sıkıntıdan kurtarıyor Soylu’yu. Son derece demokratik ve hoşgörü kokan bir davranış sergileyerek; ibadetini başka çare üretilinceye kadar anahtarını verdiği odasında yerine getirebileceğini söylüyor öğrencisine. Bu tavır, halkının geneli Müslüman ülkelerdeki yasakçı meslektaşlarına çok manalı bir gönderme aslında. Tabii ki anlamak isteyenlerine… İzin, o günlerde yaz saati uyguladığından yalnızca öğle namazını ilgilendirmektedir. İtalyan gazete gündüz süresinin giderek kısaldığından hareketle haberinde ‘üç vakit’ ibaresini geçirir. Ne hikmetse bilgi ülkemize ulaşırken ‘5 vakide’ dönüşür. Oysa hiç de mümkün değildir bu. Kişi büyük bir ihtimalle sabah ve yatsı vakitlerinde ikametgâhındadır çünkü. Ayrıntıyı İtalyanlar atlasa belki makul karşılanabilirdi. Türk gazetesinde böylesine bir hatanın gözden kaçması ne garip, değil mi? Soylu da, “Herhangi bir sayı ifade etmedim. Sadece namaz kılabilmek için bir yer olup olmadığını sordum.” diyor, Milano’daki Cihan Haber Ajansı muhabiri Hasan Fatih Türk’e.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31090-11-psikolojik-harbin-boylesi.html), [web.archive.org (arşiv bağlantısı)](http://web.archive.org/web/20120203192642/http://www.aksiyon.com.tr:80/aksiyon/haber-31090-11-psikolojik-harbin-boylesi.html)
