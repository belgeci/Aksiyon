# Yeniden Burçak Tarlası

*Bilinmeyen-yazar 2001.06.09*

<div>
 <p class="spot">
  Türkçe sözlü popüler müziğin tarihinin kiminle başladığı hep tartışılmıştır.
 </p>
 <p class="metin">
 </p>
 <img border="0" src="/web/20011124005256im_/http://www.aksiyon.com.tr/2001/340/resimler/burcak.jpg"/>
 <p class="metin">
  Kalan Müzik tarafından çıkarılan Tülay German albümü bu konuda oldukça iddialı bir söz söylüyor; "Gerçek kanıtlarıyla kimin ilk olduğu bu çalışmayla ortaya çıkacak". Müziğe caz söyleyerek başlayan German, bir süre sonra Anadolu—pop'a dönüş yapmış. İlk plağında söylediği "Burçak Tarlası" Türk popüler müziğinin gerçek anlamda ilk hit şarkısı olmuş. Böylece "Aranjman" diye tanımlanan Batı müziği şarkılarına Türkçe sözler yazılarak oluşturulan ve yıllarca hüküm süren "tür" tarihe karışmış. German ikinci plağı "Kızılcıklar Oldu mu?/Yarının Şarkısı"nın da büyük ilgi görmesinin ardından Fransa'ya giderek müzik çalışmalarına orada devam eder ve on plağı Fansızca olarak yayınlanır. 1987 yılında ise Hollanda'da verdiği konserle sahnelere veda eder. "62—87 Burçak Tarlası" ismiyle yayınlanan albüm Tülay German'ı en meşhur kayıtlarıyla dinlemek isteyenler için hazırlanmış bir albüm olmanın ötesinde, Türk Popüler Müziği Kütüphanesi için atılmış önemli bir adım olması bakımından da dikkat çekici.
 </p>
 <p class="metin">
 </p>
 <p class="metin">
  Kayseri'ye çok yakın bir köy olan Damsa'da doğan Refik Başaran, hem Ürgüp hem de Kayseri yöresine ait türküler söylemiş. 1907 yılında dünyaya gelen ve kırklı yaşlarının başında gurbet elde yalnız başına ölen Başaran; bozlak, halay, deyiş ve oyun havası repertuvarının oldukça önemli bölümünü bağrında yaşatan Orta Anadolu halk müziği kültürünün ilk ve en değerli halkalarından birisi olarak tanınıyor. Halkın sesini ve müziğini taş plaklar aracılığıyla ülke geneline yayan ilk mahalli sanatçı kuşağından olan Refik Başaran'ın en sevilen türkülerinden oluşan bir çalışma, Kalan Müzik tarafından derlenerek yayınlandı.
 </p>
 <p class="metin">
 </p>
 <p class="arabaslik">
  Türk filmi sevenler için
 </p>
 <p class="metin">
  Son yıllarda filmler kadar film müzikleri de ilgi görmeye başladı. Jet Müzik de Türk filmlerinin unutulmaz müziklerini aynı kaset ve CD'de toplayarak, filmseverlerin ilgisine sundu. İki versiyon şeklinde hazırlanan albümün birinde sanatçılar tarafından seslendirilen şarkılar yeralırken, diğer kaset ise sadece enstrümantal olarak düzenlenmiş. Böylece dinleyiciler isterlerse şarkıları kendileri söyleyebiliyor. Pek çoğu eski plaklarda ve longplayerlerde kalmış 38 hit şarkının toplandığı "Sevda Şarkıları" yeniden düzenlenerek piyasaya çıkarıldı.
 </p>
 <p class="metin">
 </p>
 <p class="arabaslik">
  GÜLDEN KARABÖCEK GELİYOR
 </p>
 <p class="metin">
  Gülden Karaböcek çıkardığı yeni kasedi "Sevmez Olaydım" ile müzik yolculuğu serüveninde yeni bir sayfa açmaya hazırlanıyor. İsmi fantezi müzikle özdeşleşen Gülden Karaböcek yeni kasetinin bir yüzünü yine fantezi türü şarkılara ayırırken, diğer yüzünde Türkiye'nin tanınmış bir çok türkücüsünün eserlerini seslendiriyor. CD ve kaset olarak geçtiğimiz hafta JET PLAK tarafından yayınlanan çalışmada Musa Eroğlu, Ferdi Tayfur, Aşık Mahsuni Şerif, Fatih Kısaparmak, Cengiz Tekin, Aşık Nesimi Çimen ve Ali Tekintüre'nin besteleri bulunuyor. Gülden Karaböcek müzik hayatı boyunca ilk kez bir Karadeniz Türküsü'nü de bu kasedinde seslendiriyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/340/muzik/1.htm), [web.archive.org (arşiv bağlantısı)](http://web.archive.org/web/20011124005256/http://www.aksiyon.com.tr:80/2001/340/muzik/1.htm)
