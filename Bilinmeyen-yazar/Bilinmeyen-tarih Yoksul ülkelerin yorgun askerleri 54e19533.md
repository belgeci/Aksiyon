# Yoksul ülkelerin yorgun askerleri

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040103121306im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040103121306im_/http://www.aksiyon.com.tr/resim/461/12.jpg" vspace="5"/>
  </p>
 </font>
 <font class="content">
  Irak’ta umduğunu tam olarak bulamayan ABD, yeni arayışlar içerisinde. Washington’ın ilk siyasi hamlesi, Irak konusunda BM’ye daha güçlü bir rol verilmesi yönünde.
 </font>
 <p>
  <font class="content">
   Düşünülen rolün en önemli ayağını ise askeri boyut oluşturuyor. Amaç ise ABD öncülüğündeki koalisyon kuvvetlerini ‘çok uluslu güç’ haline dönüştürmek. Oluşturulacak yeni gücün görevleri arasında yeni anayasanın kabulü; seçimlerin güven içinde yapılması; Birleşmiş Milletler binalarının, diğer tesislerin ve geçici hükümet üyelerinin korunması bulunuyor.
   <br/>
   <br/>
   Türkiye’nin de asker göndermesinin tartışıldığı şu günlerde ortaya çıkan bir gerçek var: BM barış gücü operasyonlarının asker yükünü yoksul ülkeler çekiyor. Wall Street Journal gazetesinde çıkan bir habere göre, 10 yıl önce, 1993’te BM barış güçlerine genelde zengin ülkeler asker verirken, günümüzde uygulama tersine döndü ve zengin ülkeler para, yoksul ülkeler asker vermeye başladı. 1993’te barış güçlerine en fazla Fransa asker veriyordu. Fransa’yı Pakistan, Hindistan, İngiltere, Kanada, İtalya ve ABD gibi sanayileşmiş ülkeler izliyordu.
   <br/>
   <br/>
   2003 yılında barış güçlerine en fazla asker veren ülke ise Pakistan. Onu sırasıyla Bangladeş, Nijerya, Hindistan, Gana, Kenya, Uruguay, Ürdün, Ukrayna ve Nepal izliyor. ‘Barış gücü operasyonlarının genelde başarısız olduğuna’ dikkati çeken gazete, örnek olarak ‘bu yılın başında, tüm dünya Irak savaşına odaklanmışken BM’nin Kongo’da yeni bir soykırım meydana gelmesini önlemek için büyük çaba harcadığını fakat hiçbir ülkenin Afrika’ya barış gücü askeri yollamaya yanaşmadığını’ yazdı.
   <br/>
   <br/>
   Sonuçta Kongo’ya Uruguay’dan 840 kişilik bir birlik gönderilmişti. Ancak, 100 yıldır savaşmamış bir ülkeden gelen ve sadece tüfekle donanımlı bu askerler, makineli tüfekli çocuk askerler ve elleri palalı saldırganlar karşısında bir şey yapamamışlardı. Uruguay birliğindeki askerlerden ikisinin olaylar karşısında sinir krizi geçirdiği, komutanlardan birinin stres yüzünden şeker komasına girdiği açıklanmıştı.
   <br/>
   <br/>
   1994 yılında Ruanda’da görev yapan 270 barış gücü askeri de, ülkede meydana gelen soykırım karşısında çaresiz kalmış ve olayda on binlerce kişi katledilmişti. Aynı şekilde BM barış güçleri, Srebrenica’da 7 bin Bosnalı Müslümanın Sırplar tarafından katledilmesini önleyememişti.
   <br/>
   <br/>
   ABD’nin Irak konusundaki çözüm arayışları sadece askeri boyutla sınırlı değil. Washington, şimdi de uluslararası topluma 35 milyar dolarlık bir Irak faturası çıkarmaya hazırlanıyor. 23—24 Ekim tarihlerinde Madrid’de yapılacak konferansa katılacak ülkelerden 4 yıl içinde toplam 35 milyar dolar katkı isteyecek. Kongre’den 87 milyar dolarlık ek bütçeyi geçirmeye çalışan Bush yönetimi, böylece Irak’ın yeniden yapılandırılması için harcanacak paraların bir kısmını da dışarıdan bulmuş olacak.
   <br/>
   <br/>
   35 milyar dolarlık fatura, Dünya Bankası, IMF ve BM tarafından yapılan hesaplamalara dayanıyor. Ancak, ambargo ve savaş yüzünden harap olan Irak’ı onarmanın faturasının aslında daha yüksek olduğu belirtiliyor. 2004—2007 dönemini kapsayan faturanın 55 milyar doları bulabileceği, Irak’ta güvenliğin sağlanması için yapılması öngörülen harcamaların ise bu rakama dahil olmadığı söyleniyor. 55 milyarın 20 milyarını tek başına karşılayacağını söyleyen ABD’nin bu isteğine uluslararası toplum bakalım nasıl karşılık verecek.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3034&yorum_id=1), [web.archive.org (arşiv bağlantısı)](http://web.archive.org/web/20040103121306/http://www.aksiyon.com.tr:80/detay.php?id=3034&yorum_id=1)
