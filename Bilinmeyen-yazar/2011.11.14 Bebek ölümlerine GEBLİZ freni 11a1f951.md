# Bebek ölümlerine GEBLİZ freni

*Bilinmeyen-yazar 2011.11.14*

<font class="agenda2NewsSpot">
 Dünya Sağlık Örgütü (DSÖ), “Gelişme aşamasındaki OECD ülkeleri bu seviyeyi 30 yılda yakaladı. Siz kısa sürede bunu nasıl başardınız?” diye sorma ihtiyacı hissetmişti.
</font>
<font class="newsDetail">
 <p>
 </p>
 <p>
  Çünkü 2003’te binde 28,5’lerde seyreden bebek ölüm oranını, geçen yıl 10,9’a düşürebilmiştik. Yılda 210 bin doğumun gerçekleştiği 13 milyon nüfuslu İstanbul’da varılan binde 7,5 neticesi daha da parmak ısırtıcıydı. Metropolü bizzat denetleyen uluslararası örgütün yetkilileri bindeliği yarım puan azalttı hatta. Yüz güldüren istatistiklerin arka planında “Gebe Lohusa İzleme Sistemi (GEBLİZ)” var. 2008’de başlatılan sistemde bebek ana rahminden 5 yaşına dek takip ediliyor. 2011’in ocak-ekim dönemi verilerine göre 1500 bebek hayatta kalabildi bu sayede. Türkiye’nin en kalabalık şehrinin sağlık müdürü Prof. Dr. Ali ihsan Dokucu, oranın bu yıl binde 6,6’ya gerilediğini söylüyor. Doğum sırasındaki anne ölümlerinde, bebeklerdekiler ölçüsünde iyi değiliz henüz. Sebebini şöyle açıklıyor müdür: “İstanbul’un kırsalında evde doğum tahmin edilenin çok üzerinde. Sağlık hizmetlerine ulaşmayla alakalı bilinç eksikliği de söz konusu.”
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30972-bebek-olumlerine-gebliz-freni.html), [web.archive.org (arşiv bağlantısı)](http://web.archive.org/web/20111129095523/http://www.aksiyon.com.tr:80/aksiyon/haber-30972-bebek-olumlerine-gebliz-freni.html)
