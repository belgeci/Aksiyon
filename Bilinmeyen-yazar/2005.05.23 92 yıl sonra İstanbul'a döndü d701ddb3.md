# 92 yıl sonra İstanbul’a döndü

*Bilinmeyen-yazar 2005.05.23*

<div bgcolor="#FFFEF6">
 <font>
  <img border="0" height="1" src="/web/20060113125620im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113125620im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Birinci Dünya Savaşı yıllarıydı. Henüz 7 yaşında bir çocuktu. Babası Nimetullah Bey, Nuri Paşa komutasındaki askeri birlikte yüksek rütbeli bir Osmanlı zabitiydi. Çocukluk yıllarının geçtiği İstanbul’a veda ederek babasının görevi dolayısıyla Azerbaycan’a gitti.
 </font>
 <p>
  <font class="content">
   Gidiş o gidiş. Aradan tam 92 yıl geçmişti ama içindeki İstanbul, anavatan aşkı sönmemişti. Son dileği o toprakları bir defa daha görebilmekti. Nevruz Caferov’a İstanbul’u yeniden görmek 99 yaşında nasip oldu. Atatürk Hava Limanı’na iner inmez büyük heyecan yaşayan ve ilk iş olarak yeri öpen Caferov, gözyaşları içinde “Ana toprağıma geldim, yaşadığım en büyük mutluluk bu.” diyordu. Son Osmanlı Nevruz Dede’nin ölmeden önceki isteğini gerçekleştirmesinde Deniz Feneri Derneği yöneticisi Uğur Arslan yardımcı oldu. Aksiyon 484’üncü sayısında Caferov’u ‘Son Osmanlı’ başlığıyla gündeme getirmişti.
  </font>
  <br/>
  <!---- YAZI SONU ----------->
 </p>
</div>


## Yorumlar

### Abdüllatif Karadeniz, 25-Mayıs-2005
> Onu rüyamda gördüm: 
> Azerbaycan Kafkas Üniversitesi’nde öğrenciyim. Bir gece, rüyamda, ak saçlı, ak sakallı bir ihtiyar gördüm. Aradan birkaç gün geçti. Otobüste gözüm arka tarafta birine ilişince şaşkınlıktan donakaldım. Rüyadaki ihtiyar karşımdaydı. Arkadaşım Elnur’la yanına gidip kendimizi tanıttık. Nereli olduğunu sorduk. “Ben Osmanlıyım! 1918 yılında, Nuri Paşa komutasında, İstanbul’dan buralara geldik. Savaş çok çetindi. Ordumuz başarı sağladı; ama takviye birlikleri gelmediği için dara düştük.” diye başladı hayat hikayesini anlatmaya. Durumdan haberdar ettiğimiz üniversite yetkilileri  yaşlı adamın ihtiyaçlarını karşıladı. Onun Türkiye’ye geldiğini gazetelerden okuyunca çok sevindim. Evet, rüyamda gördüğüm ak sakallı ihtiyar, ‘Son Osmanlı’ Nevruz Dede’ydi.

### Abdülaziz Özbayrak, 20-Mayıs-2005
> Sıra bizde: 
> Nevruz Dede’nin Azerbaycan’dan  Türkiye’ye gelişini büyük sevinçle karşıladık. “Son Osmanlı” bizim için oralara gitti. Vefa gösterme sırası bizde.

Kaynak: [www.aksiyon.com.tr](http://www.aksiyon.com.tr:80/detay.php?id=21639&yorum_id=4434), [web.archive.org (arşiv bağlantısı)](http://web.archive.org/web/20060113125620/http://www.aksiyon.com.tr:80/detay.php?id=21639&yorum_id=4434)
