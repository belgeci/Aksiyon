# 100 yıl garantili ürün

*Bilinmeyen-yazar 2010.04.19*

<font class="agenda2NewsSpot">
 Sofra ve mutfak eşyaları sektörünün önemli markalarından Hisar, ürünlerine 100 yıl garanti veriyor. Sektörde en fazla ilgi çeyiz setlerine gösteriliyor.
</font>
<font class="newsDetail">
 <p class="MsoNormal">
  Sofra ve mutfak eşyaları sektöründe son yıllarda şık ama bir o kadar da sade tasarımlar ön plana çıkıyor. Mutfak ve sofra eşyalarında kalite kadar, tasarım da tercih sebepleri arasına giriyor. Sektörün köklü firmalarından Hisar, ürünlerinde tüketiciye 100 yıl, daha doğrusu bir ömür garanti veriyor. Hisar Yönetim Kurulu Başkan Vekili İsmail Erdoğan, sade ve modern tasarımlar kadar, klasik çizgilerin de genç kızların çeyiz sandıkları için önemli tercih sebebi olduğunu belirtiyor.
 </p>
 <p class="MsoNormal">
  -2009 yılı sektör açısından nasıl geçti?
 </p>
 <p class="MsoNormal">
  Sofra ve mutfak eşyaları sektöründe üretici, toptancı, perakendeci, ithalatçı ve ihracatçı firmalar yer alıyor. Genel olarak bu krizden büyüyerek çıkan firmalar da vardır. Krizin başlangıcında ortaya çıkan ani talep daralması, herkesi önlem almaya yöneltmiştir. Tüketici talepleri azalmış ve tüm kesimler tasarruf önlemleri almıştır. Bu durumda ithalatçıların çoğu siparişlerini iptal etmiştir. 2009’un Nisan ayından itibaren talepte tekrar artış başlamıştır. Ekonominin gerçeği şudur ki ihtiyaçlar yok olmaz, ancak ertelenebilir. 2009 yıl sonu itibariyle kriz psikolojisi kaybolmaya başlamış ve bu sektörde satışlara da olumlu bir şekilde yansımıştır.
 </p>
 <p class="MsoNormal">
  -Hisar olarak 2009 yılındaki çalışmalarınızdan bahsedebilir misiniz?
 </p>
 <p class="MsoNormal">
  Biz düzenlediğimiz kampanyalı satışlar ve tasarım ürünlerimizle satışlarımızı 2008 yılına göre yüzde 14 arttırmayı başardık. İhracatta 2008’e göre 2009’u yüzde 3’lük bir artışla kapattık. Bu konuda Kuzey Afrika ülkelerinden Fas, Tunus, Cezayir gibi yeni pazarlara yönelmeyi hedefliyoruz.
 </p>
 <p class="MsoNormal">
  -Sofra ve mutfak eşyalarında tasarım ve markalaşma öne çıkmaya başladı. Bu çerçevedeki yatırımlarınızı anlatabilir misiniz?
 </p>
 <p class="MsoNormal">
  Hisar olarak, 2006 yılında otel ve restoranlara daha profesyonel hizmet sunabilmek ve ihtiyaçlarını anında karşılayabilmek amacıyla Hisar Gastronomi bölümünü kurduk. Hisar Gastronomi, uzman kadrosu ve donanımıyla müşterilerinin taleplerine anında ve tam olarak cevap vermektedir. Türkiye’deki otellerin yaklaşık yüzde 40’ı ürünlerimizi tercih etmektedir. Son yıllarda, yeni açılan tesislerle birlikte gastronomi kullanımına özgü ürünleri tasarlamamız ve ihtiyaçlara uygun çözümleri sunmamızla bu oran hızla artmaktadır. Ürünlerimizin kalitesi, sık kullanıma karşı dayanıklılığı, 100 yıl garantisi ve tasarımları da tercih edilmemizdeki önemli etkenlerdendir. Tasarımlarda, özellikle Çatal Kaşık Bıçak grubunda ergonomi, tüm ürünlerimizde ise dayanıklılık ve zarafet ön plandadır. Tasarımla birlikte kaliteden ödün vermeden belirlenen uygun ve erişilebilir fiyatlarla pazar payımızı artırma amacındayız. Sade ve modern tasarımlar tercih edilirlikte önemli faktörlerdendir. Diğer taraftan klasik çizgiler ise vazgeçilmezliklerini devam ettirmektedirler.
 </p>
 <p class="MsoNormal">
  -Daha çok hangi ürünlere yönelik talep var?
 </p>
 <p class="MsoNormal">
  Hisar Studio tarafından üretilen ve tasarımı ön planda tutan ürünlerimiz tasarıma önem veren tüketiciler tarafından yoğun ilgi görüyor. Bunun dışında dönem dönem yaptığımız kampanyalı ürün satışlarımız da tüketicilerden ilgi görmektedir. Ayrıca çeyiz setlerimiz için de satış grafiğimizin en iyi olduğu ürün grubu diyebiliriz. Bizde genellikle Türk kültüründen gelen bir çeyiz sandığı düzenlemesi var. Tüketiciler bildiği ve güvendiği markaları tercih ediyor. Ürün gamında moda fazla değişmiyor. Ancak, değişik tasarımlar her zaman ilgi çekiyor. Biz de Hisar olarak tasarım konusunda tüketicinin beklentilerinin önünde gidiyoruz.
 </p>
 <p class="MsoNormal">
  -Her alanda olduğu gibi sizin sektörünüzde de ithal ve ucuz ürünler öne çıkıyor. Bunlar sektörü nasıl etkiliyor?
 </p>
 <p class="MsoNormal">
  Pazarda ithalatçılar tarafından getirilen bol miktarda Çin menşeli ürün var. Şu anda biz 2007 Ağustos ayı fiyatlarıyla mal satıyoruz. Başta ham madde olmak üzere, personel, enerji, yan malzemeler gibi tüm girdilerde ciddi artışlar gerçekleşti. Sadece paslanmaz çelikteki son dört aylık artış yüzde 40’ı geçti. Şu anda fiyat artışı artık kaçınılmaz oldu. İthal ve ucuz ürünler ile bizim ürünlerimiz arasında gece ile gündüz kadar fark var. Verdiğimiz kalite, güven ve müşteri hizmetleri ile Hisar olarak her zaman öne çıkıyor ve tercih ediliyoruz. Ürünlerde kullandığımız hammaddeyi Avrupa’nın önde gelen çelik üreticilerinden ithal ediyoruz.
  <span>
  </span>
 </p>
 <p class="MsoNormal">
  -2010 yurt içi ve yurt dışı mağazalaşma ve ihracat hedefleri hakkında bilgi verebilir misiniz?
 </p>
 <p class="MsoNormal">
  Şu anda Türkiye’de 1200 satış noktasında 3000’e yakın ürün çeşidimizle tüketiciye hizmet veriyoruz. 2010 yılı için en önemli hedefimiz kendi açacağımız mağazalarla büyümemizi sürdürmek. Bu yüzden yıl sonuna kadar hedefimiz 10’un üzerinde mağaza açmak. 14 Nisan 2010 tarihinde faaliyete geçen Ataköy AVM’de bir mağaza açtık.
  <span>
  </span>
  Mağazalaşma konusunda ağırlıklı olarak AVM tarafında yürüyeceğiz. Ayrıca yukarıda da belirttiğim gibi Kuzey Afrika ülkelerinden Fas, Tunus, Cezayir gibi yeni pazarlara yönelmeyi hedefliyoruz. 2010 yılının geçtiğimiz yıla göre daha iyi olacağına inanıyorum. 2010’da da ihracattaki hedefimiz yüzde 15’lik bir büyüme gerçekleştirmek.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26585-16-100-yil-garantili-urun.html), [web.archive.org (arşiv bağlantısı)](http://web.archive.org/web/20101120010231/http://aksiyon.com.tr/aksiyon/haber-26585-16-100-yil-garantili-urun.html)
