# “Kıbrıs Rum Kesimi, Rus sömürgesi gibi”

*Bilinmeyen-yazar 2012.01.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İngiliz Guardian gazetesi, Kıbrıs Rum Kesimi’nde yer alan liman şehri Limasol’un, âdeta Rusya’nın “sömürgesi” hâline geldiğini yazdı.
  </font>
 </div>
 <div id="newsText">
  <font class="detail-text">
   <p>
    Rus okulları, Rusça yayın yapan radyo istasyonları, kürk manto, kefir ve votka satılan dükkânlarıyla Limasol’un Rusya’nın küçük bir parçası hâline geldiği aktarılan haberde, şehrin isminin “Limasolgrad” olarak meşhur olduğu kaydediliyor. Gazete, fırtına sebebiyle Limasol limanına sığınan bir Rus gemisinde 60 ton silah malzemesi bulunmasına rağmen, Rumların, Avrupa Birliği’nin Esed yönetimine koyduğu ambargoları hiçe sayarak geminin Suriye’ye gitmesine izin verdiğini hatırlatıyor. Rum Kesimi’nin Moskova yönetimine bu “güzelliği” yapma sebebinin, ekonomik krizden kurtulmak için Rusya’dan aldığı 2,5 milyar avro kredi sözü olabileceği belirtiliyor. Bu arada, Rusya söz konusu kredinin 1,3 milyar avroluk ikinci dilimini geçen perşembe günü Rum kesimine gönderdi. Haberde ayrıca Rus mafyasının adanın güneyinde çok aktif olduğu bilgisi veriliyor. (Kadir Uysaloğlu/Londra)
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-31706-%E2%80%9Ckibris-rum-kesimi-rus-somurgesi-gibi%E2%80%9D.html), [web.archive.org (arşiv bağlantısı)](http://web.archive.org/web/20120205104059/http://aksiyon.com.tr:80/aksiyon/haber-31706-%E2%80%9Ckibris-rum-kesimi-rus-somurgesi-gibi%E2%80%9D.html)
