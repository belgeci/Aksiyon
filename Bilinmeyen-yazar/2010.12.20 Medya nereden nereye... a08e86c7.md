# Medya nereden nereye...

*Bilinmeyen-yazar 2010.12.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28 Şubat 1997 ila 12 Eylül 2010 bir değişimin hikâyesi. Sadece siyasette değil, medyada da.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     İletişim fakültelerinin özellikle gazetecilik bölümlerinde daha birinci sınıfın ilk dersinde belletilir medyanın gücü. Her ne kadar kâğıt üzerinde dördüncü diye tanımlansa da öyle dönemler görmüştür ki Türkiye, bahsi geçen kuvvet hep ilk sırayı almıştır. 80’li yıllarla başlayan medyada holding patronu dönemiyle artık basın kamu yararı yanında işletme sahibinin önceliklerini de -ama farklı sahalardaki işleriyle ilgili- gözetmeye başlamıştır. Bu uğurda önlerine çıkanları da yine “millet hesabı”na bahanesiyle tasfiye etmeye kalkışmış ve son yıllara kadar muvaffak da olmuşlardır. Tabii buraya kadar dillendirilenleri daha iyi anlayabilmek için odaklanılması gereken asıl süreç 28 Şubat 1997’deki, birilerinin “postmodern” ismini taktığı ve demokratik organların postallarca çiğnendiği Millî Güvenlik Kurulu (MGK) toplantısıyla başlar. O vakitler meşru hükümetin ülkeyi kaosa sürüklemeye ve rejimi tehdit etmeye dönük eylemlerin merkezi hâline geldiğine hükmeden başta askerî tüm bürokratik elitler ile medya iktidarın gitmesi uğruna her türlü gayrihukuki yola başvurdu. Atılan manşetlerde haklı haksız, suçlu suçsuz ayrımı yapılmadan milyonlarca insan mağdur edildi. Akabinde kurulan yürütme organı zamanında kimlerin hangi bankalardan ve devlet kurumlarından faydalandığını öğrenmek için Türkiye’nin 2001 krizini yaşaması gerekti. AK Parti’nin işbaşına gelmesiyle yine irtica çığırtkanlığına başlayan medyanın bir kesimi zamanla itibarını yitirince bu sefer meslektaşlarını “yandaşlık”la suçladı. Parti kongrelerinde gönül verdikleri kişinin seçimi kazanmasını masa üstlerine çıkarak alkışlayan “gazeteciler” nihayetinde mesleğin imkân-larını nasıl kullandıklarını bir defa daha gösterdiler. Bütün bu süreci gazetelerden mi okumak istiyorsunuz? Mutlaka gözden kaçıracağınız ayrıntılar vardır. Veya parça parça ilerlerken bütünü fark edememe tehlikesi söz konusu. O zaman Zafer Özcan imzalı “Arz Ederim/ 28 Şubat 1997- 12 Eylül 2010” başlıklı kitaba bir başvurun bakalım...
    </p>
    <p class="MsoNormal">
    </p>
    <p class="MsoNormal">
     ARZ EDERİM
    </p>
    <p class="MsoNormal">
    </p>
    <p class="MsoNormal">
     Zafer Özcan
    </p>
    <p class="MsoNormal">
     Kaynak Yayınları
    </p>
    <p class="MsoNormal">
     168 sayfa
    </p>
    <p class="MsoNormal">
     02165221144
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=34D83830BB7C0D07E5B38B66A79E7945?newsId=28241), [web.archive.org (arşiv bağlantısı)](http://web.archive.org/web/20120511101039/http://www.aksiyon.com.tr:80/aksiyon/newsDetail_getNewsById.action;jsessionid=34D83830BB7C0D07E5B38B66A79E7945?newsId=28241)
