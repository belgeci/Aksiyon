# Araplar dizilerdeki köşkleri almak istiyor

*Bilinmeyen-yazar 2011.10.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Türkiye’ye yönelik yabancı ilgisi emlak sektöründe tavan yapıyor. Arap kraliyet ailesi mensupları İstanbul’a yatırım için yarışıyor.”
  </font>
 </div>
 <div id="newsText">
  <font class="detail-text">
   <p>
   </p>
   <p>
   </p>
   <p>
   </p>
   <p class="MsoNormal">
    Türkiye’nin gayrimenkul sektörüne yabancı ilgisi her geçen gün artıyor. Güneydeki Alman ve İngilizlerden sonra, İstanbul da Arapların özellikle de kraliyet ailesi mensuplarının gözdesi. Yılbaşından bu yana Türkiye’de, Hitay Yatırım Holding bünyesinde faaliyet gösteren, dünyaca ünlü emlak şirketi Sotheby’s Türkiye Genel Müdürü Arman Özver, ülkede sağlanan siyasi ve ekonomik istikrar ile büyüme rakamlarının yabancı yatırımcıları cezbettiğini söylüyor. Özver’e göre Araplar, dizilerde gördükleri mekânları bile satın almak istiyor.
   </p>
   <p>
   </p>
   <p class="MsoNormal">
    -Sotheby’s hakkında bilgi alabilir miyiz?
   </p>
   <p>
   </p>
   <p class="MsoNormal">
    Sotheby’s markası 1800’lü yıllarda İngil-tere’de müzayedecilikle başlıyor. 1900’lü yılların sonunda Amerikalıların ortak olmasıyla emlak sektörüne giriyor. Türkiye’de ise Hitay Yatırım Holding, isim ve faaliyet haklarını aldı ve yılbaşından bu yana resmen faaliyette. Türkiye ile beraber 46 ülkede 576 ofiste emlak sektöründe faaliyet gösteriyor. Butik ve kişiye özel hizmet veriyor ve lüks gayrimenkul pazarlamasına yönelik çalışıyoruz.
   </p>
   <p>
   </p>
   <p class="MsoNormal">
    -Türkiye’de ne kadarlık bir portföyü yönetiyorsunuz?
   </p>
   <p>
   </p>
   <p class="MsoNormal">
    Emlak sektöründe, bir ürünle tek firmanın ilgilenmesi lazım ama Türkiye’de aynı ürünü pek çok firma, farklı standartlarla pazarlamaya çalışıyor. Biz ise mal sahibini daha iyi temsil etmek için, aklımızın yatmadığı gayrimenkulleri pazarlamıyoruz. Şu anda Türkiye’de 600 milyon dolarlık bir portföyümüz oluştu ve bunların tek yetkilisiyiz. Sadece konutla değil, ticari gayrimenkullerle de ilgileniyoruz. Turizm projeleri ve oteller gibi… Türkiye’de ciddi büyüme politikamız var.
   </p>
   <p>
   </p>
   <p class="MsoNormal">
    -Sotheby’s neden Türkiye’de yatırım yapmak istedi?
   </p>
   <p>
   </p>
   <p class="MsoNormal">
    Türkiye, gayrimenkul sektörü açısından dünyanın en önemli pazarlarından. Yatırımın geri dönüşü açısından çok ileride ve hiçbir yatırımın getiremeyeceği kazançlara ulaşıyorsunuz. ABD ve Avrupa’da gayrimenkul yatırımlarında yüzde 7 – 12 arasında geri dönüş sağlanırsa bu iyidir. Bizde ise yüzde 50’nin altındaki geri dönüş sağlayacak işlere yatırımcılar girmek istemiyor. Orta ölçekli bir konut işinde bile, doğru lokasyonda olursa 2 senede yatırımı geri alabilirsiniz. Yeter ki, doğru lokasyon, hedef kitle ve fiyat dengesi iyi sağlansın. Bunlar olursa o getiriler yakalanıyor. İstanbul bu açıdan bir hazine. Bazı semtlerin kiraları en önemli krizde bile geri gelmiyor.
   </p>
   <p>
   </p>
   <p class="MsoNormal">
    -İstanbul dışında hangi şehirler öne çıkıyor?
   </p>
   <p>
   </p>
   <p class="MsoNormal">
    İstanbul hem yerli hem yabancıdan muazzam talep görüyor. Türkiye gayrimenkul sektörünün yüzde 75’i, 5 şehirde gerçekleşiyor. İstanbul, Ankara, İzmir, Antalya ve Bursa’da. Ankara ve İzmir’de çok önemli gelişmeler var. Antalya’da zaten ciddi anlamda turizm yatırımları var. Bursa’daki potansiyel çok büyük.
   </p>
   <p>
   </p>
   <p class="MsoNormal">
    -Yabancı yatırımcıların sektöre bakış açısı nedir?
   </p>
   <p>
   </p>
   <p class="MsoNormal">
    Onların yüzde 90’ı İstanbul’u hedefliyor. Körfez ülkelerinin tamamının kraliyet ailelerini İstanbul’da ağırladık. Hepsi İstanbul ile çok ilgili. Kraliyet ailesi üyelerinin tamamı İstanbul’dan gayrimenkul edinmek istiyor ve ilk tercihleri Boğaz. Bunlar A grubu dediğimiz yabancı alıcılar. B grubu ise yatırım amaçlı olarak İstanbul ve güneye geliyor. Gayrimenkul projeleri geliştirmek istiyor. Türkiye’deki gelişmeler yabancıları cezbediyor. Yabancıların en hayran olduğu konu, istikrarlı Türkiye ekonomisi. Başka türlü gelmezler zaten. İlginin asıl kaynağı ekonomideki gelişmeler ve tabii ki siyasi istikrar. Türkiye’nin altyapısı çok gelişmiş ve sürekli büyüyen bir ekonomi olduğu için para kazandırıyor. Yabancılar hem emlak almak hem de yatırım yapmak istiyorlar. Bütün ülkeler şu anda Arap yatırımcıların peşinde, Araplar ise Türkiye’nin peşinde. Biz küçümsüyoruz ama özellikle Kraliyet ailesi üyeleri çok iyi yetişmiş ve çok bilinçliler. Araplar bize gelip, ‘Türk dizilerinin çekildiği köşklerden satılık olan var mı’ diye soruyor. Dizilerde gördükleri yerleri satın almak istiyorlar. Bir ülke bölgesinde yükselen değer hâline gelince onun her şeyi ilgi görmeye başlıyor.
   </p>
   <p>
   </p>
   <p class="MsoNormal">
    -Mütekabiliyet yasasındaki değişiklik çalışmalarını nasıl değerlendiriyorsunuz?
   </p>
   <p>
   </p>
   <p class="MsoNormal">
    Mütekabiliyet yasasındaki değişiklik projesini destekliyoruz. Özellikle Körfez ve Orta Asya yatırımcısı açısından ciddi kolaylık ve yatırım getirecek ülkeye. Bu konuda hükümetin çalışması çok önemli. Bu yasa değişirse yabancı akımı hızlanır.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-30820-araplar-dizilerdeki-koskleri-almak-istiyor.html), [web.archive.org (arşiv bağlantısı)](http://web.archive.org/web/20131227091539/http://www.aksiyon.com.tr:80/aksiyon/haber-30820-araplar-dizilerdeki-koskleri-almak-istiyor.html)
