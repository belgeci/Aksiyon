# Galataport ihalesinde ödeme tartışması

*Bilinmeyen-yazar 2005.09.26*

<div>
 <p>
  <font>
   Galataport Projesi ihalesinde Nasrettin Hoca’nın bir fıkrasındakinin tersine ‘yorgan gitti kavga başladı!’ Ofer-Global ortaklığının 3,8 milyar dolar vererek kazandığı ihaledeki ödeme planı komik bulunarak tartışılıyor.
   <br/>
   <br/>
   Miktar yaklaşık 4 milyar dolar ama 2015 yılına kadar sadece 36,6 milyon dolar ödeme yapılacak. Tüpraş ihalesini sürpriz bir yüksek fiyatla alan Koç Grubu’nun onursal başkanı Rahmi Koç, “Koşulları bilseydim, ihaleye ben de girerdim” demekten kendini alamadı. Ödeme planıyla ilgili yüklenmelere DYP lideri Mehmet Ağar da müdahil oluverdi. Ulaştırma Bakanı Binali Yıldırım, Koç’u ‘oyunbozanlık yapmakla’ itham etti. Bazı kesimler Koç’un bu çıkışını Tüpraş’ın ödeme planının rahatlatılması adına yaptığını ileri sürdü.
   <br>
    <br>
     2004 Türkiye Vergi Şampiyonları ödül töreni çıkışında gazetecilerin Galataport ve Tüpraş ihaleleriyle ilgili sorularını cevaplandıran Başbakan Recep Tayyip Erdoğan, daha önceleri özelleştirmenin yapılamamasından yakınanların şimdi de usulsüzlük iddialarını gündeme getirdiğini söyledi. Tüpraş hisselerinin yüzde 14,76’sının gizli satıldığı iddiasını yalanlayan Erdoğan, Galataport ihalesini alan Sami Ofer ile ileri sürüldüğü gibi Ankara’daki makamında değil, Davos’ta görüştüğünü açıkladı.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 401 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22575), [web.archive.org (arşiv bağlantısı)](http://web.archive.org/web/20051227230026/http://www.aksiyon.com.tr:80/yazdir.php?id=22575)
