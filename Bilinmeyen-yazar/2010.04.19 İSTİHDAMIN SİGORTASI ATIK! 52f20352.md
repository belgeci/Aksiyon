# İSTİHDAMIN SİGORTASI ATIK!

*Bilinmeyen-yazar 2010.04.19*

<font class="agenda2NewsSpot">
 Tekstil ve hazır giyim, emek yoğun bir sektör. Zaten temsilcileri de, Türkiye’de 2 milyon kişiyi çalıştırdıklarını söyleyerek istihdama sağladıkları katkıyı her fırsatta dile getiriyor.
</font>
<font class="newsDetail">
 <p class="MsoNormal">
  Ancak SGK Aralık 2009 kayıtlarına göre sektördeki işçi sayısı sadece 680 bin. Hiç de şaşırmaya gerek yok. İstihdam politikasının tekstildeki yansıması bu. Türkiye İstatistik Kurumu’nun verilerini okuyunca olay daha net algılanacak. Her 100 çalışandan 43’ü sigortasız. Yani 21 milyon 451 binin 9 milyonu sigortasız. Sigortaların 4 milyon 348 bini de asgari ücretten. SGK’nın prim kaybı 25 milyar lira. Başbakan Recep Tayyip Erdoğan tabloyu özetlerken ‘acımasız emek sömürüsü’ suçlamasını ortaya atıyor. Kimi sektör temsilcileri bu sözlere alınıyor. Örneğin İstanbul Tekstil ve Konfeksiyon İhracatçı Birlikleri (İTKİB) Başkanı İsmail Gülle: “Şayet bu tür çalışan şirketler varsa üstlerine kararlıca gidilsin. Ancak herkes zan altında bırakılmasın.” Değişim Dinamikleri Yönetim Merkezi Projeler Koordinatörü Ahmet Nedim Erdemir, bu hassas konuya dair şunları söylüyor: “Tekstil gibi sektörlerde küresel rekabet, firmaları çok zor durumlarda bırakabiliyor. Bu, maliyetleri aşağıya çekmeyi zorunlu kılıyor. Firmaları mı korumalıyız, emeği mi denkleminde devletin düzenleyici rol alması gerekir.” Tüm Tekstil İşverenleri Sendikası Genel Başkanı Bayram Erdoğan’dan acı bir itiraf: “Birçok büyük firma dünyaca ünlü markalara Çin’deki çalışma şartlarından daha zor şartlarda işçi çalıştırarak çok güzel kazançlar elde etmektedir. Üretim merkezi haline gelen ülkemiz aynı zamanda ucuz işçi pazarına da dönüşmektedir.”
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26571-11-istihdamin-sigortasi-atik.html), [web.archive.org (arşiv bağlantısı)](http://web.archive.org/web/20101120013032/http://aksiyon.com.tr/aksiyon/haber-26571-11-istihdamin-sigortasi-atik.html)
