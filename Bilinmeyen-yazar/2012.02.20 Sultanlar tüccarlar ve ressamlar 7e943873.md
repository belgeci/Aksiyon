# Sultanlar, tüccarlar ve ressamlar

*Bilinmeyen-yazar 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mart 1612’de Hollanda Birliği’ni oluşturan devletlerin kurduğu genç cumhuriyeti temsilen Osmanlı İmparatorluğu’na ilk elçi olarak gönderilen Cornelis Haga’nın tayini, iki ülke arasındaki diplomatik ve ekonomik ilişkilerin ilk adımı olarak kabul edilir.
  </font>
 </div>
 <div id="newsText">
  <font class="detail-text">
   <p>
    Hollanda’nın 17. yüzyıldaki refah artışını etkileyen Doğu ile ticaretinin temelini oluşturan bu atamadan sonra, 1625 yılında Amsterdam’ın önemli yapılarından Dam Meydanı’ndaki Belediye Sarayı’nda Levant Ticaret Odası kurulur. Hollanda’nın ileri gelen tüccarları tarafından yönetilen Levant Ticaret Odası’nın duvarları Osmanlı İmparatorluğu’nun etkileyici resim ve haritalarlarıyla kaplıdır. Başlangıcı 400 yıl öncesine dayanan bu sanat koleksiyonunda yer alan resimler ve objeler, Hollandalı tüccarların Osmanlılara dair fikir edinmeleri için ilk adımdır. Napolyon Bonapart’ın Hollanda’yı kuşatmasıyla, 1826 yılında resmen dağılan Levant Ticaret Odası’ndaki bu eserler daha sonra Amsterdam’daki Rijksmuseum’a devredilir. Türk-Hollanda ilişkilerinin 400. yılında, iki ülkenin kültürel, diplomatik ve ticari ilişkilerinin başlangıcını anlatan “Sultanlar, Tüccarlar, Ressamlar: Türk - Hollanda İlişkilerinin Başlangıcı” sergisinin ismi tam da içeriği özetliyor. İki ülke arasındaki ilişkilerin kökenine götürüyor katılımcıları. Pera Müzesi’nde açılan sergide yağlıboya, suluboya resimler, gravür ve kitaplardan oluşan 80’i aşkın eser var. 1 Nisan’a kadar gezilebilecek sergide Lâle Devri’nin bir görgü tanığı olarak bilinen usta ressam Jean-Baptiste Vanmour’un eserleri de var.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7D8EECBC45408AB55D55499ECCD7D84B?newsId=31892), [web.archive.org (arşiv bağlantısı)](http://web.archive.org/web/20120228145936/http://www.aksiyon.com.tr:80/aksiyon/newsDetail_getNewsById.action;jsessionid=7D8EECBC45408AB55D55499ECCD7D84B?newsId=31892)
