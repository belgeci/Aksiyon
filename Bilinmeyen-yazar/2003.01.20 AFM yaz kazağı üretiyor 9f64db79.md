# AFM yaz kazağı üretiyor

*Bilinmeyen-yazar 2003.01.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye tekstil sanayiinin gizli kahramanlarından biri de Moda Active Tekstil Grubu olmalı. Ürünleri birçok ülkede tüketilen Moda Active Tekstil Grubu'nun en iddialı markası ise AFM. Triko sektörünün köklü markası AFM, kazağa yeni bir tarz katarak bir dönüşüme imza atmak istiyor.
  </font>
 </div>
 <div id="newsText">
  <font class="detail-text">
   Kazağın fiyatlarında ve giyim zamanlarında değişim olması gerektiğini belirten AFM Yönetim Kurulu üyesi Mehmet Görür, "Kazak bu topluma bir ata mirasıdır. Anneler, binlerce yıldır bıkıp usanmadan kazak örüyor. Bugünse Türk kazak sanayii öylesine ilerledi ki, sadece 3 günlük üretim bile bütün Türkiye'nin ihtiyacını karşılayabiliyor. Hal böyleyken bir dönüşümün gerçekleşmesi gerekiyor. Önce kazakların fiyatlarının ucuzlaması, sonra kazağın sadece kışın giyilmeyeceğinin bilinmesi gerekiyor. Biz yılın 10 ayı giyilebilecek ürünler oluşturuyoruz. Uygun seçilecek iplerle, pekala haziranda da triko kazak giyilebiliyor" diyor.
   <br/>
   <br/>
   Bayan ve erkek kazaklarını her mevsim için ayrı özelliklerde hazırlayan AFM'nin yün kazakları hazırlarken takındığı hassasiyeti Mehmet Görür şöyle açıklıyor: "Hangi ürünün yün olduğunu anlamak tüketici için oldukça zordur. Türk tekstil sanayiinin temsilcileri uzun vadede ayakta kalmak istiyorsa, önce yerli piyasaya sahte yün kazakları sürmemeli. Yün olarak yüksek ücretlerle satılan ürünler kısa sürede yıpranabiliyor, gerektiği kadar ısı vermiyor. Fiyatları ucuzlatıp herkesin birkaç tane kazak sahibi olmasını istiyorsak, önce Türk tüketicisinin aldatılmaması gerekiyor."
   <br/>
   <br/>
   Kendi firmalarının en önemli özelliğinin yeniliklere çabuk adaptasyon sağlamak olduğunu söyleyen AFM Yönetim Kurulu üyesi Mehmet Görür, yabancıların bu adaptasyonu anlayamadıklarını belirterek şunları söylüyor: "Onlarca ülkede iş yapıyoruz; yabancıların bizi tercih etmesindeki ana sebep, yenilikler karşısındaki hızımızdır. Bu adaptasyon hızını, makina tercihinde, moda takibinde ve ürün satış tekniklerinde defalarca ispatladık. Yabancılarla yaptığımız toplantılarda 3 yıl sonrası için konuşulan bir ürünü bir ay sonra vitrine koyduğumuzda yabancı meslektaşlarımızdan farkımız anlaşılıyor."
   <br/>
   <br/>
   Kazağın sadece soğuktan korunmak için değil, özel günler için de kullanılması gerektiğini belirten Mehmet Görür, yaşamın birçok alanında giyilebilecek kazakları ürettiklerini belirterek "Özellikle erkek kazaklarının, her mevsim ve her durumda giyilebilmesi için ürün grupları oluşturuyoruz. Trikonun bir giyim ekolü oluşması için AFM bünyesinde araştırma servisi kurduk ve mevsim sıcaklıklarıyla ürün hammaddesi arasındaki uyumu sağlamaya çalışıyoruz" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B51F90AF742B814CD62B26B69075FC05?newsId=9256), [web.archive.org (arşiv bağlantısı)](http://web.archive.org/web/20120320235516/http://www.aksiyon.com.tr:80/aksiyon/newsDetail_getNewsById.action;jsessionid=B51F90AF742B814CD62B26B69075FC05?newsId=9256)
