# Tarımda reis olabiliriz

*Bilinmeyen-yazar 2002.01.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye birçok konuda olduğu gibi tarım konusunda da tezatlar ülkesi olma yolunda hızla ilerliyor. Birkaç yıl öncesine kadar kendi kendine yeten 7 ülkeden biri olan Türkiye, bugün tarım ürünlerini ihraç eder hale geldi.
  </font>
 </div>
 <div id="newsText">
  <font class="detail-text">
   20 yıl öncesine kadar yeşil mercimeği bizden alan Kanada, tarımda uygulanan yanlış politikalar sonucunda bugün yeşil mercimeği bize satıyor. Böyle giderse 2010 yılında bütün tarım ürünlerini yurtdışından ithal edecek hale geleceğimizi söyleyen Reis Tarımsal Ürünler A.Ş. Yönetim Kurulu Başkanı Mehmet Reis, 30 yıldır uygulanan yanlış tarım politikalarıyla çiftçi kaderine terk edilmiştir diyor ve tarımda uygulanan yanlış politikaların devamı halinde Türkiye'nin 2010 yılına kalmadan bütün tarım ürünlerini yurtdışından ithal edecek hale geleceğini belirtiyor.
   <br/>
   <br/>
   Fon, vergi, ve KDV oranları düşürülmeli
   <br/>
   <br/>
   Mutfaktaki yangını söndürmek için gıda ürünleri ithalinde alınan fonlar ile satıştan alınan  KDV oranlarının düşürülmesinin zorunlu olduğunu söyleyen Mehmet Reis, "Son dönemde yağların fiyatları çok yükseldi. Bunun ana nedeni devletin ithalatta uyguladığı vergileri artırmasıdır. Yağ fiyatları, 520 bin liradan yüzde 333 artışla 2 milyon 250 bin liraya, ithal pirinç de 380 bin liradan yüzde 164 artışla 1 milyon liraya, yeşil mercimek 550 bin liradan yüzde 173 artışla 1 milyon 500 bin liraya, zam şampiyonu sarımsak ise 400 bin liradan yüzde 650 artışla 3 milyon liraya yükseldi. Beyaz eşya ile otomotivde KDV indirimine giden hükümetin, halkı ilgilendiren temel gıda maddelerinde de KDV oranlarını düşürmesi gerekir. Verilerden de anlaşılacağı üzere hükümet uygulamalarının fiyat artışlarını ne denli etkilediği ortadadır" diyor.
   <br/>
   <br/>
   Yatırım, yatırım, yatırım
   <br/>
   <br/>
   Devletten bir lira dahi almadan yatırım yaptıklarını ifade eden Mehmet Reis, "Pirinç ve bakliyat sektöründe 26 yıllık deneyim ile lider konuma gelmiş bir şirketiz. Kastamonu Taşköprü'de 1500 metrekare kapalı alanda 22 adet ana makine, 5 adet yardımcı paslanmaz krom nikel saçtan yapılan Almanya ve Italya'dan ithal edilen otomatik makinelerle ileri teknoloji ile el değmeden  üretim yapan Sarmoni Sarımsak Işleme Tesisini kurduk" diye konuştu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6690-tarimda-reis-olabiliriz.html), [web.archive.org (arşiv bağlantısı)](http://web.archive.org/web/20131122074638/http://www.aksiyon.com.tr:80/aksiyon/haber-6690-tarimda-reis-olabiliriz.html)
