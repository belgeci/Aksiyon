# Referandum gibi seçim

*Bilinmeyen-yazar 2009.03.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, 29 Mart’ta sadece yerel yöneticileri seçmeyecek. Genel siyaset konularında da yön belirleyecek. Anketler bile ‘kime oy vereceksiniz?’ sorusunun arkasına taktığı sorularla seçmenin genel politikalara yaklaşımını öğrenmeye çalışıyor. Bu seçim sanki referandum gibi, çünkü:
  </font>
 </div>
 <div id="newsText">
  <font class="detail-text">
   AK Parti’nin sosyal politikaları, Ergenekon soruşturmasındaki tavrı, Avrupa Birliği üyelik sürecini yeniden ön plana alma sözü, ekonomik krizi yönetme başarısı ve tabii ki dış politika duruşu, Davos çıkışı oylanacak. Yeni anayasa yazma vaadinin toplumdaki karşılığı ölçülecek.
   <br/>
   <br/>
   CHP, çarşaf ve Kur’an kursu açılımlarıyla mesajını ne kadar ulaştırabildiğini ve hedef kitle tarafından samimi bulunup bulunmadığını test edecek. Aynı zamanda klasik tabanının tepkisini görecek. Rejim tartışmaları ile ülkeyi germemenin olumlu karşılığını bekleyecek.
   <br/>
   <br/>
   MHP, parlamentoya yeniden döndü, yerel yönetimlere de dönme hesabı yapıyor. 22 Temmuz’dan sonraki performansını seçmen karşısında ibra etmeye çalışacak. Çizgileri koruma siyaseti güden Genel Başkan Devlet Bahçeli, 2004 yerel seçimlerindeki oyunu artırmak zorunda.
   <br/>
   <br/>
   DTP en ilgi çekici evrilmeyi yaşıyor. Bugüne kadar etnik siyaset ve gerilim politikalarıyla sonuç almayı başaran parti, tabanında gittikçe büyüyen AK Parti tehlikesine tedbir almak zorunda. İktidar Partisi hizmetle seçmenin karşısına çıktığı için DTP de alışık olmadığı şekilde icraat anlatmaya başladı.
   <br/>
   <br/>
   DSP’de Genel Başkan Zeki Sezer partiye damgasını vurmaya çalışıyor. Rahşan Hanım’dan bağımsızlığını kazandığı gibi parti içi muhalefeti de susturmak zorunda. Renkli adaylarla partiyi gündeme taşırken, oy oranında az da olsa artış yaparak koltuğunu sağlamlaştırma peşinde.
   <br/>
   <br/>
   SP, çiçeği burnunda lideri Numan Kurtulmuş’la ilk sınavında. Erdoğan’a rakip gösterilen Kurtulmuş’un kurucu ağabeylerin baskısından sıyrılması için, onlardan fazla oy alması gerekiyor. Kısacası siyasette var olma mücadelesi verecek.
   <br/>
   <br/>
   BBP, beklenen patlamayı; DP içinde bulunduğu girdaptan kurtulmayı hedefliyor. İkisi de liderlerinin lokomotifliği ile gidiyor. Bu seçimde umut vermeyi başarırlarsa kadroların cazibe merkezi hâline gelebilirler. Seçim değil, güven kazanma hesapları içindeler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-21643-referandum-gibi-secim.html), [web.archive.org (arşiv bağlantısı)](http://web.archive.org/web/20120704161639/http://www.aksiyon.com.tr:80/aksiyon/haber-21643-referandum-gibi-secim.html)
