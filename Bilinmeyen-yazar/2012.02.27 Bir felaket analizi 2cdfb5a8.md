# Bir felaket analizi

*Bilinmeyen-yazar 2012.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Oscar’lı yönetmen Steven Soderbergh’in son filmi Salgın, isminden de anlaşılacağı üzere bir virüsün dünyanın bir ucundan diğer ucuna yayılışını ve toplumun çöküşünü resmediyor.
  </font>
 </div>
 <div id="newsText">
  <font class="detail-text">
   <p>
    Virüsün yayılmasının ikinci gününden itibaren günbegün izliyoruz yaşananları, çok sayıda mekân ve yüz üzerinde gezindikten sonra yönetmen filmini birinci güne dönerek noktalıyor. Virüsün temas ettiği bireyler gibi toplumun da hastalıklı yanları ya da iyi niyet elçileri gün yüzüne çıkıyor. Hong Kong’daki bir iş gezisinden dönen Beth (Gwyneth Paltrow), yolculuk yorgunu olduğunu zanneder, fakat iki gün sonra bir kriz geçirerek ölür. Kamera Londra, Tokyo, Paris gibi şehirlerde farklı simalara zum yapar. Öksüren, ateşli, yorgun benizler, kriz ve ani bir ölüm... Temas ve solunum gibi etkileşimlerle hastalık kısa sürede uluslararası bir salgına tahavvül eder. Salgın, bir Hollywood filmi kadar aşina, bir bağımsız film kadar özgün. Yönetmen, bir tükeniş öyküsünden ziyade böyle bir çaresizlik karşısında toplumun farklı kesimlerinde görülebilecek reaksiyonların fotoğrafını çekiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31947-bir-felaket-analizi.html), [web.archive.org (arşiv bağlantısı)](http://web.archive.org/web/20120413153632/http://www.aksiyon.com.tr:80/aksiyon/haber-31947-bir-felaket-analizi.html)
