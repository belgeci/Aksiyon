# Ekmeğine sahip çık!

*Bilinmeyen-yazar 2010.11.22*

<font class="agenda2NewsSpot">
 Ülkemizde her gün 120 milyon ekmek üretiliyor. Peki, evine ekmek girmeyen, günde en az 2 dilim tüketmeyen var mıdır? Eğer bu soruyu bir Türk cevaplayacaksa 'hayır' diyecektir.
</font>
<font class="newsDetail">
 <p>
  <p class="MsoNormal">
   Peki, bizim için bu kadar önemli ve sürekli tükettiğimiz bir ürün hakkında ne kadar bilgi sahibiyiz? Genelde gıda maddelerini alırken iki noktaya dikkat ediyoruz. Son satıcının temizliği ve ambalaj. Hâlbuki sağlıklı beslenme deyince aklımıza bunların ötesindeki ayrıntılar gelmeli.
  </p>
  <p class="MsoNormal">
   Önce beyaz undan yapılmış mamulleri tüketmekten vazgeçmek gerekiyor. Çünkü ekmeğin ana maddesi buğday. Ruşeym (buğday taneciğinin en tepesindeki cücük) ise buğdayın vitamin, mineral ve yağ deposu, yani özü. Kepek de buğdayın lif, mineral kaynağı. 'Tam buğday' diye nitelendirilen un, ruşeym ve kepeği içinde barındırıyor. Ondan doğal, ekşi maya ile üretilmiş ekmeğe de 'geleneksel ekmek' deniyor. Bu ekmek bir diliminde diğerlerine oranla daha fazla lif, vitamin ve mineral bulunduruyor; insan vücudu tarafından kolaylıkla özümseniyor ve daha geç bayatlıyor.
  </p>
  <p class="MsoNormal">
   Tükettiğimiz ekmeklerle alakalı bir başka sorun 'içindekiler' kısmını bilmiyor olmamız. Lezzet açısından bariz bir farklılık yoksa, bize her şey yolundaymış gibi geliyor. Hâlbuki öyle değil. Bugün ekmeğin çeşidine göre 10-15 arasında katkı maddesi kullanılıyor. Bunlar migrenden tutun kansere kadar birçok hastalığı tetikliyor.
  </p>
  <p class="MsoNormal">
   www.fikirsahibidamaklar.org tüm bu gerçeklerden yola çıkarak; "Gerçek un kullanarak ekmek üretmek zor değil. Neden siz de evinizde geleneğinize sahip çıkmayasınız ki? Çocuklarımızı takviyelerle değil, gerçek gıda ile besleyin." diyor. Üstelik evinde ekmek yapmak isteyenlerin her türlü sorusunu cevaplayacaklarını taahhüt ediyorlar.
  </p>
  <p class="MsoNormal">
   Hem zararlı katkı maddelerinden kurtulmak hem de tam buğday unundan yapılmış geleneksel ekmeğinize sahip çıkmak istiyorsanız; yapmanız gereken çok basit. Piyasada fiyatı 75 TL'den başlayan ekmek makineleri satılıyor. Onlardan alarak bu işe başlayabilirsiniz. Çoğu zaman ayarlı. Siz malzemeleri sabahtan koyuyorsunuz içine. O siz eve gelmeden önce çalışıp sıcacık ekmeğinizi hazırlıyor. Anlayacağınız zahmet çekmiyorsunuz hiç. Asıl zorluk; yıllarca bakkaldan, fırından ekmek almış birinin 'sağlıklı ekmek' yapmaya karar vermesi...
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28000-283-ekmegine-sahip-cik.html), [web.archive.org (arşiv bağlantısı)](http://web.archive.org/web/20101203164509/http://www.aksiyon.com.tr:80/aksiyon/haber-28000-283-ekmegine-sahip-cik.html)
