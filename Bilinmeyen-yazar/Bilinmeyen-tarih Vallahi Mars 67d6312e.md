# Vallahi Mars

*Bilinmeyen-yazar Bilinmeyen-tarih*

<div>
 <p>
  <font>
   Karikatürist Salih Memecan haftanın iki gündemini tek karede buluşturmayı başarmış. Tavla oynayan iki kişiden biri "Mars" deyip rakibinin arkasındaki Mars gezegenine işaret ederken, diğeri ise "Mızıkçılık yapma" cevabını veriyor karikatürde.
   <br/>
   <br/>
   Mars gezegeni 60 bin yıl aradan sonra dünyaya yeniden yaklaştı. Ancak gezegeni yakından görme umudu taşıyanlar bulut engeliyle karşılaştı. Meraklıları, dünyaya bu kadar yakınlaşan Mars gezegenine teleskopla bakabilmek için gözlemevlerine, Uzay Kampı"na, Uydu ve Uzay Bilimleri Enstitüsü"ne akın etti. Yetkililer iyi bir gözlem yapılabilmesi için gerekli hazırlıkların yapıldığını ancak hava engeline takıldıklarını açıkladı. Aynı günler içinde başka bir "mars" tartışmasına daha şahit olduk. Reyyan Uzuner-Bilal Erdoğan düğününün sona ermesi ve Meclis"in hâlâ çalışmalarına başlamamış olması nedeniyle "gündem" sıkıntısı çeken gazeteler kendi gündemlerini oluşturmayı tercih etti. Her gün yazı yazmak zorunda kalan ciddi kalemler bile bu nedenle kimilerinin "hafif" diye tanımlayacağı alanlarda fikir egzersizi yaptı. Tavla"nın bir şans oyunu mu yoksa zeka oyunu mu olduğuyla ilgili olarak Türkiye"nin pek çok ciddi kalemi yazı yazdı. O da yetmedi yazı yazanlar haber yapıldı. Kimi "zeka" oyunu olduğunda ısrar etti, kimi de "şans" demeye devam etti.
   <br/>
   <br/>
  </font>
 </p>
 <p>
  <font>
   (Bu yazı 720 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2911), [web.archive.org (arşiv bağlantısı)](http://web.archive.org/web/20050130173710/http://www.aksiyon.com.tr:80/yazdir.php?id=2911)
