# Yargısız infaza Bahçeli sehpası!

*Bilinmeyen-yazar 2011.04.04*

<font class="agenda2NewsSpot">
 Fethullah Gülen Hocaefendi hakkındaki yaftalama ve karalama faaliyetleri “el insaf” boyutunu aşarak “yargısız infaz” haline dönüştürüldü yine. Oysa geçmişteki iddiaların tümünden Yargıtay’da aklanmıştı.
</font>
<font class="newsDetail">
 <p>
  <p class="MsoNormal">
   Aleyhinde onlarca kitap basılan Hocaefendi, Ahmet Şık’ın, hem de basılmamış notlarının toplatılmasını niçin istesin ki? Hem böyle bir talebi de yok. Yargı erklerinin Ergenekon soruşturması kapsamındaki eylem ve işlemlerine nasıl müdahale edilebilir ki? Türkiye, muz cumhuriyeti mi? Ülke ve dünya kamuoyunun yakından izlediği davaları kadükleştirme azmindekilerin kirli propaganda oyunları, niyetleri bilindiği için bir nebze anlaşılabiliyor. Peki Milliyetçi Hareket Partisi (MHP) Genel Başkanı Devlet Bahçeli’nin, üstelik 12 Haziran’a iki aydan biraz fazla zaman kalmışken yaptığı açıklamanın mantık çizgisine oturtulması mümkün mü: “… Durum bütün unsurlarıyla aydınlanana kadar Hocaefendi’nin, Gülen cemaati mensuplarının, bu konularla hiçbir şekilde ilgisi olmadığını göstermek bakımından cemaatin faaliyetlerini durdurduğunu veya askıya aldığını açıklamasının yerinde ve yararlı olabileceği akla gelmektedir.” Bu sözlerinin iyi niyet ve samimiyetle dile getirildiğinden şüphe duyulmamasını da talep eden MHP liderine sormak gerekiyor; “Hocaefendi ya da cemaat denen topluluk bu ülke ve millet çıkarlarının aksine ne yapmış ki,
   <span>
   </span>
   bunları durdursun?” İstiklal Marşı’nı dünya çocuklarına okutmayı mı askıya alsın? Türkiye’yi her renk, dil, ırk ve dinden insana sevdirmeyi mi bir kenara bıraksın? İnsanlara iyilik ve güzelliği tavsiye eden, bununla beraber objektif haberciliği yerleştirmeye çabalayan yayıncılık fonksiyonunu mu terk etsin? Sevgi ve kardeşlik projelerini rafa mı kaldırsın?
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29058-11-yargisiz-infaza-bahceli-sehpasi.html), [web.archive.org (arşiv bağlantısı)](http://web.archive.org/web/20110414122827/http://www.aksiyon.com.tr:80/aksiyon/haber-29058-11-yargisiz-infaza-bahceli-sehpasi.html)
