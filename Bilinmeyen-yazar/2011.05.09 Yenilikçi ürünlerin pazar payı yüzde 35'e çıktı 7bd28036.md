# Yenilikçi ürünlerin pazar payı yüzde 35'e çıktı

*Bilinmeyen-yazar 2011.05.09*

<font class="agenda2NewsSpot">
 Hazır giyim sektöründe innovatif ürünlerin ağırlığı artıyor. Kiğılı Giyim, son dönemde farklı ihtiyaçlara yönelik koleksiyonlarıyla öne çıkıyor.
</font>
<font class="newsDetail">
 <p>
  <p class="MsoNormal">
   Duayen sanayici Abdullah Kiğılı'nın kendi adını taşıyan erkek giyim markası Kiğılı, son dönemde ortaya koyduğu yenilikçi tarzıyla dikkat çekiyor. Sektörün en köklü markalarından olmasına rağmen erkek modasına öncülük yapan firma, son dönemde yurt dışı operasyonlara ağırlık veriyor. CEO Hilal Suerdem, Kiğılı'daki gelişmeleri Aksiyon'a anlattı.
  </p>
  <p class="MsoNormal">
   -Son koleksiyonunuzu büyük bedenler için hazırladınız? Büyük bedene talep artıyor mu?
  </p>
  <p class="MsoNormal">
   Bizim sektörde müşteri beklentileri trendleri belirliyor. İri yapılı insanlar için ayrı bir koleksiyon hazırlama ihtiyacı doğdu. İnsanımızın kilo ile ilgili problemleri var. Onlar da iyi giyinmek ve giydiğini yakıştırmak istiyor. Geniş beden giyinen insanların ihtiyaçlarına göre ürünler yaptık ve ciddi talep geliyor. Normalde kilolular çizgili giymez. 'Big and tall' koleksiyonunda çizgili takımlar yaptık.
  </p>
  <p class="MsoNormal">
   -Kiğılı klasik giyimin öncülerinden… Yenilikçi ve innovatif ürünlere bakışınız nedir?
  </p>
  <p class="MsoNormal">
   İnnovasyon ve yenilik bizim için çok önemli. Günümüzde hazır giyim sektöründe nano teknoloji giderek yaygınlaşıyor. Leke tutmayan, buruşmayan, yazın serin tutan kumaşlar talep görüyor. Bu alanda da yatırımlarımız var. Kumaş, vücutta elektrik üretimini azaltmalı, vücutla uyum sağlamalı, hava almalı ve doğal yaşamın parçası olmalı. Bunlara dikkat eden bir üretim anlayışımız var. Mesela cep astarlarını radyasyonu geçirmeyecek şekilde üretiyoruz.
  </p>
  <p class="MsoNormal">
   -İnnovatif ürünlerin Türkiye'de pazar payı nedir?
  </p>
  <p class="MsoNormal">
   Nano teknoloji kullanımı yaygınlaştı. İnsanlar bunu benimsedi ve talep oluştu. Şu anda yenilikçi ürünlerin pazar payı yüzde 35. Arada yüzde 25 kadar da fiyat farkı var.
   <span>
   </span>
  </p>
  <p class="MsoNormal">
   -Hazır giyim perakendesinde rekabet gittikçe artıyor? Gelişmeleri sağlıklı buluyor musunuz?
  </p>
  <p class="MsoNormal">
   Çok ciddi bir rekabet var. Bunun faydası, insanların daha uygun fiyatla, daha kaliteli ürüne ulaşmasını sağlıyor. Markaları da daha dinamik hâle getiriyor. Ticarette dürüstlüğü zorluyor. Biz bu rekabetten memnunuz. İçeride bu rekabet olunca dışarıdaki rekabet gücümüz de artıyor. Sektörü olumlu etkiliyor. Bizi dünya rekabetine hazırlıyor.
  </p>
  <p class="MsoNormal">
   -Türk markalarının yurt dışı operasyonlarını nasıl değerlendiriyorsunuz?
  </p>
  <p class="MsoNormal">
   Birleşmiş Markalar Derneği'ne üye 2 binin üstünde Türk markasının yurt dışında mağazası var. Kiğılı'nın ise 9 ülkede toplam 13 mağazası var. Çin'in Uygur bölgesinde bile varız. Yurt dışı yatırımlarını Turquality desteği almadan yapıyoruz. Destek almadan ne yapabileceğimize bakıyoruz. İstanbul'da 45 alışveriş merkezi var, Türkiye genelinde ise sayıları 350'ye çıktı. Bu bizi daha dinamik ve atak hâle getiriyor.
  </p>
  <p class="MsoNormal">
   -Bu alışveriş merkezlerinin önemli bölümünün outlet (indirim) konseptinde olmasını sağlıklı buluyor musunuz?
  </p>
  <p class="MsoNormal">
   Outlet yaklaşımı sağlıklı ilerlemiyor. Markalar sürekli outlet yaparak, kendi marka değerlerini aşağıya çekiyor. Türkiye'nin gelir seviyesinin düşük olmasından dolayı outlet tercihi çok oluyor ama bu sağlıklı büyüme değil. Biraz hormonlu büyüyor sektör ama talep çok olduğu için önüne geçilemiyor.
  </p>
  <p class="MsoNormal">
   -Ortadoğu ülkelerinde yaşanan karışıklıklar, o bölgelerdeki Türk yatırımlarını nasıl etkiler?
  </p>
  <p class="MsoNormal">
   Biz işlere istikrarlı ve uzun vadeli bakıyoruz. Çevre ülkelerde alışveriş merkezleri yapılırken önce bizim markalarımızı davet ediyorlar. Şu anda çok avantajlı şartlarda davetler alıyoruz. Yaşanan karışıklıkları ise geçici görüyoruz. Muhakkak rayına oturacak. Uzun vadede bizi çok fazla etkileyeceğini düşünmüyorum. Sadece geçici yavaşlamalara sebep olabilir.
  </p>
  <p class="MsoNormal">
   -Kiğılı 2010'da nasıl bir performans sergiledi?
  </p>
  <p class="MsoNormal">
   2009 yılında yaşanan krizden çok fazla etkilenmedik. Çünkü krizlere alışkın bir ülkeyiz. Buna rağmen yine de yüzde 10 büyüdük. 2010 yılını ise 165 milyon dolar ciro ve yüzde 22 büyüme ile kapattık. Her yıl 30-40 mağaza açma hedefimiz var. Şu anda Türkiye'de 187 mağazamız var.
  </p>
  <p class="MsoNormal">
   -Abdullah Bey gibi sektörde çok popüler bir patrona sahip olmanın size ne gibi katkıları oluyor?
  </p>
  <p class="MsoNormal">
   Şunu rahatlıkla söyleyebiliriz. En büyük kazancımız Abdullah Kiğılı'dır. Başımızda büyük bir tecrübe olarak duruyor. Biz de bu tecrübeyi, yenilikçilik ve teknoloji ile mezcediyoruz.
  </p>
  <p class="MsoNormal">
   -Kiğılı ismindeki yumuşak g harfi yurt dışında probleme sebep oluyor mu?
  </p>
  <p class="MsoNormal">
   Evet, yurt dışında bu isim bizi zorluyor. Bunu aşmak için çözümlerimiz var. Logo kullanıyoruz. Bu isim Türkçede bile zor söyleniyor. Dolayısıyla yurt dışında bizi biraz zorluyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29381-16-yenilikci-urunlerin-pazar-payi-yuzde-35e-cikti.html), [web.archive.org (arşiv bağlantısı)](http://web.archive.org/web/20110811103714/http://www.aksiyon.com.tr:80/aksiyon/haber-29381-16-yenilikci-urunlerin-pazar-payi-yuzde-35e-cikti.html)
