# Vergi baskısı sektörün büyümesini engelliyor

*Bilinmeyen-yazar 2008.09.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vergi düzenlemeleri kısa vadeli endişe ve problemlerin çözümüne yönelik değil, uzun vadede toplumun faydasına ve ekonomiye katkı sağlayacak şekilde yapılmalı.
  </font>
 </div>
 <div id="newsText">
  <font class="detail-text">
   Mobil iletişim sektöründe yer alan kurumların ve verilen hizmetlerin vergilendirilmesi, sektörde sunulan hizmetlerden yararlanan kişilerin sayısı arttıkça daha fazla tartışılıyor. Türkiye’de oldukça karmaşık bir yapıya sahip olan iletişim alanındaki vergilendirme, çeşitli dönemlerde yürürlüğe giren birçok kanun ile sektöre ilişkin düzenlemelerin yapılmış olması hem sektörün üzerindeki dolaylı vergi yükünü ağırlaştırdı hem de vergi yapısının karmaşık bir hale gelmesine yol açtı. Hatta, sektördeki vergi yükü konusu, ülkenin maliye ve vergi politikalarının değerlendirilmesi açısından da önem kazanmaya başladı.
   <br/>
   <br/>
   Mobil İletişim Sistemleri ve Araçları İşadamları Derneği (MOBİSAD) Başkanı Murat Dursun, telefon hizmetinin Türkiye’de olduğu gibi AB’de farklı adlar altında vergilendirilmediğini söylüyor. Başkan Dursun, “Avrupa Birliği’nde telefon hizmetlerinden alınan yegane vergi KDV’dir. Genel olarak KDV dışında başka bir vergi uygulanmamakla birlikte sadece birkaç ülkede bizdeki Özel İletişim Vergisi (ÖİV) benzeri yükümlülük bulunmakta. Hazine payı uygulamasına ise AB’de rastlamak mümkün değil. Ülkemiz ekonomisinin hızlı bir şekilde kalkınması için stratejik öneme sahip olan iletişim sektörü ve özellikle de mobil hizmetler üzerinde çok büyük bir vergi yükü bulunmakta. Mobil iletişim hizmetlerinden alınmakta olan vergilerde ülkemiz en önde gelmekte. Halbuki birçok ülke mobil hizmetlere özel vergilendirme uygulaması yapmamakta. Mobil servislerin kullanım maliyeti üzerindeki en yüksek vergi oranı ülkemizde uygulanmakta. Ülkemizde yüzde 56,3 oranında olan vergiler birçok gelişmiş veya gelişmekte olan ülkede ortalama yüzde 17 seviyesinde uygulanmakta.  Mobil hizmetler üzerinden alınmakta olan vergiler özellikle düşük gelir seviyesine sahip kullanıcılar üzerinde büyük bir baskı oluşturarak sektörün büyümesine engel oluyor.” dedi.
   <br/>
   <br/>
   Ülkemizde devletin toplam vergi gelirleri içindeki dolaylı vergilerin payı yüzde 70 civarında.  Bu oran Avrupa Birliği ülkelerinde ise çok daha düşük. Hatta, AB’ye yeni üye olmuş ülkelerde bile bu oran ülkemizdekine kıyasla düşük; AB ortalaması yüzde 38 civarında. Euro bölgesinde ise bu oran yüzde 35.
   <br/>
   <br/>
   Başkan Murat Dursun, “Günümüzde dünyadaki toplam GSM abonelerinin yüzde 34’ü Avrupa Birliği ülkelerinde bulunmakta. Her yüz kişi başına GSM abonesi sayısı yaklaşık 112 civarında olmasına rağmen halen abone sayısı yıllık ortalama yüzde 5 ile yüzde 10 arasında büyümekte. Birlik ülkelerinde elde edilen verimlilik artışının yüzde 42’si bilgi teknolojileri ve GSM hizmetlerinin yaygınlaşması sonucu ortaya çıkmış. GSM sektörünün gayri safi millî hasıla üzerindeki katma değeri özellikle İspanya, Portekiz ve Yunanistan gibi ülkemiz ekonomisine benzer Avrupa Birliği ekonomilerinde ortalamanın üzerinde büyüme etkisi sağlamış. OECD ülkeleri içinde 13. büyük ekonomiye sahip olan ülkemizde ise abone başına ortalama kullanım fiyatı 12 ABD Doları. Bu da ülkemizi OECD ülkeleri içinde son sıraya indirmekte. OECD ortalaması ise yaklaşık 37 ABD Doları. Bu tablo gelişmekte olan ekonomimiz için bir çelişki.” şeklinde konuştu.
   <br/>
   <br/>
   SABİT VE MOBİLE FARKLI VERGİ ÖDÜYORUZ
   <br/>
   <br/>
   İletişim sektöründe, sabit ve mobil operatörler üzerinde farklı vergi kalemleri bulunmakta. Mobil operatör brüt satış tutarının yüzde 15’ini Hazine payı olarak öderken, sabit operatörde böyle bir mali yükümlülük yok. Sabit taraftaki ÖİV yüzde 15 seviyesinde iken, mobil tarafta bu oran yüzde 25 seviyesinde. Günümüzde internet teknolojisinin gelişmesine paralel bu altyapı üzerinden telefon görüşmesi yapma imkanı da ortaya çıktı. Yurtdışında kurulu birçok firma internet üzerinden ülkemizde kontör satarak üyelerine telefon görüştürmesi imkanı sağlamakta. Ses kalitesinin kullanılan teknoloji sebebiyle düşük olduğu bu hizmet sebebiyle aslında devlet vergi kaybına uğramakta. Çünkü internet üzerinden satın alınan kontörler ülkemizde herhangi bir vergiye tabi değil.
   <br/>
   <br/>
   MOBİSAD Başkanı Murat Dursun’un iletişim sektörü üzerinde vergilerle ilgili çözüm önerileri şöyle: “Vergi düzenlemeleri kısa vadeli endişelerin ve problemlerin çözümüne yönelik değil de uzun vadede toplumun faydasına ve ekonominin gelişimine katkı sağlayacak şekilde yapılmalı. Gelir dağılımında dengeli bir yapıya ulaşmak ancak vergi dağılımının dengeli hale gelmesiyle mümkün. Mobil hizmetlerin yaygınlaşması ile ekonomik büyüme arasında sıkı bir bağ var. İletişim sektöründeki vergi gelirlerinin mobil, sabit ve internet iletişiminde dengelenmesi ve düzenlenmesiyle birlikte Hazine’nin en önemli vergi kaleminin korunması sağlanacak. Toplumun temel iletişim hizmetlerinden yoksun bölgelerinde yaşayan vatandaş için de en ucuz ve en hızlı çözüm; mobil servisler. Mobil iletişim hizmeti neticede bir kamu hizmetidir ve düşük gelir düzeyindeki kesimler dahil olmak üzere toplumun bütün katmanlarına yayılması gerekmektedir. Ancak gelişmiş ekonomilerdeki endüstri standartlarından uzak mevcut vergi düzenlemeleri ile bu hedefe ulaşmak çok kolay olmamakta. Sektör üzerinde çok sayıda bulunan vergi kalemleri üzerinde yapılacak düzenlemelerin, uzun vadede devletin vergi gelirlerini azaltmayacağı, aksine daha da arttıracağı bilimsel tezlerle açıklanmaya çalışılmakta. Sektör üzerindeki vergi yükünün hafifletilmesi için ilk abonelikte alınan sabit ücret ve vergileri kaldırılmalı, özel iletişim vergisinde kademeli indirim yapılmalı. Bunlara ek olarak geliştirilen tek tip vergi uygulaması önerisi uygulanmalı.Vergi düzenlemeleri kısa vadeli endişelerin ve problemlerin çözümüne yönelik değil de uzun vadede toplumun faydasına ve ekonominin gelişimine katkı sağlayacak şekilde yapılmalıdır. Orta ve uzun vadede iletişim hizmetlerine bireylerin makul bedel ödeyerek ulaşmaları ve kullanmaları ile ortaya çıkacak ekonomik büyüme kısa vadede bütçeye eklenecek kalemlerden çok daha sürdürülebilir ve etkili olacaktır. Gelir dağılımında dengeli bir yapıya ulaşmak ancak vergi dağılımının dengeli hale gelmesiyle mümkün.”
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-22977-vergi-baskisi-sektorun-buyumesini-engelliyor.html), [web.archive.org (arşiv bağlantısı)](http://web.archive.org/web/20131123093133/http://www.aksiyon.com.tr:80/aksiyon/haber-22977-vergi-baskisi-sektorun-buyumesini-engelliyor.html)
