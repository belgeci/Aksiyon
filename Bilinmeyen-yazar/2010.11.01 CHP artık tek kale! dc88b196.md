# CHP artık tek kale!

*Bilinmeyen-yazar 2010.11.01*

<font class="agenda2NewsSpot">
 CHP, ilk önce adındaki birinci kelime ‘cumhuriyet’ üzerine oynadı. Başkaları cumhuriyete sahip çıktığında bir türlü içine sindiremeyip “Cumhuriyet’i ancak Atatürk’ün kurduğu parti ‘CHP’ koruyabilir” diyerek kıskançlık krizine girdi.
</font>
<font class="newsDetail">
 <p>
  <p class="MsoNormal">
   Ama hiçbir zaman cumhuriyet kavramının demokrasiyle kaynaşmasına izin vermedi. Laiklik deyip durdu. Oysa cumhuriyet ve demokrasinin içinde barındırdığı bir ilkeydi bu. Cumhur’un bu oyundan bıktığını fark edince ikinci kelime ‘Halk’a sığındı bu defa. ‘Anadolu
   <span>
   </span>
   solu’ ve ‘inanca saygılı laiklik’
   <span>
   </span>
   türküleri söyleyip başörtüsü, hatta çarşaf açılımlarına girişti. 12 Eylül referandumu sonrasında çoktan kaybettiği dünya sosyal demokratlarına yöneldi. Genel Başkan Kemal Kılıçdaroğlu, söylemiyle şaşırtıyordu hem iç, hem de dış çevreleri. Karşı cepheye hapsettikleri kesimi sürekli tabi tuttukları ‘samimiyet’ testini şimdi kendisi dolduruyor. Nedense topu hep taca atıyor Kılıçdaroğlu, yani “E- Hiçbiri” şıkkını işaretliyor. Bu oyun da uzun sürmeyecek, belli. Güttüğü ‘kale’ siyaseti göçünce, enkazdan kurtulmanın yollarını arayan CHP, tek kale oynuyor şimdilerde. Kale’de Kılıçdaroğlu, Sav’cılar ve diğerlerinin takımları kıyasıya gol atmaya çalışıyorlar liderlerine. Cumhurbaşkanı Abdullah Gül’ün eşli ve tek resepsiyonuna katılmayacağını program öncesi açıklayan Kılıçdaroğlu, grubunu serbest bıraktığını söylüyordu. Yargıtay Başsavcısı uyardı, tüzüğü uygulamak zorunda. Partinin eski genel başkan yardımcısı İnal Batu üzgün ve hayal kırıklığı içinde. Dakika ve skor bir sonraki yazıda.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27859-chp-artik-tek-kale.html), [web.archive.org (arşiv bağlantısı)](http://web.archive.org/web/20101108024640/http://www.aksiyon.com.tr:80/aksiyon/haber-27859-chp-artik-tek-kale.html)
