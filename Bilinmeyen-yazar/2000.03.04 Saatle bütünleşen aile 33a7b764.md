# Saatle bütünleşen aile

*Bilinmeyen-yazar 2000.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı'da ticarete uygun bir ekmek kapısı olarak görülmeyen saatçilik, cumhuriyetin ilan edilmesiyle ticaret ve sanat gündemimize girdi.
  </font>
 </div>
 <div id="newsText">
  <font class="detail-text">
   1923 yılında İsviçre'de kurulan Zila Watch firması tarafından 1929 yılında Nacar marka kol saatleri üretilmeye başlandı. Ohannes ve Kevork kardeşlerin İsviçre ile saat ticaretine başlaması ile 1935 yılında Türkiye'ye gelen Nacar markasının ilk ürünleri namaz ve oruç zamanlarının bilinmesi için zilli masa ve çalar duvar saatleri idi.
   <br/>
   <br/>
   1935 yılında ülkemize gelen Nacar markası sağlamlığı, her keseye uygunluğu ve 15 senelik garanti belgesiyle dikkat çekti. Her zamanki vefa duygusunu bu ürüne karşı da göstermekten çekinmeyen Türk insanı, Nacar'ı mutlu günlerin önemli armağanları arasına yerleştirdi.
   <br/>
   <br/>
   1964 yılında Ohannes ve Kevork kardeşlerden saat dükkanlarını devralan ve Türkiye'nin ilk saat fabrikasını kuran Mustafa Nalçacı'nın Sasa Saat Sanayii, 1993 yılında Konyalı Saat olarak yeniden yapılandı.
   <br/>
   <br/>
   Şimdilerde adeta bir antika değerinde olan Nacar markası, Konyalı Saat'in distribütörlüğünü ve satışını yaptığı pek çok markadan biri.
   <br/>
   <br/>
   Şimdi vefa sırası
   <br/>
   <br/>
   Nalçacı ailesinde
   <br/>
   <br/>
   Konyalı Saat Genel Müdürü İrfan Nalçacı, ailesinin Nacar markasıyla başlayan yolculuğunu bu markayı tescilleyerek ve sahip çıkarak devam ettirme düşüncesinde olduklarını söylüyor. Piyasadaki Nacar Saat'le ilgili tüm dokümanları toplamaya başladıklarını ve özel bir Nacar koleksiyonu oluşturmaya çalıştıklarını belirten Nalçacı bu tutkuyu "Çok eski tarihlerde çıkan Nacar'la ilgili reklam, ilan, tabela, fotoğraf ne görürsek topluyoruz, koleksiyonu oluşturuyoruz. Bugün markalar tarihleriyle var. Marka olmak için gereken tek şey zaman. Nacar için bu zaman geçmiş, dolayısıyla bu değere sahip çıkmak istiyoruz" sözleriyle açıklıyor.
   <br/>
   <br/>
   Saatle adeta bütünleşen Nalçacı ailesi; Zenith, Hugo Boss, Philippe Charriol, Nacar, Buluva, Jean Perret Geneve ve Ellesse markalarını da bünyesinde barındırıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5930-saatle-butunlesen-aile.html), [web.archive.org (arşiv bağlantısı)](http://web.archive.org/web/20120615205859/http://www.aksiyon.com.tr:80/aksiyon/haber-5930-saatle-butunlesen-aile.html)
