# Bizim işimiz ceket mühendisliği

*Bilinmeyen-yazar 2010.05.03*

<font class="agenda2NewsSpot">
 Erkek giyiminde kişiye özel kıyafetlerin ağırlığı artıyor. Sektörün öncülerinden Kağan Gökalp, işini ‘ceket mühendisliği’ olarak tanımlıyor.
</font>
<font class="newsDetail">
 <p class="MsoNormal">
  Son yıllarda erkek modasında kişiye özel kıyafetler öne çıkmaya başladı. En ünlü hazır giyimciler bile, ısmarlama bölümleri açarak terziliğe dönüş yapıyor. 2003’ten bu yana faaliyet gösteren Milimetric, tamamen kişiye özel gömlek ve takım elbisede uzmanlaşmış bir marka. Milimetric Yönetim Kurulu Üyesi Kağan Gökalp, yaptıkları işi ‘ceket mühendisliği’ olarak tanımlıyor. Gökalp’e göre erkek giyiminin hiç eskimeyen modasını, klasik kıyafetler oluşturuyor.
 </p>
 <p class="MsoNormal">
  -Kısaca Milimetric’ten bahseder misiniz?
 </p>
 <p class="MsoNormal">
  2003’ten bu yana faaliyet gösteriyoruz. İstanbul ve Ankara’da mağazalarımız var. Tamamen kişiye özel çalışıyoruz. Gömlek, takım elbise ve aksesuar ürünleri satıyoruz. Gömlekte ısmarlama konsepti ile bu işe başladık. Daha sonra takım elbiseye geçtik. Şu anda cironun yarıdan fazlası takımlardan geliyor.
 </p>
 <p class="MsoNormal">
  -Küresel kriz ısmarlama ürünleri de etkiledi mi?
 </p>
 <p class="MsoNormal">
  Krizde ünlü markaların indirimleri bizi çok etkiledi ve 2 - 3 ay takım satamadık. Ne zaman onların stokları eridi, biz de işimizi yapmaya başladık. Krizin başlangıcına göre şu anda işlerimiz yüzde 80 arttı. Kriz sonrası önceki rakamları bile geçtik. Krizde modası geçmeyecek klasik ürünlere talep arttı. Bunlara ‘Zamansız kıyafetler’ diyoruz. Modası çabuk geçecek ürünler geri planda kaldı.
 </p>
 <p class="MsoNormal">
  -Zamansız kıyafet ne demek?
 </p>
 <p class="MsoNormal">
  Her dönem giyilebilen ve modası hiç geçmeyen ürünler. Klasik takım elbiselerin modası geçmez. Ayakkabıda da klasik olan her zaman geçerlidir. Bunlar zamansız ürünler. 5 yıl sonra gardıroptan çıkarıp giysen tuhaf görünmez.
 </p>
 <p class="MsoNormal">
  -Kişiye özel giyime ilgi artıyor mu?
 </p>
 <p class="MsoNormal">
  Bu pazar büyümeye başladı. Biz başladığımızda hemen hiç yoktu. Son 7 yılda en az 10 kat büyüdü. Neredeyse bütün markalar bu hizmeti vermeye başladı ama hazır üretenin bu işi yapması kolay değil. Bazen makine ürünleri ısmarlama diye satılabiliyor. Firmalar bunu daha çok imaj için yapıyor. Sonuçta bu çok zor bir iş.
 </p>
 <p class="MsoNormal">
  -Siz neden zora talip oldunuz?
 </p>
 <p class="MsoNormal">
  Biz başlarken sermayemiz yoktu ve bu alanda piyasada boşluk gördük. Fiyat rekabeti yapamazdık, hazır giyimde rekabet etmek zordu, biz de boş olan bu alana yöneldik. Aslında bu işin geçmişi çok eski, kökeni terzilik ama bunu kurumsallaştırıp yapan kalmamış. Biz bunu tekrar kurumsallaştırdık.
 </p>
 <p class="MsoNormal">
  -Kişiye özel giyimin, hazır giyimden farkı nedir?
 </p>
 <p class="MsoNormal">
  Gerçekten elde dikiliyorsa onun farkını hissedersiniz. Biz sadece ölçü almıyor, bizzat müşteriye özel kalıp çıkarıyoruz. Kalıp çok önemli. İngiltere’deki kraliyet terzilerinin uyguladığı bir sistemdir bu. Birebir aynısını yapıyoruz. Ismarlama takım elbise, giydikçe güzelleşir, zamanla vücudun formunu alır. Kullanımı da çok rahattır. Bizim yaptığımız iş aslında ceket mühendisliği; çünkü bizde oranlar çok önemli ve bu iş tamamen matematiktir. Ceket mühendisliğinde olabildiğince vatka gibi ara malzeme kullanılmaz. Ara malzeme ile kusurlar örtmek kolaydır. Biz ara malzeme kullanmadan kusurları örtmeye çalışıyoruz. Mesela müşterinin bacak boyu kısa ise ceket de ona göre kısa yapılır. Buna göre kesim tekniklerimiz var. Kamburu varsa onu saklıyoruz. Arkasını daha uzun kesiyoruz çekince kısa görünmesin.
 </p>
 <p class="MsoNormal">
  -Ismarlama kıyafet vücuttaki kusurları tamamen örtebilir mi?
 </p>
 <p class="MsoNormal">
  Vücuttaki deformasyonları saklıyor diyelim. Şişmanı zayıf gösteriyoruz. Siyah kiloyu saklar. Siyah lider ve otorite rengidir. Lacivert protokol rengidir ve gündüz kullanılır. Kahverengi hafta sonu giyilen bir renktir. Mesleklere göre de takım ve gömlek renkleri farklılık gösterebilir. Biz müşterilerimize kıyafet önerirken mesleklerini de öğreniyoruz. Mesela gazeteciler cepsiz gömlek giymiyor çünkü kalem taşımak istiyor. Takım elbisede ya estetiğe ya da rahatlığa önem verirsiniz. Biz bu ikisini de sağlamaya çalışıyoruz.
 </p>
 <p class="MsoNormal">
  -Erkek modasında yeni akımlar neler?
 </p>
 <p class="MsoNormal">
  90’lı yıllarda sinema yıldızları klasik giyinmiyordu ama son yıllarda çok ünlü isimler hep klasik giyinmeye başladı. Artık neredeyse ceketsiz görünmüyorlar. Bu insanlar 1960’ların modası olan yelekleri yine moda yaptı. Bu yüzden klasik erkek giyiminin pazar payı artmaya başladı. Bir de İtalyan moda anlayışı öne çıktı. Kol boyu kısa, bedene oturan, dar paçalı takımlar artık daha çok tercih ediliyor. Erkeğin aksesuarı çok sınırlı. O açıdan kol düğmesinin gözükmesi için kol boyları kısaldı.
 </p>
 <p class="MsoNormal">
  -Kravata eskisi kadar ilgi yok gibi…
 </p>
 <span>
  Kravat eskisi kadar çok kullanılmıyor. Yurt dışında da bu anlayış var. Kravatın satışında dünya genelinde düşüş var. Kravatsız mendil modası öne çıktı. Kravat kalkınca gömlekte de dönüşüm başladı. Kravatsız kullanıma uygun, küçük ve dar yakalı gömlekler öne çıktı
 </span>
</font>

Kaynak: [www.aksiyon.com.tr](http://aksiyon.com.tr/aksiyon/haber-26709-16-bizim-isimiz-ceket-muhendisligi.html), [web.archive.org (arşiv bağlantısı)](http://web.archive.org/web/20101120115057/http://aksiyon.com.tr/aksiyon/haber-26709-16-bizim-isimiz-ceket-muhendisligi.html)
