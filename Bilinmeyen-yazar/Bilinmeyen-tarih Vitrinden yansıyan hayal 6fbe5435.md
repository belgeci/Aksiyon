# Vitrinden yansıyan hayal

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040514100838im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20040514100838im_/http://www.aksiyon.com.tr/resim/29/76.jpg" vspace="5"/>
  </p>
 </font>
 <font class="content">
  Sayıları 75’e ulaşan Collezione mağazaları, Türk giyim sanayii için farklılığın ve devrimin sembolü oldu. 650 farklı ürün satan ve yakın bir gelecekte Türkiye’nin en büyük mağazalar zinciri haline gelecek olan Collezione, bir vitrin ustasının hayallerini yansıtıyor. Hazırladığı ilginç vitrinleriyle tanınan Ekrem Akyiğit, 18 yıllık meslek yaşamını 1987’de noktaladı ve ilk Collezione Mağazası’nı İstanbul Bakırköy’de açtı.
 </font>
 <p>
  <font class="content">
   Ekrem Akyiğit binlerce mağaza vitrini hazırladı ve yaptığı iş sırasında hangi ürünün ne kadar satılacağını, hangi işletmenin büyüyebileceğini kelimenin tam anlamıyla “idrak etti.” Ekrem Akyiğit’in, vitrinciliğin getirdiği tecrübeyle açtığı ilk Collezione mağazasında satılan ürünler büyük bir talep patlamasıyla karşılaştı. Çünkü Ekrem Akyiğit gençlere doğrudan sesleniyor ve onların tüketim analizini birebir biliyordu. Türkiye’deki gençliğin modaya, renklere ve ucuzluğa dikkat ettiğini fark eden Ekrem Özyiğit, ucuz ama son moda kesimlerle birebir uyumlu ürünleri satmaya başladı. Collezione modası bir ara öyle ilerlemiş ki, Fransa ve İtalya’da geliştirilen yeni tasarımlar Türkiye’nin en pahalı mağazalarına gelmeden önce Collezione müşterileri aynı ürünün ikincisini satın alır hale gelmiş. Ucuza satılan ürünlerin de iyi kesimlerden oluşabileceğini ve modayı yansıtabileceğini keşfeden Ekrem Özyiğit başarısını şöyle özetliyor: “Vitrinini yaptığım mağazaların gelişim süreçlerini takip ediyordum. Tüketim analizlerini kafama iyice yerleştirdim ve gençlerin kaliteden çok, çeşitliliği tercih ettiğini fark ettim. İyi giyinmeyi seven gençler bizim ürünlerimizi yılda birkaç defa satın almaya başladılar. Çok fazla paraları olmasa da benim hitap ettiğim 15-25 yaş arası gençlerin tüketimi büyüklerden daha fazla. Yine geç saatlere kadar çalışmak, mağazanın içini modernize etmek benim ilklerim arasında.”
   <br>
    <br/>
    Collezione 650 farklı ürün satıyor
    <br/>
    <br/>
    Collezione mağazalarının sayısı çok yakında 100’e ulaşacak olsa da, Ekrem Özyiğit şimdilik ihracat yapmayı düşünmüyor. Tam 650 farklı kıyafet ve aksesuar üreten ve 1300 kişilik istihdam oluşturan bir grubun niçin ihracatı düşünmediğini ise Ekrem Özyiğit, kalite anlayışlarıyla açıklıyor: “Hangi alanda çalışırsam o alanda başarıya kilitlenirim. Önce iç piyasa ve yaygın mağaza ağı dedim, inşaallah gerçekleşecek. Sonra marka ve ihracat diyorum. Eğer ihracat yaparsam Collezione’u bütün dünyaya tanıtmak için yaparım. Yurtdışına sipariş almak için değil mal satmak için gitmek gerekiyor.” Collezione önümüzdeki dönemde çok katlı ve büyük mağazalara yatırım yapacak. Collezione’un fiyat politikası ucuzluk üzerine kurulmuş. Ürünlerinin ucuzluğunu nasıl sağladığını sorduğumuzda ise Ekrem Özyiğit’ten ilginç bir cevap aldık: “Kabul etmek gerekir ki, tekstil sektöründe kâr oranları çok yüksek, fahiş kârlarla ürün satanlar krizde tıkanıp kalıyor. En iyi hammaddeden yapılan ürünle bizim ürünlerimiz arasında da bariz bir fark yok. Bizim ucuzluk formülümüz maldan çalmak değil, fiyatı yükselten aracıları devreden çıkarmak üzerine kurulu. Mağazalarımızın tamamını kendimiz işletiyoruz. Ürünlerimizin büyük çoğunluğunu kendimiz imal ediyoruz. Dolayısıyla aradaki fiyat artışları engelleniyor.”
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2083), [web.archive.org (arşiv bağlantısı)](http://web.archive.org/web/20040514100838/http://www.aksiyon.com.tr:80/detay.php?id=2083)
