# Cannes'dan Amerika'ya Jest

*Bilinmeyen-yazar 2006.06.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cannes Film Festival'i sinema dünyasının en önemli etkinliklerinden biri. Elitist karakteriyle eleştirilere maruz kalsa da belirleyiciliği konusunda herkes hemfikir. Geçtiğimiz günlerde Fransa'nın Cannes şehrinde 59.su gerçekleşen festival de görünen o ki bu niteliğinden bir şey kaybetmemiş.
  </font>
 </div>
 <div id="newsText">
  <font class="detail-text">
   Bu yıl ağırlıklı olarak savaş ve siyaset filmlerinin yer aldığı etkinlikte Altın Palmiye'nin, sosyalist kimliği ile tanınan İngiliz yönetmen Ken Loach'ın 'The Wind That Shakes The Barley' filmine verilmesi bu nedenle garip karşılanmadı. 'İklimler' filmiyle festivale katılan Nuri Bilge Ceylan 'Altın Palmiye' için yarışsa da, Uluslararası Film Eleştirmenleri Birliği (FIPRESCI) ödülüne layık görüldü. İzleyenlerin ortak kanaati Ceylan'ın iyi bir sinematografiye sahip filminin daha önceki çalışmalarının gerisinde kaldığıydı. Festivali yerinde izleyenlerin genel yorumları filmlerden çok, geniş bir alana yayılan 'Cannes Film Market' bölümü hakkındaydı. Henüz çekilmemiş, sadece senaryosu ya da oyuncuları, yönetmeni belirlenmiş filmlerin markette yer alması Türkiye'den festivale katılanlar için ilginç bir örnek. Asya Filmleri'nin pazarlamasının başarılı olduğuna dair aldığımız duyumların dışında Türkiye'den programa katılan Antalya Altın Portakal Festivali de markette açtığı stanttan eli boş dönmedi. Geçtiğimiz yıl Antalya'da ilki gerçekleştirilen 'Film Market' için distribütörler ve yapımcılarla görüşmeler yapılmış ve festival programına almak için birçok film izlenmiş. Film Market'te yer alan İran standının ücretinin ödenmesine rağmen boş olması dikkate değer konulardan biri. Şimdiye kadar festival programında İran filmlerine yer verilmesine rağmen bu yıl dâhil edilmemesi akıllara İran ile yaşanan nükleer krizde 'Cannes Film Festivali Amerika'ya jest mi yaptı?' sorusunu getirdi.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8CC34A6453F0840D1B79E52902F70C13?newsId=11603), [web.archive.org (arşiv bağlantısı)](http://web.archive.org/web/20140226100751/http://www.aksiyon.com.tr:80/aksiyon/newsDetail_getNewsById.action;jsessionid=8CC34A6453F0840D1B79E52902F70C13?newsId=11603)
