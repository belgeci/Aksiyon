# Mumcu’dan ‘Fransa’ modeli

*Bilinmeyen-yazar 2005.08.22*

<div bgcolor="#FFFEF6">
 <font>
  <img border="0" height="1" src="/web/20051105191607im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051105191607im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Muhalefet partileri kanadından, “Kürt sorunu” konusunda, üzerinde çalışılmış tek tepki Anavatan Partisi Genel Başkanı Erkan Mumcu’dan geldi. Partisinin yaklaşımını medya temsilcilerine anlatan Mumcu, sorunu ‘bölücülük’ olarak adlandırdı.
 </font>
 <p>
  <font class="content">
   Mumcu’ya göre, olayın bugünkü noktaya gelmesinde ‘1 Mart tezkeresinin kabul edilmemesi ve ABD’yle ilişkilerdeki kırılma’ önemli rol oynadı. ‘Türkiye uluslararası alanda müzakere eden taraf olma, kayda değer ortak olma pozisyonunu’ yitirdi.
   <br>
    <br>
     Mumcu, ‘sorunun demokratik yollardan ve siyaset kurumu tarafından çözülmesi gerektiği’ görüşünde. “Darbeler, postmodern darbeler, sorunları çözmüyor. Olağan demokrasi ve olağan süreçlere inanıyoruz” derken de buna vurgu yapıyor. Ardından, etnik sorunların yaşandığı Avrupa ülkelerinden örnekler veriyor. Bunlar arasında, ‘Etno-kültürel çeşitliliği kabul eden, bireysel anlamda haklar veren’ Fransa modelini Türkiye’ye daha yakın buluyor. İşin, etnik milliyetçilik ve farklı millet oluşturmaya dönüştürülmesine karşı çıkıyor. Başkanlık ya da yarı başkanlık sisteminin tartışılmasını öneriyor ayrıca.
     <br/>
     <br/>
     Tartışılan konuda en çesur çıkışlar bir dönem ANAP’tan gelirdi. Rahmetli Turgut Özal olsun, Mesut Yılmaz olsun ortaya attıkları görüşler gündem oluştururdu. ANAP kısaltmasını artık kullanmayan Mumcu ise ‘daha temkinli’ tavır sergiliyor. Hatta, Özal’ın ‘Üç beş çapulcu’, Yılmaz’ın ‘AB’nin yolu Diyarbakır’dan geçer’ sözlerini, soruna bugüne kadar gerçekçi teşhis koyamayan siyaset kurumunun çıkar ve pozisyona odaklı tutumunun örnekleri arasında sıralıyor.
     <br/>
     <br/>
     Hazırladığı bir raporu ekimde kamuoyuna açıklayacak olan yeni Anavatan’ın soruna bakışı özetle böyle...
     <br/>
     <br/>
     ‘Gazeteciler beni izlemesin’
     <br/>
     <br/>
     Başbakan Recep Tayyip Erdoğan yılın üçüncü tatilini Antalya’da geçirdi. Geçen yılın yorgunluğunu Safranbolu’da işadamı Remzi Gür’ün evinde atan Erdoğan 2005’e keyifli bir yılbaşı tatiliyle girmişti. Başbakan’ın yaz tatili ise üç günlük YAŞ toplantılarının hemen ertesinde başladı. Ekinlik Adası’nda hem balık yakaladı hem de futbol oynadı. Kürt açılımı için tatile ara veren Başbakan, yaz molasının kalan kısmını Antalya’da geçirdi. Ancak bu sfer Erdoğan gazetecilere yakalanmadı. Başbakan kendisini takip eden gazetecileri bile atlattı. Rixos Otel’e giden Başbakan’ın Antalya programı ile ilgili gazetecilere bilgi verilmedi. Yakın takipten bunalan Başbakan danışmanlarına ‘Bu sefer beni izlemesinler, rahat bıraksınlar. Tatil yapacağım, bunun haberlik bir değeri mi var?’ talimatı verince, gazetecilerin eli boş kaldı.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22391&yorum_id=1), [web.archive.org (arşiv bağlantısı)](http://web.archive.org/web/20051105191607/http://aksiyon.com.tr:80/detay.php?id=22391&yorum_id=1)
