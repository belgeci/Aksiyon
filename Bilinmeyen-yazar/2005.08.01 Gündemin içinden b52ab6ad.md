# Gündemin içinden

*Bilinmeyen-yazar 2005.08.01*

<div>
 <p>
  <font>
   Türk Deniz Kuvvetleri’nin eski komutanı emekli Oramiral İlhami Erdil ile eşi ve kızının yargılandığı Genelkurmay Başkanlığı Askeri Mahkemesi’ndeki davanın duruşmasında tanık sıfatıyla dinlenen Albay Belgütay Varımlı, Teftiş Kurulu Başkanlığı yaptığı dönemde Erdil ile ilgili iddiaları araştırırken tehdit telefonları aldığı söyleyerek, “Alaattin Çakıcı bile telefon açarak beni tehdit etti.” dedi.
   <br/>
   <br/>
   Bingöl’ün Yayladere ilçesinin AK Partili Belediye Başkanı Haşim Akyürek, PKK militanlarınca kaçırıldı.
   <br>
    <br>
     Kuzey İrlanda’nın bağımsızlığı için İngiltere’ye karşı 35 yıldır silahlı eylemler düzenleyen İrlanda Cumhuriyetçi Ordusu (IRA) silah bıraktı.
     <br>
      <br>
       Keskin nişancı bir İngiliz polis tarafından intihar eylemcisi şüphesiyle Londra metrosunun Stockwell istasyonunda vurularak öldürülen Brezilyalının masum olduğu anlaşıldı. İngiltere, ölen kişinin ailesinden özür dilemekle yetindi.
       <br>
        <br>
         UEFA Şampiyonlar Ligi 2’nci ön eleme maçlarının ilkinde deplasmanda Rum takımı Anorthosis’e 3-1 yenilen Trabzonspor turu zora soktu. Rövanş 3 Ağustos’ta Avni Aker’de.
         <br/>
         <br/>
         Van 100’üncü Yıl Üniversitesi’nde Prof. Dr. Yücel Aşkın’ın rektörlüğü dönemindeki bazı yolsuzluk olaylarının 3 Mart 2004 tarihinde postaya verilen mektuplarla Cumhurbaşkanı Ahmet Necdet Sezer ile YÖK Başkanı Erdoğan Teziç’e ihbar edildiği, ama nedense sümen altında saklandığı ileri sürüldü. Bu arada savcının, Rektör Aşkın’ın malvarlığına el konulması talebini nöbetçi mahkeme reddetti.
         <br/>
         <br/>
         Teröristbaşı Abdullah Öcalan’a ‘sayın’ sıfatıyla hitap ettiği için yargılanan HADEP Erzurum İl Başkanı Bedri Fırat, 10 ay hapis cezasına mahkum oldu.
         <br/>
         <br/>
         Yargıtay 9’uncu Ceza Dairesi’nin, Ankara 2 No’lu DGM’nin 3 idam ile sonuçlanan ve 17 ay süren yargılama kararını ‘eksik soruşturma’ gerekçesiyle 13 Kasım 2002  tarihinde bozmasının ardından, Ankara 11’inci Ağır Ceza Mahkemesi’nde yeniden görülen, Uğur Mumcu, Ahmet Taner Kışlalı, Muammer Aksoy ve Bahriye Üçok’un öldürülmesi olaylarını da kapsayan ‘Umut Operasyonu’ davasında, Ferhan Özmen ağırlaştırılmış müebbet; diğer sanıkların ikisi 6’şar yıl 3’er ay, dördü 3’er yıl 1’er ay ve biri de 3 yıl 9 ay hapis cezasına çarptırıldı.
         <br/>
         <br/>
         İngiltere’de yüzünde ‘Ladin maskesi’ ve sırtında çantayla kriket oynanan sahaya girerek şaka yapan bir kişi yaklaşık 5 bin seyircinin yüreğini ağzına getirdi.
         <br/>
         <br/>
         Demokrasi ve yolsuzlukla mücadele vurgusuyla ülkesinde ‘turuncu devrim’ gerçekleştiren Ukrayna Devlet Başkanı Viktor Yuşçenko, oğlunun lüks araba kullanımı ve harcamalarının basın tarafından manşetlere taşınmasıyla zor durumda kaldı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 370 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=22260), [web.archive.org (arşiv bağlantısı)](http://web.archive.org/web/20051220003407/http://aksiyon.com.tr:80/yazdir.php?id=22260)
