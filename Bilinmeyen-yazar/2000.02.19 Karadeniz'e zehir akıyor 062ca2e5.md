# Karadeniz'e zehir akıyor

*Bilinmeyen-yazar 2000.02.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Romanya'daki bir altın madeni işletmesinde iki hafta önce meydana gelen toprak kayması sonucu nehir sularına karışan yüksek orandaki siyanür, önceki gün Tuna Nehri'ne ulaştı.
  </font>
 </div>
 <div id="newsText">
  <font class="detail-text">
   Karadeniz'in kirliliğindeki en olumsuz etkenlerden birisi olan Tuna Nehri'nin zehrini Karadeniz'e akıtacağından endişe ediliyor. Yugoslavya'nın başkenti Belgrad'ın yaklaşık 50 kilometre kuzeyinde bulunan Stari Slankamen'deki balıkçılar, sularına siyanür karıştığı belirlenen, bir bölümü Yugoslavya'dan geçen Macaristan'ın Tisza nehrinin Tuna Nehri'ne döküldüğü bölgede, çok sayıda ölü balığın su yüzüne vurduğunu belirttiler. Yugoslavya Çevre Bakanı Branislav Blaziç, Tizsa nehrinden son üç gün içinde yaklaşık 2 ton ölü balık toplandığını kaydetti. Tizsa'nın Yugoslavya'daki bölümünde suda litrede 2 miligram oranında siyanür bulunduğu, bu oranın litrede en fazla 0.1 miligram olması gerektiği ifade ediliyor.
   <br/>
   <br/>
   Bu arada sızıntının sorumlusunun Türkiye'de de faaliyet gösteren Avustralya şirketi Esmeralda olduğu açıklandı. Türkiye'de resmi ve özel kuruluşlarla ortaklık kurarak maden işletmeciliği yapan Esmeralda şirketinin, bu madenlerlerde de siyanür kullandığı ifade ediliyor.  Bu konuda Avustralya'da yaşanan gelişmeleri Yeşiller ve Demokrat Partili milletvekilleri gündeme getirdi. Binlerce ton olarak ifade edilen siyanürlü suyun önce Romanya'daki Szamos nehrine sızması ve ardından da Tuna nehri yoluyla Karadeniz'e kadar uzanıyor olması Avustralya Parlamentosu'nda görüşüldü. Romanya'daki altın madeni ortaklarından Avustralya'nın Perth kentinde merkezi bulunan Esmeralda şirketinin birinci derece sorumlu olduğu, defalarca uyarılmasına rağmen hiçbir tedbir almadığı da belirtildi. Öte yandan Macaristan Parlamentosu'nun Çevre Komisyonu Başkanı Zotan Illes, bunun 1986'daki Çernobil faciasından sonra Avrupa'daki en büyük çevre felaketi olduğunu söyledi. Illes, 'Ağır metallerin nehirlere sızması daha da büyük bir soruna işaret ediyor' dedi ve gelecek yıllarda Tizsa nehrinde ve çevresindeki tüm canlıların zehirden etkileneceğini belirtti.
   <br/>
   <br/>
   Yetkilileri şimdiden uyarıyoruz. Çünkü felaket açıkça geliyorum diyor. Eğer endişeler gerçekleşirse özellikle balıkçılık sektörü ve dolayısıyla da insan sağlığı bu gelişmelerden ciddi bir şekilde etkilenebilir. Sağlık Bakanlığı yektililerinin konuyla yakından ilgilendikleri, bunun yanısıra Çevre Bakanlığı yetkililerinin de bazı çalışmalara başladığı ifade ediliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5863-karadenize-zehir-akiyor.html), [web.archive.org (arşiv bağlantısı)](http://web.archive.org/web/20140115021330/http://www.aksiyon.com.tr:80/aksiyon/haber-5863-karadenize-zehir-akiyor.html)
