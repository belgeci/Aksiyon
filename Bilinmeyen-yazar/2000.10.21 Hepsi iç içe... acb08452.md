# Hepsi iç içe...

*Bilinmeyen-yazar 2000.10.21*

<div>
 <p class="spot">
  Gaye Süleyman (a.s.) Mabedi'nin yeniden inşası. Fakat bu mabedin kalıntılarının Mescidi Aksa'nın altında olduğu söyleniyor. Zaten Ağlama Duvarı da Mescidi Aksa'nın bulunduğu setin bir kenarını oluşturuyor.
 </p>
 <p class="metin">
 </p>
 <p class="metin">
  Kudüs, yani mukaddes şehir. Jaruselem, yani Şehri Selâm, yani Darü's Selâm.. O selâmet yurdunun adı demek şimdi ağlayan şehir oldu. Selâmet yurdu huzursuzluğuyla anılır oldu.
 </p>
 <p class="metin">
  Bir tarafta taşla hakkını aramaya çalışan eller, diğer tarafta tetik sıkan eller, yine kan, yine gözyaşı. Ve ekranlarda görmemek için başımızı çevirdiğimiz küçücük çocukların vurulma sahneleri.
 </p>
 <p class="metin">
  Osmanlı bütün milletlere içişlerinde özgürce yaşama hakkı vermiş, orayı gerçek bir Şehri Selâm olarak asırlarca idare etmişti ama onun kimsenin toprağında, mabedinde gözü yoktu. Mevcudu hakkaniyetle idareye çalışıyordu. Hatta onun da bunda zaman zaman çok zorlandığı muhakkak. Ruslar'ın kendilerini Ortodoksların, Fransızlar'ın da Katoliklerin hamisi olarak gördüğü, mezhep çatışmaları yüzünden Osmanlı'nın bu iki devletle karşı karşıya geldiği günler tarih sayfalarında kayıtlı.
 </p>
 <p class="metin">
  Şimdi ise gaye Süleyman (a.s.) Mabedi'nin yeniden inşası. Fakat bu mabedin kalıntılarının, İslâm'ın üçüncü kutsal mekânı Mescidi Aksa'nın altında olduğu söyleniyor. Zaten Ağlama Duvarı diye bilinen ayaktaki tek duvarı da Mescidi Aksa'nın bulunduğu setin bir kenarını oluşturuyor. Böyle olunca ana gayenin tahakkuku   bir diğer dinin kutsalına adım adım el uzatmak gerekiyor. Aksiyon'un haber altında verdiği 50 yılın kronolojisi bu gerçeği çok güzel ortaya koyuyor.
 </p>
 <p class="metin">
  Halim Soylu / İSTANBUL
 </p>
 <p class="metin">
 </p>
 <p class="arabaslik">
  Çok bilinmeyenli denklem...
 </p>
 <p class="metin">
  Saddam ve Miloseviç hakkında yaptığınız değerlendirmede işin bir başka yönüne dikkat çekmek istiyorum. Miloseviç Sırplar'ın bir iç işiydi ama Saddam sanıyorum Irak halkının karşısına Amerika'ya karşı Arap halkını koruyan bir kahraman sıfatıyla çıkıyor ve halk da ondan desteğini çekmiyor. Ya da bu çok bilinmeyenli denklemi şöyle yorumlayabiliriz; aslında ikisi de bu ülkenin dış işi ve birer piyon. Miloseviç bir etnik kıyımı gerçekleştirdi ve işi bitti. Saddam'ın ise henüz işi bitmedi.
 </p>
 <p class="metin">
  Cemal Irsalan / ESKİŞEHİR
 </p>
 <p class="metin">
 </p>
 <p class="arabaslik">
  Vatandaşa güvenilmese de...
 </p>
 <p class="metin">
  Arkeolog casuslarla ilgili haberinizi ilgiyle okuduk. Türkiye'de arkeolog ve daha bilmem ne sıfatıyla casuslar ve vatan hainleri cirit atıyor. Fakat senelik iznini geçirmek üzere Türkiye'ye gelen vatandaşımız, iki çocukla gecenin üçünde pasaport kontrolünde resmin biraz eski olmasından dolayı yarım saat bekletiliyor.
 </p>
 <p class="metin">
  Hasan Gököz / ALMANYA
 </p>
 <p class="metin">
 </p>
 <p class="arabaslik">
  Çocukluğumun ezanlarına hasretim
 </p>
 <p class="metin">
  Sayın Hocaoğlu, 306. sayıda benim söylemek istediğim, ama söyleyemediğim bir konuya değinmiş. Çocukluğumda,  tan vaktinde dinlediğim, tan vakti kadar berrak olan ezanları tekrar duymak isterdim. Bahçesinde kayısı, armut, dut ağaçları olan bir gecekonduda otururduk. Sabahları çok erken uyanırdım ve annem beni bahçeye çıkarıp eve dönerdi. Sabahın o tertemiz vaktinde, güvercin sesleriyle birlikte sabah ezanını dinlerdim.  Bu dünyaya ait olmayan ilahi bir ses gibi gelirdi bana. Ve bir gün, (alnının secdeye hiç değmediğini tahmin ettiğim birinin) konuşan arkadaşını susturarak,  huşu içinde ezan dinlediğine şahit oldum.
 </p>
 <p class="metin">
  Şimdi ise altımızdaki caminin imamı, her sabah sanki çok acele bir işi var gibi adeta koşturarak okuyor. Sanki "bir an önce bitse de gitsem" der gibi. Bir başkası, aralarda, Mesut Yılmaz'ın, konuşurken duraksadığından daha fazla duraksıyor.
 </p>
 <p class="metin">
  Hani Müslümanlar olarak, sadece bir ezan sesiyle Müslüman olanların hikâyelerini, gururla anlatırız. Eminim onları imana getiren sesin, bizim günümüzde camilerden duyduğumuz seslerle alâkası yoktur. Dilerim sözlerim yanlış anlaşılmaz.
 </p>
 <p class="metin">
  Reyhan Sert
 </p>
 <br/>
 <center>
  <a class="anaorta" href="http://web.archive.org/web/20020325031241/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/307/okurhatti/1.htm), [web.archive.org (arşiv bağlantısı)](http://web.archive.org/web/20020325031241/http://www.aksiyon.com.tr:80/2000/307/okurhatti/1.htm)
