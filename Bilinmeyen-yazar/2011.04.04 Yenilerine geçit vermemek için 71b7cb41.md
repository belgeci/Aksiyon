# Yenilerine geçit vermemek için…

*Bilinmeyen-yazar 2011.04.04*

<font class="agenda2NewsSpot">
 Ebû Cehil’in belki kemikleri bile kalmadı toprakta. Amma velâkin ruhu hâlâ arzı dolaşıp fenalık yayıyor.
</font>
<font class="newsDetail">
 <p>
  <p class="MsoNormal">
   Merhum şair Arif Nihat Asya’nın kaleme aldığı meşhur naatta iki mısra yer alır ki arz üzerindeki mevcut fenalıklar kelimelere ancak bu kadar aktarılabilir dedirtir nice vefa sahibine: “Ebû Leheb ölmedi, yâ Muhammed / Ebû Cehil kıt’alar dolaşıyor!” İki isim… İki ruh… İki kazanabilecekken… Hâsılı iki… Üstelik ilkinin kan bağı vardı Hz. Muhammed ile. Amcasıydı. Kaybetti! Diğeri kavminin en ulusuydu. Kaybetti! İkisi de O’na düşmanlıkta yarış hâlindeydi. Amma Ebû Cehil bu hususta daha istidatlı! Allah’ın Sevgilisi’ne kurulan tüm tuzaklar onun zihninde şekilleniyor ilk. Ruhu ve gönlü kaynayan cehennem çukurları misali haset, kin, düşmanlık ve isyan ile fokurduyor. Tam da bu yüzden ümmetin “Firavun”u ilan ediliyor. Aradan seneler geçiyor her devirde Ebû Cehil belki bedeniyle yer almıyor fakat ruhu nice sineleri karartıp zalimleri kavrıyor. Ya kurtuluş? Öğrenmek en sağlamından. Cehalet’in babası namlı nasipsizin hayatını sayfa sayfa okuyup ders almak. Her satırın akabinde de “Allah’ım bizi bunun akıbetine düşmekten muhafaza buyur!” diye elleri açıp yalvarmak Rabb-i Rahim’e. Dr. Reşit Haylamaz’ın kaleme aldığı “Bizim Firavun- Bir Tiranizm Prototipi” söz konusu sürecin işaret fişeğini yakmak için belki de son zamanlarda ortaya çıkmış en kapsamlı ve etkili eser. Kitabın amacını şu sözlerle beyan ediyor, Haylamaz: “Bizim Firavun, Ebû Cehil portresi sunmaya matuf bir çalışma; onun ‘numara’ ve ‘drop’unu ortaya koyup elbisesinin ölçülerini verme istikametinde bir adım. Farkı, onu tarihte kalmış bir kimlik olarak görme yerine bugün ve yarınlarda ortaya çıkmış ve çıkacak firavunları teşhis etmede elimize ipuçları veriyor olması.” Peki, kimdir Ebû Cehil? Gerçek adı Amr İbn-i Hişâm’dır ve muhtemelen miladî 570’te Mekke’de dünyaya geldi. Babası Hişâm annesi Esmâ. İlk çocuğuna izafeten Ebû Osman da denilen Hişâm’ın Kureyş nezdindeki yeri önemliydi. Öyle ki ölümü kavmini çok etkilemişti ve artık uzun süre seneler “Hişâm’ın ölümünden önce veya sonra” diye anılırdı. Devamı “Bizim Firavun”da...
  </p>
  <p class="MsoNormal">
  </p>
  <p class="MsoNormal">
   BİZİM FİRAVUN
  </p>
  <p class="MsoNormal">
  </p>
  <p class="MsoNormal">
   Dr. Reşit HaylamazIşık Yayınları
  </p>
  <p class="MsoNormal">
   264 sayfa
  </p>
  <p class="MsoNormal">
   02165221144
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29108-13-yenilerine-gecit-vermemek-icin%E2%80%A6.html), [web.archive.org (arşiv bağlantısı)](http://web.archive.org/web/20110421120417/http://www.aksiyon.com.tr:80/aksiyon/haber-29108-13-yenilerine-gecit-vermemek-icin%E2%80%A6.html)
