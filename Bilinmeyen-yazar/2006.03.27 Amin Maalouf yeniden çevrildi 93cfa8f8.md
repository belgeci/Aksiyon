# Amin Maalouf yeniden çevrildi

*Bilinmeyen-yazar 2006.03.27*

<div>
 <p>
  <font>
   Amin Maalouf’un bildiğimiz pek çok kitabının Türkçe çevirileri Esin Talu-Çelikkan’a ait. Vefatıyla birlikte yayıneviyle (Yapı Kredi Yayınları) ilişkileri oğlu Radikal yazarı Murat Çelikkan sürdürür.
   <br/>
   <br/>
   Çelikkan, geçtiğimiz aylarda yazdığı bir yazıyla yayıneviyle düştüğü anlaşmazlığı kendi köşesine taşır. Yayınevinin yönetiminin değişmesiyle birlikte yayınevi editörleri söz konusu çevirilerin redaksiyona ihtiyacı olduğunu, dolayısıyla yeniden basılma sürecinde ödenen telif ücretinde indirim yapılmasını önerir. Çevirmenin vârisi Murat Çelikkan önerilen oranı kabul etmez. Dolayısıyla Çelikkan’ın ifadelerine göre yayınevi karar verilen yüzde 8 oranında çevirmen telifi ile yeni çeviriler yaptırır. Amin Maalouf’un yeniden yayınlanan kitaplarındaki çevirmen değişikliği bu anlaşmazlığın bir ürünü. Doğu’nun Limanları, Semerkant gibi ünlü kitapları yeni çevirmenlerin imzasıyla okuyacağız. Sözgelimi “Beatrice’ten Sonra Birinci Yüzyıl”ın yeni çevirmeni Orçun Türkay.
   <br>
    <br>
     ***
     <br>
      <br>
       Cüneyt Ülsever’in Everest Yayınları’ndan çıkan Hacı romanı dizi filme dönüşüyor. 28 Şubat dönemini anlatan kitap böylece Şubat Soğuğu’ndan sonra 28 Şubat’ı anlatan ikinci dizi olacak. Kitabın çıktığı dönemde Cüneyt Ülsever’le yaptığımız röportajda, siyasi gerilim tarzıyla ilgili, “romanı okunur kılmak, onca televizyon kanalı ve Hollywood filmleri arasında dikkat çekebilmek için böyle bir tarz tutturduğunu” söylüyordu.  Hacı ilginç bir roman olmasına rağmen okurun çok dikkatini çekememiş ikinci baskıda kalmıştı. Fakat roman dizi yapımcılarının dikkatini çekmeyi başardı, bir mani olmazsa bu hafta gösterimde.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1537 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23683), [web.archive.org (arşiv bağlantısı)](http://web.archive.org/web/20070608025951/http://www.aksiyon.com.tr:80/yazdir.php?id=23683)
