# Demek ki Uzan yasası değilmiş!

*Bilinmeyen-yazar 2004.05.31*

<div>
 <p>
  <font>
   İlk çıkarıldığında Uzan Yasası şeklinde değerlendirmelere muhatap olan 5020 sayılı yasa Uzan Grubu"ndan sonra, İktisat Bankası"nın eski sahibi Erol Aksoy"a uygulandı. Türkiye"nin en genç banka genel müdürü ve en genç banka sahibi gibi unvanları bulunan Aksoy"un 38 şirketinin yönetimine 1.6 milyar dolarlık borcunu ödemediği gerekçesi ile el konuldu.
   <br/>
   <br/>
   Hükümetin bu adımından sonra diğer batık banka sahiplerinin anlaşma hükümlerine uyma konusunda daha titiz davranacağı tahmin ediliyor. Tasarruf Mevduatı Sigorta Fonu (TMSF), Erol Aksoy"un borcunu ödemeye yanaşmadığını ve bugüne kadar tahsil edilen 75 milyon doların da haciz yöntemiyle cebri olarak gerçekleştirilebildiğini açıkladı. Erol Aksoy"un TMSF ile yaptığı görüşmelerde, geri ödeme planını, kamu yönetiminde olan şirketlerin geri verilmesi esasına dayandırdığı da vurgulandı.
   <br>
    <br>
     TMSF kararı ile şirket yönetimine el koyma işlemi, Mali Şube ekiplerinin Aksoy"a ait Cine 5"in de bulunduğu Avrupa Amerika Holding"in merkezine yaptığı operasyonla başladı. TMSF ekipleri ile Mali Polis"in ikinci adresi Erol Aksoy"un yaşadığı Yeniköy"deki yalısı oldu. Aksoy"un yalısındaki dört otomobile el konulup, kamyonetlerle eşyalar çıkarılırken, Avrupa ve Amerika Holding binasından da 49 orijinal tablo ile iki bronz heykel alındı. Devlet Bakanı Abdüllatif Şener, operasyonu savunurken, "İndirimli faiz oranıyla hesaplandığında temerrüt faizinden arındırılmış olarak grubun 1.6 milyar dolar borcu var. Protokole yanaşmayanlar için operasyon yapmaktan çekinilmeyecek" diye konuştu.
     <br>
      <br>
       Adalet Bakanı Cemil Çiçek, İktisat Bankası"ndan kaynaklanan borçlarını ödemediği gerekçesiyle şirketlerine el konulan Aksoy için, "Kişiye mahsus birşey söylemek istemiyorum. El konulmaya imkân sağlayan yasa çıkalı 5 ay oldu. Banka sahiplerine "bu farklı bir dönem" dedik. Devlete borcu olan gelsin TMSF"yle anlaşsın" dedi.
       <br>
        <br>
         TMSF tarafından 38 şirketine el konulan İktisat Bankası"nın hâkim ortağı Erol Aksoy, TMSF"ye olan anapara borcunun 240 milyon dolar olduğunu belirtip, yüzde 505 faiz yürütülerek borcun 1.6 milyar dolara çıkarıldığını ileri sürdü. Erol Aksoy, CNN Türk"ün sorularını yanıtlarken Başbakan Yardımcısı Abdüllatif Şener"in grubun TMSF"ye borcunun 1.6 milyar dolar düzeyinde bulunduğuna ilişkin iddiasının doğru olmadığını bildirdi. Aksoy, "Anapara borcumuz 240 milyon dolar. Bu borca TMSF, bankaya el koyduktan sonra yüzde 505 faiz yürüttü. Biz bankayı bırakırken, benim, ailemin ve holdingin 30 milyon dolar serbest mevduatı ve 18.6 trilyon lira mevduatı vardı. Onu da bankaya bıraktık. O miktara sıfır faiz yürüttüler. Sonunda 724 trilyon lira olarak 6183 sayılı yasadan üzerimize gelme kararı aldılar" dedi.
         <br/>
         <br/>
         Erol Aksoy"un el konulan 38 şirketinin 20"si medya alanında faaliyet gösteriyor. Daha önce de Star Grubu ile gazetenin yanı sıra başta Star TV olmak üzere sekiz kanalı devralan TMSF"nin Erol Aksoy"un şirketleriyle birlikte medyadaki ağırlığı da arttı.
         <br/>
         <br/>
         Aksoy grubunda bulunan dergiler ise şunlar: Marie Claire, Marie Claire Maison, Voyager, Beyaz Butik, Adres ve Mutfak.
         <br/>
         <br/>
         MEDYA ŞİRKETLERİ: Aks Radyo Yay., Anadolu Radyo, Cine Beş Filmcilik, Cinedigital, Cine Müzik, Direknet İletişim, Erdem Radyo Yay., Gala Televizyon, Kutyay Öz. Rad. Tel., Kidnet Elektronik, Kablotel İnteraktif İlet., Medya İletişim Hiz., Multikanal Paz., Multimedya Bas. Yay., Öner Rad. Tel., Radyocenter, Spor ve Çocuk Tel., Uluslararası Moda Yay., Universal Yay. A.Ş., Viva Yay.
         <br/>
         <br/>
         TEKNOLOJİ: Apaz İletişim, Anet İletişim, İnfoplus, Pasaj Elektronik, Voyagerclup.
         <br/>
         <br/>
         ENERJİ: Çaba Enerji Dağıt., Entel Enerji, Tekaş Elektrik.
         <br/>
         <br/>
         FİNANS, HİZMET: Avrupa ve Amerika Holding AŞ., Data Sigorta, Emek Hayat, İfk Dış Tic., Uzman Sigorta.
         <br/>
         <br/>
         DİĞER: Canka İnşaat, Ergür Kablo, Msm Mali Sistem, Radyo Reklam Org. Showpa.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2882 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11552), [web.archive.org (arşiv bağlantısı)](http://web.archive.org/web/20060426172941/http://www.aksiyon.com.tr:80/yazdir.php?id=11552)
