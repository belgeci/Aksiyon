# Danıştay’da başkanlık yarışı

*Bilinmeyen-yazar 2006.03.20*

<div>
 <p>
  <font>
   Danıştay’da başkanlık koltuğu 14 Nisan 2004 tarihinden beri bu görevi yerine getiren Ender Çetinkaya’nın yaş haddinden emekliye ayrılmasıyla 3 Nisan’da boşalacak.
   <br/>
   <br/>
   Başkanlık seçimi için başkanvekilleri Tansel Çölaşan ve Gönül Önbilgin ile 2’nci Daire Başkanı Mustafa Birden, 3’üncü Daire Başkanı Gürsoy Gönenç, 4’üncü Daire Başkanı Sumru Çörtoğlu, 5’inci Daire Başkanı Turan Falcıoğlu ve 9’uncu Daire Başkanı Arif Yüksel’in adaylığını açıklayacağı tahmin ediliyor. Başkan, Danıştay’ın 95 üyesinin en az 48’inin oyu ile seçilebiliyor. Adaylarda 8 yıl Danıştay üyeliğinde bulunma şartı aranıyor. Adaylar 4 yıllık göreve, yazılı başvuruyla ya da oylamadan önce şifahen talip olabiliyorlar. Oylama gizli yapılıyor. İlk üç oylamadan sonuç çıkmazsa, 3’üncü oylamada en fazla oyu alan iki aday yarışıyor. Başkan halen belirlenemezse, seçim sil baştan yenileniyor. İkinci seçimin üç oylamasında da sonuç yoksa, dördüncü oylamada en fazla oy alan başkan ilan ediliyor.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 366 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23664), [web.archive.org (arşiv bağlantısı)](http://web.archive.org/web/20060524010859/http://www.aksiyon.com.tr:80/yazdir.php?id=23664)
