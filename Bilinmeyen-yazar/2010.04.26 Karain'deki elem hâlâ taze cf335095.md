# Karain’deki elem hâlâ taze

*Bilinmeyen-yazar 2010.04.26*

<font class="agenda2NewsSpot">
 Göreme Karain köyü kanser ile anılıyor. Şimdiye kadar onlarca insan hayatını kaybetti fakat çaresi bulunamadı.
</font>
<font class="newsDetail">
 <p class="MsoNormal">
  Karain tarihte “Güzel Atlar Ülkesi” namıyla anılan Göreme’nin sayısız vadilerinden birinde kurulmuş, küçük bir köy. Anadolu ruhuna sinmiş insan sıcaklığını burada ziyadesiyle duymak ve hissetmek mümkün. Yine birçok Anadolu köyündeki gibi yaşlısı genci, kadını ve erkeği çalışarak enerji depolar. Saatler geçirilen tarlaların yanındaki dereler susuzlukları giderir. Yorgunluklar yetişen afyon, patates, soğan, kıska, üzüm ve kayısının Türkiye’nin dört bucağına dağıtılmasıyla atılır. Zengin bir köy Karain. İlkokulu büyüktür. Sağlık ocağı yeterlidir. Üstelik bir de kütüphanesi vardır ki insanının kültür seviyesini gösterir. Okuma sevdası öyle kök salmıştır ki eşek sırtında taşınan sandıklardaki ilim hazinelerini gençlere ulaştırmak için niceleri yular çeker. Ama bir gün Karain’in üzerine bir sis çöker. Amcalar, teyzeler ve gençler akciğer ve karınlarındaki şişkinlikten rahatsızlanır. Sonrasında doktor kapılarında tıp dilindeki adıyla kötü huylu Mezotelyoma (MM) hastalığına yakalandıklarını öğrenirler. Artık ölümlerin yüzde 65 ila 80 arasının sebebi bu rahatsızlıktır. Köyde çalışmaya gidemeyen sık sık Ürgüp, Kayseri ve Ankara’ya yolu düşen, seyahatlerin hikmetini soranlara, mahkeme veya tapu işim var cevabı verenler bilinir ki MM’ye yakalanmıştır. Eczacı İsa Duru “Kanser ve Karain” başlıklı kitabında köyünün başına gelenleri anlatıyor. Çağın amansız hastalıklarından diye anılan akciğer ve karın zarı kanseri ile buna yol açan asbest ve erionit hakkındaki bilgilerini sıralıyor. Yine eserde köyde şimdiye kadar uygulananlar, son tedavi şekilleri de dillendiriliyor. Köylünün hastalıktan kurtuluşuna kapı aralayan yerleşim merkezinin başka yere taşınması için verilen 35 yıllık mücadelenin safahatı da kitabın ilgi çekici bölümlerinden. Fakat belki de insanları en fazla etkileme gücüne sahip kısmı köylülerin hikâyelerinde gizli. Büyük emeklerle ve sıkıntılarla yetişen Karainli gençlerin ellerinden kayışı karşısındaki çaresizlik bir yana, hâlâ hastalığa çare bulunduğuna dair haberi sabırla bekliyorlar.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26630-13-karaindeki-elem-h%C3%A2l%C3%A2-taze.html), [web.archive.org (arşiv bağlantısı)](http://web.archive.org/web/20101210002950/http://aksiyon.com.tr/aksiyon/haber-26630-13-karaindeki-elem-h%C3%A2l%C3%A2-taze.html)
