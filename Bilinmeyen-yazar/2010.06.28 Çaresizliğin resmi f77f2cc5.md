# Çaresizliğin resmi

*Bilinmeyen-yazar 2010.06.28*

<font class="agenda2NewsSpot">
 Ahmet ile Ayşe yaşadıkları köyde tamamen birbirine sığınan iki öksüz kardeştir. Babaları, anneleri vefat ettikten sonra başka bir kadınla evlenmiştir ve çocuklara dedeleri Hasan bakmaktadır.
</font>
<font class="newsDetail">
 <p>
  <p class="MsoNormal">
   Fakat Hasan yaşı ve sıhhatinin izin verdiği ölçüde çocuklarla ilgilenebilmektedir. Hayatlarına buram buram sinen fakirliğin ve çaresizliğin içerisinde Ayşe ile Ahmet’in en büyük umudu Almanya’daki teyzeleridir. Onları yanına alacakları günü özlemle beklemektedirler fakat hayalleri gerçekleşmeyecektir.
  </p>
  <p class="MsoNormal">
   Atalay Taşdiken’in gerçek hayat hikâyesinden uyarladığı ilk filmi Mommo Kız Kardeşim, son dönemlerde Türk sinemasında çekilen en güçlü örneklerden biri. Yönetmenin melodrama sığınıp izleyicinin duygusunu çekiştirmek ya da taşra kasveti diye karanlık bir resim çizmek yerine ölçülü bir anlatım tercih etmesi en önemli başarılarından. İki küçüğün oyunculuk performansı ise izlemeye değer.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27123-12-caresizligin-resmi.html), [web.archive.org (arşiv bağlantısı)](http://web.archive.org/web/20100708231456/http://www.aksiyon.com.tr:80/aksiyon/haber-27123-12-caresizligin-resmi.html)
