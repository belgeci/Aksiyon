# Diplomasi hazırladı, uçaklar vurdu

*Bilinmeyen-yazar 2007.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk Silahlı Kuvvetleri (TSK), beklenen hava operasyonunu yaptı. Diyarbakır ikinci Taktik Hava Kuvvet Komutanlığı’ndan saat 01.00’de havalanan F-16 savaş uçaklarımız bölücü terör örgütü PKK militanlarının barındığı Kuzey Irak’taki Zap, Avaşin, Hakurk bölgeleri ile Kandil Dağı’nı bombaladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080228060814im_/http://www.aksiyon.com.tr/resim/681/08.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ordu, operasyon öncesinde çok ince bir taktik sergiledi. Şırnak 3’üncü Sınır Tümen Komutanlığı’na bağlı birlikler, dağlık sınır alanlarından kış şartları dolayısıyla çekiliyoruz izlenimi uyandırdı. Böylece, örgüt şaşırtılarak gafil avlandı. Hava operasyonunun ardından, kara birlikleri de Irak sınırından 5 kilometre içeri girerek terörist grupla çatıştı. Hakkâri’nin Şemdinli ilçesi Derecik kesiminde eylem hazırlığındayken müdahale edilen PKK’lılar sınır ötesine geçince takip edildi. Genelkurmay Başkanlığı, her iki girişimde de örgüte büyük kayıp verdirildiğini açıkladı. Dünya, Türkiye’nin terör operasyonunu anlayışla karşıladı. Irak Dışişleri Bakanı Hoşyar Zebari, ülkesine sürpriz ziyaret gerçekleştiren ABD’li meslektaşı Condoleezza Rice ile yaptığı basın toplantısında, Türkiye ve ABD’yle PKK’nın terör eylemlerini sonlandırmayı amaçladıklarını belirterek, Rice’nin şu sözlerini teyit etti: “Irak’ın kuzeyinin istikrarını tehdit eden PKK’nın faaliyetlerini durdurmak ABD, Irak ve Türkiye’nin ortak çıkarınadır.” ABD ve AB’nin yanı sıra Rusya da, terör mücadelesine destek çıktı. Moskova’nın Ankara’daki temsilciliği, terörün hiçbir sebeple mazur görülemeyeceğini vurguladı. Dünya kamuoyundaki olumlu bakış, Ankara’nın attığı olumlu, isabetli ve etkin adımlara bağlanıyor. Türkiye’nin askerî, siyasi ve diplomatik parametreleri aynı anda başarıyla yönetebildiğine işaret ediliyor. Dışişleri eski Müsteşarı Özdem Sanberk, durumu “Bu başarı diplomatik girişimlerin sonucu. Diplomasi olmasaydı, uluslararası tepkiler operasyonun sonucunu sıfırlardı. Yorumlar 1990’larda yaptığımız operasyonlardan çok farklı.” sözleriyle değerlendirdi.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29163), [web.archive.org (arşiv bağlantısı)](http://web.archive.org/web/20080228060814/http://www.aksiyon.com.tr:80/detay.php?id=29163)
