# Rum uçağının esrarengiz düşüşü

*Bilinmeyen-yazar 2005.08.22*

<div>
 <p>
  <font>
   Kıbrıs Rum Kesimi’nin Helios Hava Yolları’nca çalıştırılan Boeing 737 tipi uçak Larnaka-Atina seferini yaparken Grammatikos yakınlarındaki  Oropos Dağı’na çakıldı. Korkunç faciada 115 yolcu ile 6 mürettabattan kurtulan olmadı.
   <br/>
   <br/>
   Karatukusu incelenmek üzere Fransa’ya gönderilen uçağın hangi sebeple düştüğüne ilişkin ortaya pekçok iddia atılması kafaları karıştırdı. Bir iddiaya göre daha önceden de arıza konusunda sabıkası bulunan uçak, son uçuşuna klimasının bozuk olduğu biline biline çıkarılmış. Hatta arızayı bilen asıl pilot uçmayı reddettiği için yedek Alman pilot göreve çağırılmış. Klima ve havalandırma arızası feci sonu hazırlamış. İddialardan biri de uçağın Atina’yı hedef alan teröristlerce kaçırıldığı ve vur emri alan Yunan F 16’ları tarafından düşürüldüğü. Otopsilerde yolcuların çakılma anına kadar hayatta olduklarının belirlenmesi, henüz uçaktayken donarak öldüklerine ilişkin iddiaları geçersiz kıldı. Kazada ölenlerin 104’ünün Rum, 12’sinin Yunan, 4’ünün Ermeni ve pilotun Alman olduğu açıklandı. Kuzey Kıbrıs Türk Cumhuriyeti’nde de bayraklar yarıya indirilerek kazanın verdiği acı ve üzüntüye ortak olundu.
   <br>
    <br>
     Rum uçağının düşme şoku henüz atlatılamamışken, dünya ikinci bir uçak kazasıyla sarsıldı. Kolombiya’nın West Caribbean Havayolları’na ait McDonnell Douglas MD-82 tipi yolcu uçağı Venezüella’nın batısındaki dağlık alana düştü. Panama’dan Martinique adasına havalanan uçaktaki çoğu Fransız 152 yolcu ve 8 mürettebat öldü.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 606 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=22394), [web.archive.org (arşiv bağlantısı)](http://web.archive.org/web/20051218173415/http://aksiyon.com.tr:80/yazdir.php?id=22394)
