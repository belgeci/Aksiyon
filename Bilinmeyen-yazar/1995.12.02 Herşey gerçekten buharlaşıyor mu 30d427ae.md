# Herşey gerçekten buharlaşıyor mu?

*Bilinmeyen-yazar 1995.12.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Modern hayatın bütün çelişkileriyle içiçe olduğumuz günlük yaşantımızda, belki de farkında olmadan kendi kendimizi bu girdabın içine sürüklüyoruz. Modernliği bir amaç haline getirmenin yol açtığı, şehirleşme, trafik ve kirlenme gibi problemlerle yüzleşen insanlık, bugün "eski güzel günlerin" özlemini çekiyor.
  </font>
 </div>
 <div id="newsText">
  <font class="detail-text">
   Gözü kapalı modernlik düşmanlığı yapmaktan uzak, yalnızca yüzyılımızın içinde bulunduğu somut problemlere sosyolojik açıdan bakan Marshall Berman, "Katı Olan Herşey Buharlaşıyor"da ağırlıkla şehirleşme olgusunun üzerinde durmuş. Herşeyin uçup gidiciliği, dün yaşananların yarına kalmayışı ve bütün değerlerin altüst olup yerine yenilerinin ikame edilişi üzerine farklı yaklaşımlar sunan Berman, klasik dünya edebiyatından örneklerle anlatımını zenginleştiriyor. Dostoyevski, Gogol ve Puşkin'den alıntıların yapıldığı eser, hergün gördüğümüz; ancak belki de hiç farketmediğimiz sokakları, caddeleri, bulvarları, yol üstündeki "Cafe"leri, parkları anlatıyor bizlere. Goethe'nin Faust'u ile gelişmeye çabalayan insanın başkalaşımlarını yorumlarken, Baudelaire'in yazılarıyla da sokaklardaki modernizmi inceliyor. Diğer taraftan, Marx ve Nietzsche'nin 19. yüzyılda keşfettiği gerçeklerin günümüz dünyasında da yansımalarının bulunduğunu gösteren Berman, 21. yüzyılı anlamak için "modernleşme" kavramını irdeliyor. Modernleşmenin günlük hayatımızdaki etkilerini ele alırken, Paris ve Petersburg gibi köklü şehirlerin kuruluş aşamasından başlayarak, temsil ettikleri modernlik biçimine kadar bütün fonksiyonlarına değiniyor.
   <br/>
   <br/>
   Neden önceden farklı bölgelerde yaşayan insanlar bulvarların oluşmasıyla biraraya toplanıyor, veya otoyolların inşasıyla tekrar  birbirinden uzaklaşıyor? Marx'ın öngörüleri bugünün hayat tarzına ne tür yaklaşımlar getiriyor? Bütün bu soruların cevabını bulacağınız bu eserde, "Yirmi yıl öncesini düşündüm, genç bir öğrenci olduğum zamanları. O zamanlar yol bize aitti; atlı otobüsler ağır ağır gelip geçerken orada şarkı söyler, tartışırdık" diyen şairlerin çığlığını da duyacaksınız.
   <br/>
   <br/>
   (Katı Olan Herşey Buharlaşıyor / Iletişim Yay. / 447 sayfa / Tel.: 0 212 516 22 60)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0149AAC65E14FD1194F81D700EE69493?newsId=108), [web.archive.org (arşiv bağlantısı)](http://web.archive.org/web/20131227092234/http://www.aksiyon.com.tr:80/aksiyon/newsDetail_getNewsById.action;jsessionid=0149AAC65E14FD1194F81D700EE69493?newsId=108)
