# İstanbul Modern’de “buluşma”

*Bilinmeyen-yazar Bilinmeyen-tarih*

<div>
 <p>
  <font>
   İstanbul Modern Fotoğraf Galerisi, yeni sergisinde fotoğrafçılar ile öteki sanat kollarından sanatçıları “buluşturuyor.” Küratörlüğünü Engin Özendes’in üstlendiği ve fotoğrafla ilgili herkesin ilgisini çekecek olan “Buluşma / Rendez—vous” başlıklı sergi 6 Nisan—19 Haziran arasında görülebilir.
   <br/>
   <br/>
   Bu kez Ara Güler, Bennu Gerede, Lütfi Özkök, Mustafa Kapkın, Ozan Sağdıç, Sedat Pakay, Sıtkı Kösemen ve Şakir Eczacıbaşı’nın fotoğraflarından oluşan bir sergi izlenecek. Sergi, dört ayrı fotoğrafçının dört ayrı portre anlayışıyla çektiği Halikarnas Balıkçısı’nın (Cevat Şakir Kabaağaçlı) portreleriyle başlıyor. Sergide, Pablo Picasso, Salvador Dali, Dustin Hoffman, Andre Malraux ve Maria Callas gibi yabancı, Aliye Berger, Aşık Veysel, Nazım Hikmet, Yaşar Kemal, Abidin Dino, Orhan Veli Kanık, Metin Erksan ve Murathan Mungan gibi yerli sanatçıların değişik fotoğrafçılar tarafından çekilmiş fotoğrafları da yer alıyor. Fotoğraflara, çekilme öykülerine ilişkin notlar da eşlik ediyor. Sergi fotoğrafın bir öykü gibi okunabilme imkanlarını sunmayı amaçlıyor.
   <br/>
   <br/>
  </font>
 </p>
 <p>
  <font>
   (Bu yazı 207 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=20729), [web.archive.org (arşiv bağlantısı)](http://web.archive.org/web/20050415112534/http://aksiyon.com.tr:80/yazdir.php?id=20729)
