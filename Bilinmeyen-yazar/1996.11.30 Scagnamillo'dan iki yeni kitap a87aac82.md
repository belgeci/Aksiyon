# Scagnamillo'dan iki yeni kitap

*Bilinmeyen-yazar 1996.11.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1948'den bu yana gerek yabancı gerekse de Türkiye basınında çeşitli gazete ve dergilerde sinema yazıları yazan Giovanni Scagnamillo, özellikle Türk sineması ile ilgili çalışmalar yapıyor.
  </font>
 </div>
 <div id="newsText">
  <font class="detail-text">
   Türk Sinemasında Altı Yönetmen, Türk Sinema Tarihi, Caddei Kebir'de Sinema gibi kitaplarıyla tanıdığımız yazarın "Batı Sinemasında Türkiye ve Türkler" ve "Korkunun Sanatları" adında iki yeni kitabı İnkılap Kitabevi tarafından yayımlandı. Giovanni Scagnamillo ile kitapları üzerine konuştuk.
   <br/>
   <br/>
    Türkiye'de çok çeşitli sinema kitapları yayınlanıyor. Bu tür kitaplara ilgi var mı?
   <br/>
   <br/>
   Bu kitapları yayımlayanlara göre satışlar biraz ağır seyrediyor. Ama zaten bu tür kitaplar uzun dönemlerde yavaş yavaş satarlar. Buna rağmen bu tür kitaplara ilgi duyan büyük bir kitlenin olduğunu söyleyebiliriz.
   <br/>
   <br/>
    Batı, Türkler'i nasıl tanıyor ve sinemalarında Türkiye'nin yeri ne olmuştur?
   <br/>
   <br/>
   Batı sinemasında Türkiye bir hayli kullanılan bir mekan oldu. Bu mekan egzotik görülen görüntüleri ve genelde "Doğulu" ya da "Gizemli" sayılan atmosferi nedeniyle tercih edildi. Batılı sinemacıların gözünde kökü eskilere uzanan bir şablon var ve genellikle bu şablona uyan bir Türkiye'de geçiyor filmleri. Sinema mekanlarını istediği yerde bulur. Türkiye'ye film çekmek için gelen yabancı sinemacılar için Türkiye her defasında Türkiye olmayabilir. Türkler ise çok az filmde güleryüzlü, sevimli, naif bir imajla gösterildiyse de (Her Şey Olabilir1952), Batı sinemasının birçok örneklerinde kaçakçı ve güvenilmeyecek insan olarak karşımıza çıkıyor. Türk eşittir fes ve Türkiye eşittir "göbek dansı".
   <br/>
   <br/>
    Bu tek tip tablonun oluşmasında Batı'nın önyargısı mı yoksa bizim kendimizi eksikyanlış tanıtmamız mı rol oynuyor?
   <br/>
   <br/>
   Batı'nın kafasında uzun yıllardan beri oluşmuş bir düşüncenin sonucu bu. Onlar zaman zaman Ortadoğu'nun zaman zaman da Uzakdoğu'nun bir parçası olarak Türkiye'yi, görmek istedikleri gibi gösterdiler. Filmlerine malzeme yaptılar.
   <br/>
   <br/>
    Korkunun sanatı olur mu?
   <br/>
   <br/>
   Sanatların boyutları evrensel olduğuna göre amaçları da varolan ve varolabilecek olan herşeyi ifade etmek ve yorumlamaktır. Bu yüzden de "güzel" dediğimiz sanatlar; yaşanılan, düşünülen, hissedilen ve hayal edilen gerçeklerle birlikte tedirgin edici, kaygı uyandıran, korkutucu, itici hatta tiksindirici olanları da kapsar ve buna zorunludurlar da. Korkmak eşittir cesaretsiz olmak, güçsüz olmak ya da çaresizliktir. Her duygu gibi korku da kaçınılmaz bir doğallık içinde ister kabul edelim, ister etmeyelim her zaman yanıbaşımızdadır: Başta ölüm korkusu olmak üzere. Sanat; kuralları, felsefesi ve örnekleri ile korkutucu sayılmasa bile her çeşit gerçeğe açık bulunduğundan korkuyu, dehşeti ve gerilimi konularına dahil etmektedir.
   <br/>
   <br/>
    Nasıl oluyor da insanlar korkmaktan, dehşete düşmekten böylesine hoşlanıyorlar?
   <br/>
   <br/>
   Çünkü eskiden sirk oyunlarını, idamları ve işkenceleri izlemek için arenalarda toplanan, meydanlara dökülen kalabalıklarla bugün bir beyazperdenin ya da bir beyaz cam ekranın karşısında ürperenler arasında hiç fark yoktur.
   <br/>
   <br/>
    Hemcinslerinin başına gelenleri gören insanların, garip bir şekilde kendini güvende hissetmesine bağlayabilir miyiz bunu?
   <br/>
   <br/>
   Evet, gerilmek, korkmak ve sonra da bir düşten, bir kabustan uyanır gibi gerçek yaşama dönmek... Kabul edilsin ya da edilmesin, insan bireysel ya da toplumsal dengesizliklerini tatmin etmek ya da arınmak, boşalmak, saldırganlığını kanalize etmek ve "alternatif" bir huzura varabilmek için korkusuz yaşayamaz duruma getirilmiştir. Bugünün korku ve dehşet sineması seyircisi ise istese de istemese de uç noktalara varmak gereksinimi ve arayışı içindedir.
   <br/>
   <br/>
   (Korkunun Sanatları  Batı Sinemasında Türkiye ve Türkler / İnkılap Kitapevi Yayınları / 165 232 sayfa / 0 212 514 06 10)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=552ED0C9B9E4B938A9F354CA12B1E47D?newsId=2009), [web.archive.org (arşiv bağlantısı)](http://web.archive.org/web/20140424061423/http://www.aksiyon.com.tr:80/aksiyon/newsDetail_getNewsById.action;jsessionid=552ED0C9B9E4B938A9F354CA12B1E47D?newsId=2009)
