# Ateş Çemberinde bir ülke

*Bilinmeyen-yazar 2014.10.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bülent Korucu Arap Baharı, adı geçen ülkelerin tamammını ateş topuna çevirdi. Gelinen noktayı en iyi Suriye'nin hali özetliyor. Zaten bir ateş çemberinin ortasındaydık, şimdi o ateş bize dokunmaya başladı.
  </font>
 </div>
 <div id="newsText">
  <font class="detail-text">
   <p>
    Arap Baharı diye başlayan ve Ortadoğu’ya demokrasi ve refah getireceği sanılan süreç adı geçen ülkelerin tamamını ateş topuna çevirdi. Toplumsal mutabakata en yatkın ve entelektüel birikimi en müsait ülke Tunus’u istisna tutarsak hepsi başlangıç noktasından daha kötü durumdalar. İç savaş bir illet gibi çeşitli oranlarda her birinde mevcut. İç bütünlüklerini koruyamadıkları yetmiyormuş gibi diğer ülkelerle de sürtüşme ve yer yer çatışma hâlindeler. Gelinen noktayı en iyi Suriye’nin içler acısı hâli özetliyor. Yüz binlerce insan öldü, milyonlarcası göç etmek zorunda kaldı, şehirler harabeye döndü. Daha kötüsü ülkenin geleceğine dair tahmin bile yapılamıyor.
   </p>
   <p>
    En yakın komşusu olarak Suriye halkının acısından bize de başından beri pay düşüyor. Sayıları iki milyona yaklaşan göçmenleri barındırmak dahi başlı başına büyük mesele. Ama daha önemlisi Esed Rejimi’nin yıkılmasına odaklanan ve bunu bir onur meselesine dönüştürerek gereğinden fazla risk alan tavrımız ve çıkan fatura. Zaten bir ateş çemberinin ortasında duruyorduk, şimdi o ateş bize dokunmaya başladı. IŞİD terör örgütü her adımıyla ya bir dış politika kalemizi yıkıyor ya da içimize çatışma tohumları atıyor.
   </p>
   <p>
    AK Parti Hükümeti ve bir parti temsilcisi gibi muhalefetle polemiğe giren Cumhurbaşkanı Recep Tayyip Erdoğan zor günler geçiriyor. PKK, Esed’i yıkmak için IŞİD’e destek verdiği gerekçesiyle hükümete yükleniyor. Evi, işyeri yağmalanan ve sokağa çıkmaya endişe eden halk ise hem IŞİD’i hem de PKK/KCK’yı büyüttüğünü düşündüğü AKP’ye öfkeli. 40’a yakın cenaze ortada dururken ‘Krizi en az maliyetle yönettiklerini’ iddia eden İçişleri Bakanı Efkan Ala’ya karşı nasıl öfkeli olunmaz ki? Ala’nın olayların daha başlangıcında sarf ettiği ‘Şiddet misliyle karşılık bulur’ sözleri de ateşe körükle gittiği eleştirilerine yol açtı.
   </p>
   <p>
    Çok faktörlü bir denklemi yönetmek zorunda kalan Erdoğan ve AK Parti, her zamanki gibi önceliği iç kamuoyunda algı yönetimine ayırdı. Gezi’den beri her olumsuzlukta tekrarlanan ‘iç ve dış destekli darbe’ senaryosunun bu sefer umdukları kadar alıcısı çıkmayabilir. Zira zarar bizzat insanlara ulaştı. Çiçeği burnunda Başbakan Ahmet Davutoğlu, kaotik ortamdan kendini ve ülkeyi en az hasarla çıkarmak mecburiyetinde. Bununla birlikte Erdoğan’ın ABD ziyareti sırasında verdiği sözlerin takipçiliğini yapması gerekiyor. Kamu düzenini sağlamak ve 90’lı yılları hatırlatan görüntüleri bir an önce ortadan kaldırmak ilk hedefi. PKK’nın şehir yapılanması olan KCK’yı sokakları yakmaktan vazgeçirmesi kolay olmayacak. Uzun süredir ‘devrimci halk savaşı’ planları hazırlayıp bir türlü başaramayan KCK, ilk defa bu kadar ileri gitti. Devletin direncini test eden KCK’nın, yeni denemesinde daha ileri noktaları zorlayacağını tahmin etmek kehanet olmaz. Eskiden Hizbullah olarak bilinen ve uzun zamandır legal alanda duran Hüda-Par’a yönelik saldırılar ayrı bir dilemma. 90’lı yıllar tedirginliğinin bir sebebi de bu zaten; PKK-Hizbullah çatışması. AKP Hükümeti’nin kendilerine tavır almakta ne kadar ciddi olduğunu henüz kestiremeyen IŞİD de intikam eylemlerine girişecek olursa, Allah korusun, Suriye’ye dönebiliriz.
   </p>
   <p>
    Diğer önemli bir nokta kara birliklerinin ister Esed için, isterse IŞİD için Suriye topraklarına girme ihtimali. Çıkarılan teskere aslında bu anlama geliyor. Çözüm süreciyle ilgili bütün eleştirileri ‘Şehit cenazesi gelmiyor ya’ diye cevaplayan AK Parti, Suriye bataklığında bunu nasıl sağlayacak? Suriye’yi savunmayı Tahran’ı savunmakla eşdeğer gören İran’ın muhtemel hamleleri savuşturulabilir mi? Esed konusundaki isteksizliği malum olan ABD’yi ikna edememişken, Rusya ve Çin bloku aşılıp uluslararası meşruiyet sağlanabilir mi? Bu kadar olmazlar içinde Kobani’deki dramı, sadece kaçabilenlere kucak açarak geçiştirebilir mi? Savaşın ve onun öncüsü iç karışıklıkların ekonomik maliyetini göğüsleyebilecek mi? Pek çok parametrede hedef küçülten ekonomi ekstra şoklara dayanabilir mi?
   </p>
   <p>
    Haklı tepki ve talepleri, şiddet ve vandalizmden ayırt etmekte başarısız, daha kötüsü isteksiz olan bir siyaset bu girdaptan nasıl çıkacak? Hem IŞİD ve PKK’yı üzerimize saldırtmayacak hem de ABD’ye verilen sözleri yerine getirecek formül bulunabilecek mi? Etrafımızdaki çember daralırken ne yazık ki eski tutum ve sağduyusundan eser kalmamış bir kadro tarafından yönetiliyoruz.
   </p>
   <p>
    Dosyanın Devamı
   </p>
   <p>
    <a href="http://web.archive.org/web/20141026212532/http://aksiyon.com.tr/aksiyon/haber-39707-huzura-darbe.html" target="_self">
     2-Huzura Darbe
    </a>
   </p>
   <p>
    <a href="http://web.archive.org/web/20141026212532/http://aksiyon.com.tr/aksiyon/haber-39708-dramdan-serhildan-cikarmak.html" target="_self">
     3-Dramdan Serhildan çıkarmak
    </a>
   </p>
   <p>
    <a href="http://web.archive.org/web/20141026212532/http://aksiyon.com.tr/aksiyon/haber-39711-askeri-sinirin-otesinde-ne-bekliyor.html" target="_self">
     4-Askeri sınır ötesinde ne bekliyor?
    </a>
   </p>
   <p>
    <a href="http://web.archive.org/web/20141026212532/http://aksiyon.com.tr/aksiyon/haber-39710-uyari-14-ay-once-gelmisti.html" target="_self">
     5-Uyarı 14 ay önce gelmişti
    </a>
   </p>
   <p>
    <a href="http://web.archive.org/web/20141026212532/http://aksiyon.com.tr/aksiyon/haber-39709-suriyede-parcali-muhalefet-umutsuz.html" target="_self">
     6-Suriye'de parçalı muhalefet umutsuz
    </a>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=64D9F28D76641D59B0DCF952603342A3?newsId=39705), [web.archive.org (arşiv bağlantısı)](http://web.archive.org/web/20141026212532/http://www.aksiyon.com.tr:80/aksiyon/newsDetail_getNewsById.action;jsessionid=64D9F28D76641D59B0DCF952603342A3?newsId=39705)
