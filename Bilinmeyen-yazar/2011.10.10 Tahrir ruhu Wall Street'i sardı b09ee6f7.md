# Tahrir ruhu Wall Street’i sardı

*Bilinmeyen-yazar 2011.10.10*

<font class="agenda2NewsSpot">
 New York’ta 17 Eylül’de başlayan sistem karşıtı gösteriler giderek  güçleniyor. Küçük gruplar hâlindeki protestocuların sayısı ülkenin dört  bir tarafından gelenlerle birlikte binlere ulaştı.
</font>
<font class="newsDetail">
 <p>
  Binlerce kişi kamuoyunda “Wall Street’i işgal et” olarak bilinen ve Amerikan toplumundaki adaletsiz gelir dağılımına karşı gençlerin başlattığı protestoya destek veriyor. Göstericiler New York Borsası’nın yer aldığı Wall Street’e yakın Foley Meydanı’nda toplanarak “İşçi hakları insan haklarıdır”, “Milyarderleri vergilendirin”, “Bankalar borcunu ödesin” sloganları atıyor. 2008 yılındaki bankaları kurtarma operasyonuna ve teşvik paketine karşı çıktıklarını ifade eden protestocular, yüzde 1’lik ayrıcalıklı kesimin kendilerinin sırtından geçindiğini; öğrencilerin, öğretmenlerin, sağlık çalışanlarının ve işçi sınıfının ise bütçedeki paylarının giderek kısıldığını söyledi. Göstericiler, Hüsnü Mübarek rejimini deviren büyük protestolara sahne olan Kahire’deki Tahrir Meydanı’ndan ilham alıyor. (Sezai Kalaycı / New York)
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-30669-285-tahrir-ruhu-wall-streeti-sardi.html), [web.archive.org (arşiv bağlantısı)](http://web.archive.org/web/20111016072913/http://aksiyon.com.tr:80/aksiyon/haber-30669-285-tahrir-ruhu-wall-streeti-sardi.html)
