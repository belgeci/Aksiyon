# Anayasa Mahkemesi’ne ilk ana başkan

*Bilinmeyen-yazar 2005.08.01*

<div>
 <p>
  <font>
   Anayasa Mahkemesi, 59’uncu turun sonunda yeni başkanını seçmeyi başardı. Başkanvekili Haşim Kılıç’ın adaylıktan çekildiği son seçim turunda 11 üyenin 6’sının oyunu alan Tülay Tuğcu başkan oldu. Cumhurbaşkanı Ahmet Necdet Sezer’in atadığı üç yeni asıl üye, yemin etmedikleri için seçimde oy kullanmadılar.
   <br/>
   <br/>
   Yüksek mahkemenin ilk kadın başkanı Tuğcu, 12 Haziran 2007’de yaş haddinden emekliye ayrılacağı için 4 yıllık yasal sürenin ancak yarısında mahkemeye başkanlık edecek. Tuğcu, Bayındırlık ve İskan eski Bakanı Koray Aydın’ın Yüce Divan’daki duruşmasına başkan sıfatıyla çıktı.
   <br>
    <br>
     Anayasa Mahkemesi’ndeki seçim polemikleri, bu yargı organının bulunduğu diğer ülkelerdeki üyelerin nasıl ve kimlerce atandığı ve seçildiği konusunu da  gündeme getirdi. Zaman muhabiri Murat Aydın’ın yaptığı araştırmaya göre, mahkemenin faaliyet gösterdiği ülkelerden sadece Türkiye ve Rusya’da üye seçimine parlamentolar müdahil değil. Almanya, Belçika, Polonya, Macaristan ve Moğolistan’da üyelerin hepsini parlamentolar belirliyor. Fransa, İtalya, İspanya, Portekiz, Romanya gibi ülkelerde ise meclis, devlet başkanı, hükümet ve yargı kurumları kendilerine ayrılan kontenjanları dolduruyorlar. Bunların çoğunda da en büyük kontenjan hakkı meclislere ait. Bu ülkelerin bazılarındaki meclisin kontenjan durumu şöyle: Portekiz’de 13’e 10, İspanya’da 12’ye 8 ve İtalya’da 15’e 5.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 340 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=22264), [web.archive.org (arşiv bağlantısı)](http://web.archive.org/web/20051220004800/http://aksiyon.com.tr:80/yazdir.php?id=22264)
