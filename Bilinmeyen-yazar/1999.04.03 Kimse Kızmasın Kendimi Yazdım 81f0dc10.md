# "Kimse Kızmasın Kendimi Yazdım"

*Bilinmeyen-yazar 1999.04.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Babı Âli'nin gediklilerinden Hasan Cemal, "Kimse Kızmasın Kendimi Yazdım" adı altında beşinci kitabını çıkardı. Çıkardı ama, yazdıklarını okuyup da kızmamak mümkün mü?
  </font>
 </div>
 <div id="newsText">
  <font class="detail-text">
   İşte Hasan Cemal'in gerçek hatıralarından birisi:
   <br/>
   <br/>
   "Doğan (Avcıoğlu) Bey... 'Bak Hasan' dedi gözlüklerinin üstünden bakarak, 'Kuseyri'yi faşistler öldürmedi. Bir arkadaşı kazayla vurmuş...'
   <br/>
   <br/>
   Bir dolmuşa atlayıp Cebeci'ye Siyasal Bilgiler'in yanındaki Basın Yayın'a gittim. Dışarıda öğrenciler 'Kahrolsun faşistler!' diye slogan atıyordu...Kuseyri tabanca ile Rus ruleti oynarken yakın arkadaşı Nejat Arun tarafından kaza sonucu vurulmuştu. Nejat'ın kaçarken bıraktığı kan izlerini silenler arasında...Cengiz Çandar da vardı.
   <br/>
   <br/>
   Ve olay örtbast edildi. Hemen ertesi gün Ankara'da 'Anayasa'ya saygı" yürüyüşü düzenlendi.
   <br/>
   <br/>
   Faşizmi telin için !
   <br/>
   <br/>
   ...
   <br/>
   <br/>
   Kuseyri olayının iç yüzünü o tarihte bilenlerden biri de Doğu Perinçek'ti. Hiç unutmam...yürüyüş başlarken kulağıma eğilip 'yaptığınız olacak iş mi?' demişti."
   <br/>
   <br/>
   İttihat ve Terakki'nin önde gelen üç isminden birisi ve son Osmanlı Harbiye Nazırlarından Cemal Paşa'nın torunu, Hasan Cemal. "Ordu" içerisinde bazı subayların desteği ile "9 Mart"  1971'de, nasıl Baas tipi bir Marksist devrim yapmak için uğraştıklarını anlatıyor kitabında. O dönemde "cunta"nın beyni Devrim Dergisi'nin Yazı İşleri Müdürü olan Hasan Cemal, daha sonra Cumhuriyet Gazetesi Genel Yayın Yönetmenliği'ne kadar yükseliyor. Şimdilerde Milliyet gazetesi yazarı. Ancak, "bu yalan suikastı" bile bile insanları nasıl sokağa döktüklerini 29 yıl hep saklıyor. Gel de kızma !
   <br/>
   <br/>
   Hasan Cemal inanmak istemeyeceğiniz bir gerçeği daha, "devrim bombalarını" da itiraf ediyor kitabında. 9 Mart sol cuntasının "santralı" subaylardan İrfan Solmazer'in ağzından şu sözleri aktarıyor:
   <br/>
   <br/>
   "Sarp Kuray'ı, Deniz Gezmiş'i ihmal etmişsin. Hiç temas kurmamışsın. Ama ben İstanbul'da, Ankara'da onlara mısır patlatır gibi bomba patlattırıyorum".
   <br/>
   <br/>
   Şimdi bu iki itirafı okuyacaksın ve kızmayacaksın, öyle mi Sayın Hasan Cemal? Kızıyorum, zira bu itirafları neden bu kadar beklettiniz. Kızıyorum, zira yukarıda sizin de haberdar olduğunuz bu eylemler, kimbilir hangi karşı eylemlere sebep oldu? Kimbilir, kaç kişi hayatından oldu? Kaç bin insanın gençliği boşa geçti? Kızıyorum, zira bu iki itiraf insanı "şizofren" yapmaya yeter. Artık patlayan her bombanın ardında bir "cunta" aramak mümkün. Her suikastın ardından bir "üçüncü el" veya "kaza" aramak mümkün. Suikastlar sonrası yapılan "cübbeli" ve "cübbesiz"  telin mitinglerine ne diyeceğiz, artık?
   <br/>
   <br/>
   Gerçi bizim psikolojimizi bozan bu itirafları, siz psikoloğa gitmek yerine vicdanınızı rahatlatmak için oturup yazmışsınız. Üstelik bir çok dava arkadaşınızın gösteremediği cesareti de göstererek. Belki ikinci bir "yitik kuşağı" kurtarmak için yazmışsınız. Niye kızalım ki? Bu açıdan, "neden yazdın Hasan Cemal?" demek de doğru değil herhalde.
   <br/>
   <br/>
   Onun yerine sizden, 9 Mart'ın bir devamı olarak değerlendirilen 28 Şubat'ı da yazmanızı beklemek daha doğru olacak. Umudumuz bunu yazmak için de "29 yıl" beklememeniz. Zira, 28 Şubat'ı da ancak sizin gibi tecrübeli bir kalem en iyi şekilde yorumlayacaktır. Gerçi siz arkadaşlarımıza "o kadar da dönek değiliz" deseniz de, beklemek bizim hakkımız...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4905-11-kimse-kizmasin-kendimi-yazdim.html), [web.archive.org (arşiv bağlantısı)](http://web.archive.org/web/20130728202924/http://www.aksiyon.com.tr:80/aksiyon/haber-4905-11-kimse-kizmasin-kendimi-yazdim.html)
