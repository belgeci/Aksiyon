# Meydanların dili olsaydı...

*Bilinmeyen-yazar Bilinmeyen-tarih*

<div>
 <p>
  <font>
   3 Kasım seçimleri öncesi kimi partiler yapılan anketleri, kimileri de meydanlara topladıkları kalabalıkları zaferlerinin delili olarak gösteriyor. Oysa bugüne kadar seçim öncesi yapılan anketlerin yüzde 90’ı yanlış çıktı. Tarafsız şirketlerin yaptıkları anketler bile, yayınlayan gazetelerin ya da yakın oldukları partilerin tercihlerini yansıtmaktan öteye geçmediği için güvenirlilikleri tartışıldı, hâlâ da tartışılıyor.
   <br/>
   <br/>
   Bu yıl ise geçtiğimiz seçimlere göre daha az anket yapılıyor. Diğer yandan meydanlara toplanan kalabalıklar da siyasi partilerin alacakları oyları yansıtmaktan uzak bir görüntü sergiliyor. Büyük şehirleri bir kenara bırakırsak, televizyonlardan evlerine konuk olan liderleri yakından görmek isteyen meraklılar, vakit geçirmek için gelenler, şov izlemek isteyenler meydanlara akın ediyor.
   <br>
    <br>
     Yüzbinlerce seçmenin yaşadığı bir ilde 5 bin kişinin alanı doldurması parti başkanlarını mutlu etse bile üç aşağı beş yukarı bütün partiler aynı oranda dinleyici buluyor. Ünlü politikacı Osman Bölükbaşı’nın meydanların diliyle ilgili tarihe geçmiş bir sözü vardır.
     <br>
      <br>
       Çok iyi bir hatip olan Bölükbaşı gittiği her ilde meydanları doldurmasına rağmen, bir türlü sandıkta zafer kazanamaz. Ama her yenilgi sonrası nereye gitse yine daha fazla sayıda insan onu dinlemek için gelir. Bir gün dayanamaz ve “Ürün vermeyen başaklar gibisiniz. Sapınız çok, ürününüz yok”der. Bir de İsmet Paşa’nın hatırası vardır. 1950 seçimleri öncesi İstanbul Valisi, İstanbul’da miting düzenleyen Paşa’yı dinlemeye gelen kalabalığı işaret ederek “İşte Paşam İstanbul” der. Ama CHP 1950 seçimlerinde tarihinin en ağır yenilgilerinden birini alır. Şimdi de birçok parti meydanlara bakarak seçimden zaferle çıkacaklarını iddia ediyor. Oysa Türkiye’nin seçim tarihi meydanlardaki kalabalığın sandıklara hiç yansımadığını açıkça gösteriyor.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 116 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1987), [web.archive.org (arşiv bağlantısı)](http://web.archive.org/web/20050302051359/http://www.aksiyon.com.tr:80/yazdir.php?id=1987)
