# Sarkozy kışkırtmaya devam ediyor

*Bilinmeyen-yazar 2011.10.10*

<font class="agenda2NewsSpot">
 Fransa’da önümüzdeki yıl yapılacak cumhurbaşkanlığı seçimleri  yaklaştıkça koltuğunu kaybetmek istemeyen Nicolas Sarkozy bütün  kozlarını sahaya sürüyor.
</font>
<font class="newsDetail">
 <p>
  Ermeni seçmenin oyuna talip olan Fransa lideri Sarkozy, Ermenistan’a yaptığı ziyarette Ankara’yı tehdit etti: “Türkiye, birçok büyük devletin tanıdığı Ermeni soykırımını yıl sonuna kadar tanımazsa, soykırımı inkârı suç sayan tasarının yasalaşması da dâhil diğer bazı girişimlerde bulunuruz.” Anketlere göre rakiplerinin gerisinde bulunan Sarkozy, bu çıkışıyla muhalefetteki sosyalist rakibi Francois Hollande’ye kayan 500 bin civarındaki Ermeni asıllı seçmenin oyunu almayı hedefliyor. Fransa, Ermeni soykırımı iddialarını 2001 yılında çıkardığı bir yasa ile tanımıştı. 1915 olaylarına ilişkin Ermeni iddialarını inkâr edenlerin cezalandırılmasını öngören yasa teklifi ise mayıs ayında yapılan oylamada Fransa senatosunda reddedilmişti. (Ferhan Köseoğlu / Paris)
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-30671-sarkozy-kiskirtmaya-devam-ediyor.html), [web.archive.org (arşiv bağlantısı)](http://web.archive.org/web/20111019083051/http://aksiyon.com.tr:80/aksiyon/haber-30671-sarkozy-kiskirtmaya-devam-ediyor.html)
