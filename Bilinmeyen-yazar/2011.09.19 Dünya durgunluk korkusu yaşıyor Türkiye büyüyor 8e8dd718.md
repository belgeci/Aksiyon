# Dünya durgunluk korkusu yaşıyor, Türkiye büyüyor

*Bilinmeyen-yazar 2011.09.19*

<font class="agenda2NewsSpot">
 Türkiye’nin kaydettiği büyüme, yılın ilk çeyreğinde olduğu gibi ikinci  çeyreğinde de herkesi şaşırttı. Gayri safi yurtiçi hasıla (GSYH), 2011  ikinci çeyreğinde beklentileri aşarak yüzde 8,8 büyüme kaydetti.
</font>
<font class="newsDetail">
 <p>
  Gelişmiş ülkeler durgunluk korkusu yaşarken, uluslararası pek çok kuruluş gelişmiş ekonomilerin büyüme hedefini peş peşe düşürürken Türkiye’nin Çin’den sonra en yüksek büyüme oranını açıklaması, dikkatleri üzerine topladı. Bu gelişme, yabancı basında geniş yer bulurken, ABD’de ekonomi çevrelerinin saygın gazetesi olan The Wall Street Journal, “Türkiye Avrasya’nın yükselen kaplanı olarak şöhretini devam ettirdi” yorumunu yaptı.
  <p>
   Türkiye, açıklanmış veriler içinde Çin’in sağladığı yüzde 9,8’lik büyüme rakamından sonra, dünyada ikinci çeyrekte en yüksek büyüme rakamına ulaşan ülke. AB’nin büyük ekonomileri ile Türkiye arasında ise uçurum var.
   <p>
    Yüksek büyümenin kaynağı ise daha ziyade yatırım ve iç tüketim.
    <p>
     Üretim tarafından baktığımızda, söz konusu dönemde en hızlı büyüyen sektörlerin yüzde 20 ile balıkçılık, yüzde 18,5 ile dolaylı ölçülen mali aracılık hizmetleri, yüzde 14,3 ile mali aracı kuruluşların faaliyetleri, yüzde 13,2 ile inşaat, yüzde 13 ile toptan ve perakende ticaret, yüzde 11,7 ile ulaştırma, depolama ve haberleşme, yüzde 11,2 ile vergi ve sübvansiyonlar olduğunu görüyoruz. İmalat sanayisindeki büyüme de, yüzde 8 seviyesinde.
     <p>
      GSYH’nın tüketim tarafına baktığımızda ise, büyümede yatırımların lokomotif rolü üstlendiğini görüyoruz. Bilhassa özel sektör, gelecekten umutlu olduğunu göstererek yeni yatırımlara girmiş, makine teçhizat alımlarını sürdürmüş, inşaat faaliyetlerini artırmış. Özel sektör sabit sermaye yatırımları, yüzde 8,8’lik genel ortalamaya, yüzde 33,5’lik büyümeyle (Rakam birinci çeyrekte yüzde 38 idi) en yüksek katkıyı yapmış. Kamu yatırımlarındaki oransa yüzde 6,6 (Birinci çeyrekte yüzde 7,4 idi) .
      <p>
       Türkiye, ilk çeyrekte sağladığı yüzde 11’lik büyüme oranıyla dünyada en hızlı büyümeyi kaydetmişti. Son verilerle bu oran da yüzde 11,6 olarak yukarı doğru düzeltildi. Yüzde 8,8’lik büyüme ile de bu yılı ortalama yüzde 7 civarında bir büyüme ile kapatacağı tahmin ediliyor. Avrupa’da bozulan hava ve bunun dünyaya yayılması sebebiyle Türkiye’nin de büyümede ivme kaybetmesi kuvvetle muhtemel ancak diğer ülkelerde olduğu gibi Türkiye’nin gündeminde şu an küçülme diye bir şey yok.
      </p>
     </p>
    </p>
   </p>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30526-284-dunya-durgunluk-korkusu-yasiyor-turkiye-buyuyor.html), [web.archive.org (arşiv bağlantısı)](http://web.archive.org/web/20111007150757/http://www.aksiyon.com.tr:80/aksiyon/haber-30526-284-dunya-durgunluk-korkusu-yasiyor-turkiye-buyuyor.html)
