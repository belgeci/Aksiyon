# Evrene aıt ne varsa...

*Bilinmeyen-yazar Bilinmeyen-tarih*

<div>
 <p>
  <font>
   “İçinde Yaşadığımız Evren” adlı CD ROM bir yıllık titiz bir çalışmanın ürünü. ‘Karadelik nedir? Ufo var mı? Uzayda yolculuk mümkün mü? Uzayda yaşanır mı? Burçlar ve takım yıldızları nedir?  Evrenin ötesinde ne var? Gökyüzünde cisimlerin yerleri nasıl belirlenir? Evrenin neresindeyiz?’ gibi sorulara cevap bulabilirsiniz.
   <br/>
   <br/>
   Yüzünü gökyüzüne çevirenler ve evreni tanımak isteyenlerin ilgisinden kaçmayacak bir evren serisi hazırlanıyor. Bilim adamlarının gelişmiş teleskoplarla izlediği uzayı artık CD ROM’la evlerinizden seyredebileceksiniz. İlk bölümü tamamlanan bu çalışmada gökyüzü, gezegenler, Güneş Sistemi, Samanyolu gibi gökyüzünün derinliklerinde olup bitenlere dair bütün merak ettikleriniz önünüze geliyor.
   <br>
    <br>
     ‘Karadelik nedir? Ufo var mı? Uzayda yolculuk mümkün mü? Uzayda yaşanır mı? Burçlar ve takım yıldızları nedir?  Evrenin ötesinde ne var? Gökyüzünde cisimlerin yerleri nasıl belirlenir? Evrenin neresindeyiz?’ gibi gayet olağan soruların yanında bir yıldıza kendi ismimi verebilir miyim tarzındaki meraklarınıza bile yanıt bulabileceğiniz bir çalışma bu.
     <br>
      <br>
       “İçinde Yaşadığımız Evren” adlı CD ROM bir yıllık titiz bir çalışmanın ürünü. Tamamıyla bilimsel öncelikler gözetilerek gerçekleştirilmiş bir yapım olarak Türkiye’de alanında bir ilk. Gökbilimleri dalında çalışmalar yapan bilim adamları tarafından da ilgiyle karşılanan bu CD ROM, içeriğiyle yeni heyecanlara kapı aralayan bir nitelikte.
       <br>
        <br>
         Evrene dair duyduklarımız ders kitaplarında işlendiği gibi karmaşık bir yapıda çıkmıyor karşınıza. Güneş Sistemi’ni Güneş ve ailesi olarak tanıyorsunuz. Diğer çocukları, komşuları merak ediyorsunuz. Diğer yandan içinde gezindiğiniz sistemi daha iyi tanımanız için geçmişte yapılan araştırmalardan da haberdar edilmeniz amaçlanmış ve bununla ilgili bir bölüme de yer verilmiş.
         <br/>
         <br/>
         Uzay araştırmaları tarihi ilgi çekecek bir tarzda karşınıza çıkıyor. Bu kronolojiyi incelediğinizde İslam dünyasının Batı dünyasına nasıl aktarıldığını, antik dünyanın belli başlı medeniyetlerinin gözlemlerle elde ettikleri verileri de göreceksiniz. Modern çağda uzay araştırmalarının nasıl hazırlandığını irdeleyen bölümler de en az diğerleri kadar heyecan verici.
         <br/>
         <br/>
         CD ROM’daki diğer pratik özellik ise kolay kullanılır bir programlamaya sahip olması. CD ROM’da, evrenin sonsuzluk çağrışımlarıyla büyüleyen yüzlerce resim, etkileyici canlandırmalar ve doyurucu bilgiler, harika bir müzik eşliğinde yer alıyor.
         <br/>
         <br/>
         Projenin metin yazarı ve danışmanı Prof. Dr. Mehmet Emin Özel. ODTÜ Fizik Bölümü mezunu olan Özel, Almanya’da, NASA’da ve Amerika’da çeşitli araştırma ve çalışmalarda bulundu. Uzay Bilimleri Araştırma Merkezi’nin kuruluşunda yer aldı. TÜBİTAK’ın Marmara Araştırma Merkezi Uzay Bilimleri Bölümü’nün kurucu başkanlığını üstlendi. Prof. Dr. Mehmet Emin Özel’in bir çok bilimsel kitabı ve 200 kadar makalesi bulunuyor. (Perspektif Multimedya Ltd:  Tel: 0212- 217 56 22 )
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 23 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11917), [web.archive.org (arşiv bağlantısı)](http://web.archive.org/web/20050228022722/http://www.aksiyon.com.tr:80/yazdir.php?id=11917)
