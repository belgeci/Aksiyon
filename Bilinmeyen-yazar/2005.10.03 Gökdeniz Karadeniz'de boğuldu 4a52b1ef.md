# Gökdeniz Karadeniz’de boğuldu

*Bilinmeyen-yazar 2005.10.03*

<div>
 <p>
  <font>
   Profesyonel Futbol Disiplin Kurulu (PFDK), geçtiğimiz sezonun 27’nci haftasında oynanan Akçaabat Sebatspor-Kayserispor maçına ilişkin bahis skandalı hakkındaki kararını açıkladı.
   <br/>
   <br/>
   Trabzonspor’un millî oyuncusu Gökdeniz Karadeniz’e 10 ay futboldan men ve 60 bin YTL para cezası verdi. Sürenin başlangıcı 8 Eylül. Akçaabat Sebatspor’un o dönemki kaptanı Ogün Temizkanoğlu, kaleci Metin Aktaş ve Bayram Toysal’a da ceza yağdı. Üç futbolcu sahalardan 12 ay men edilirken, 15’er bin YTL para cezasına çarptırıldı. Olaya adı karışan diğer Trabzonsporlu futbolcu ve Gökdeniz’in oda arkadaşı Alişen Kandil’e verilen 12 ay men cezası ise itirafları sebebiyle 8 aya indirildi. Kandil’in para cezası 10 bin YTL.
   <br>
    <br>
     Trabzonspor Başkanı Atay Aktuğ, 8 Eylül’deki sorgusunda PFDK’ya “Bahis oynadım, cahillik ettim. Pişmanım” itirafı yapan Gökdeniz’e verilen cezayı ağır bulduğunu açıkladı. Futbol Federasyonu’nun son olaydaki duyarlılığı diğer olaylarda da göstermesi gerektiğini vurguladı. Futbolcuların karıştıkları olay çok çirkin. Ancak Trabzonspor yönetiminin de olaydan çıkaracağı hisseler var elbette. Bahis skandalı biraz da Gökdeniz için yapılan büyük ve ısrarlı transfer tekliflerini ellerinin tersiyle itmelerinin bir sonucu! Hedefsiz bırakılan bir oyuncunun bunalıma girmesi ve bunun açığa çıkması. Belki de Gökdeniz’i Karadeniz’de boğdular ama farkında değiller.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 461 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22607), [web.archive.org (arşiv bağlantısı)](http://web.archive.org/web/20060106064122/http://www.aksiyon.com.tr:80/yazdir.php?id=22607)
