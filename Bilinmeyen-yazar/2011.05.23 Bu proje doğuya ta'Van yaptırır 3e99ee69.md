# Bu proje doğuya ta’Van yaptırır

*Bilinmeyen-yazar 2011.05.23*

<font class="agenda2NewsSpot">
 Bittiğinde Van’a yılda 4 milyon turist çekmesi tahmin edilen ‘Nevruz Efsaneler Ülkesi’ projesiyle doğunun köklü bir değişim geçireceğini söyleyebiliriz rahatlıkla.
</font>
<font class="newsDetail">
 <p>
  <p class="MsoNormal">
   İran, Irak, Azerbaycan, Ermenistan ve Gürcistan sınırlarına geçiş noktası konumundaki Van, kelimenin tam manasıyla cazibe merkezi hüviyeti kazanacak. Disneyland benzeri eğlence parkı, Türkiye’de bir ilk Çaldıran Savaş Müzesi, Ulusal Spor Müzesi, ticaret üsleri, kongre alanları, hayvanat bahçelerinin yanı sıra 58 bin konut var 20 bin dönüm araziye konuşlanacak proje kapsamında. 3 milyar dolar harcanacağı belirtilen yapım aşamasında 60 bin kişi çalışacak. Başbakan Tayyip Erdoğan açıklamadan önce Zaman gazetesi muhabirine konuşan AK Parti’nin Van milletvekili adaylarından Burhan Kayatürk’ün anlattıklarına göre teknik ve ekonomik fizibilite ABD ve Kanadalı uzmanlarca hazırlandı. Master planını da Amerika’dan bir grup çizdi. Turizm tesisleri 7 bölümden oluşuyor. Günde 45 bin 124 kişi ziyaret edebilecek. 141 bin metrekarelik alanıyla Avrupa ve Ortadoğu’nun en büyük kapalı su parkı da dahil projeye. Açık hava su parkı ise 308 bin metrekareyi kaplayacak. Anadolu 12 bin yıllık tarihî mirasa sahip. Her türlü dinî, kültürel, sanatsal ve politik efsane yaşandı bu topraklarda. “Nevruz Efsaneler Ülkesi projesiyle tarihî efsane ve kültürleri günümüzün, ilim ve teknolojiyle yeryüzüne çıkarmayı planladık. Geçmiş yüzyıllarda, tarihteki olayları görüntülemek için ağırlıkla resim, heykeltıraşlık ve sinema kullanıldı. Tarihteki bütün efsaneleri yer altından yeryüzüne çıkartmaya özen gösterdik.” diyor Kayatürk. Terör ve geri kalmışlık da tarihe karışacak projeyle.
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-29439-bu-proje-doguya-tavan-yaptirir.html), [web.archive.org (arşiv bağlantısı)](http://web.archive.org/web/20110621075301/http://aksiyon.com.tr:80/aksiyon/haber-29439-bu-proje-doguya-tavan-yaptirir.html)
