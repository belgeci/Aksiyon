# Sakaryalı Steve Jobs

*Bilinmeyen-yazar 2011.11.21*

<font class="agenda2NewsSpot">
 Aslında Sakarya Hendek’teki klima fabrikasında çalışan kendi halinde bir elektrik elektronik mühendisiydi.
</font>
<font class="newsDetail">
 <p>
 </p>
 <p>
  Adı, Ufuk Tezcan. Bu satırları yanlış okumuyorsunuz; tablet bilgisayar geliştirdi ve her türlü potansiyelini artırma gayreti içinde. Anakartı da, yazılımı da, dizaynı da ona ait üstelik. Bu konudaki tek arka planı Apple’ın iPad’ini söküp incelemekten ibaret. KOSGEB’in sağladığı 500 bin liralık Ar-Ge inovasyon desteğiyle seri üretime geçmeye çabalıyor. Piyasada 700 liraya alıcıya sunulan 7 inçlik tablet onda sadece 200 lira. Ürününü yerçekimi kanununu fiziğe kazandıran Isaac Newton’dan esinlenerek ‘Izec’ diye isimlendirmiş. İmalat kapasitesini şimdiden ayda 700 tablete çıkarmayı başarmış. 7 ve 10 inçlik iki ebadı bulunan mamulü daha donanımlı hale getirmek için aynı kurumdan 1 milyon lira kredi bekliyor. Halihazırdaki ürünleri navigasyon, kablosuz internet, 2 USB, 1 kulaklık, 1 HDMI çıkışı, mikrofon girişi ve 2 mega piksellik entegre kameraya sahip. Tabletinde Android tabanlı yazılım kullanıyor. Pil konusunda iddialı yalnız: “Vizyondakilerin şarjı 4 saat gidiyor, ürünlerimizinki ise 8 saat.”
 </p>
</font>

## Yorumlar

### vedat çakıroğlu, 2011-11-23
> İlgili haberi daha önce de basın yayından duydum ve imalatçı kişi veya firmanın internet sayfasından ürün alabilmek için irtibata geçmeye çalıştım. Fakat ne telefon ne de e posta yoluyla bir türlü iletişim kuramadım. Sanırım dondurulmuş bir proje olarak kaldı konu...

Kaynak: [www.aksiyon.com.tr](http://www.aksiyon.com.tr:80/aksiyon/haber-31024-sakaryali-steve-jobs.html), [web.archive.org (arşiv bağlantısı)](http://web.archive.org/web/20111227143634/http://www.aksiyon.com.tr:80/aksiyon/haber-31024-sakaryali-steve-jobs.html)
