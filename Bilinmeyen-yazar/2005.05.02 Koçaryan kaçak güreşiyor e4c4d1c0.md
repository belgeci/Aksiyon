# Koçaryan kaçak güreşiyor

*Bilinmeyen-yazar 2005.05.02*

<div>
 <font>
  <img border="0" height="1" src="/web/20051004025556im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051004025556im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Ermenilerin ‘sözde soykırımı’ iddialarının 90’ıncı yılında konuya dair hareketlilik artarak devam ediyor. Başbakan Recep Tayyip Erdoğan’ın 13 Nisan tarihli mektubuna Ermenistan Devlet Başkanı Robert Koçaryan, yazılı bir cevap verdi. Erdoğan mektubunda,  “Tarihçilerin, 1915 dönemine ait olayları, ilgili üçüncü ülkelerde yer alan tüm arşivlerde de araştırarak, bulgularını uluslararası kamuoyuna açıklamaları yolunda ülkenize bir davet yapıyoruz.” demişti.
 </font>
 <p>
  <font class="content">
   Koçaryan, Tiflis üzerinden Ankara’ya ulaşan cevabi yazısında, Erdoğan’a “şartsız görüşelim” mesajı gönderdi. Ancak, mesajında “Geçmişi, bugün ve yarını dikkate almadan tartışamayız.” diyen Koçaryan, görüşmelerin hükümetler düzleminde yapılmasından yana. Koçaryan’ın mesajında, “Karşılıklı ilişkilerin geliştirilmesi sorumluluğu hükümetlerindir ve bunu tarihçilerin sorumluluğuna bırakma yetkimiz yok. Herhangi bir sorunu görüşmek veya tüm önemli sorunları uzlaşmayla çözmek üzere hükümetler arası komisyon kurulabilir.” cümlelerine yer verildi.
   <br>
    <br>
     Erdoğan, hükümetler arası komisyon öneren Koçaryan’ı, siyasi kararlardan önce arşivleri açmaya çağırdı. “Lobiyle bir yere gidilemez. Hodri meydan. Eğer, arşivlerinize göre konuşuyorsanız, açın. Siyaset bilimciler ve tarihçiler uğraşsın.” diyen Erdoğan’ın altı çizilmesi gereken sözlerinden biri de şöyle: “Çıkacak neticeye Türkiye olarak katlanmaya hazırız. Ama Ermeniler de hazır olmalı.” Erdoğan’ın bu teklifine Avrupa Konseyi de destek verdi.
     <br/>
     <br/>
     Türkiye ile Ermenistan arasında üst düzey diyalog yazışmaları yaşanırken, Rusya Federasyonu ve Belçika’da gariplikler cereyan ediyordu. Rusya Federasyonu Federal Meclisi Duma 22 Nisan’daki toplantısında Ermeni iddialarına destek veren bir karar aldı. Türkiye, kararı ‘nota’ ile protesto etti. Belçika’da Türkiye’nin anlayışla karşılaması imkansız gelişmeler meydana geldi. Ermenilerin bu ülkedeki gösteride Türk bayrağını yakmasına tepkiler halen sürüyor. Belçika Meclisi, Ermeni soykırımını inkar edenler için hapis ve para cezası öngören yasa tasarısını  kabul etti. Henüz yasa ülke senatosunca onaylanmadan, ülkedeki 150 bin Türk nüfusa baskı ve tehdit uygulanmaya başlandı. Hedef tahtasına konan isimlerden biri Avrupa’daki ilk Türk asıllı bakan Emin Kır. Belçika’daki Schaerbeek Belediyesi encümen azası  Şevket Temiz de, soykırımı iddiasını kabul etmediği için üyesi olduğu Liberal Parti tarafından disiplin kuruluna sevk edildi. Siyasi manada bunlar olurken 2004’te 15 bin olan Türkiye’ye gelen Ermeni turist sayısının bu yıl daha da yükseleceği tahmin ediliyor. Türk-Ermeni İş Geliştirme Komitesi’nden Nazmi Gül, güvenlik kaygısı içindeki Ermenilerin Türkiye’ye geldikten sonra, endişelerinin yersizliğini anladıklarını söylüyor.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20051004025556js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21103&yorum_id=1), [web.archive.org (arşiv bağlantısı)](http://web.archive.org/web/20051004025556/http://www.aksiyon.com.tr:80/detay.php?id=21103&yorum_id=1)
