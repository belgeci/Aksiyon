# Platini de Erdoğan’a katılıyor lakin!

*Bilinmeyen-yazar 2012.03.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   UEFA Kongresi’nin 36’ncısının evsahipliğinde bizi en fazla, Temmuz 2011’den beri ülke kamuoyundaki yerini koruyan şike davasındaki gelişme ihtimalleri ilgilendiriyordu. Yoksa 34 yıl aradan sonra Avrupa futbolunun Türkiye’de toplanması öyle pek de can alıcı bir gündem değildi.
  </font>
 </div>
 <div id="newsText">
  <font class="detail-text">
   <p>
    Belki, 2020 Şampiyonası için umut ışığı yoklamak dişe dokunur bir yandı sadece. Açılıştaki konuşmasında şiddet ve şikeye karşı kararlı bir tutum sergilendiğini söyleyen Başbakan Recep Tayyip Erdoğan, “Gerçek kişi ve tüzel kişi noktasında değerlendirmeyi iyi yapmak zorundayız. Gerçek kişinin yaptığı suçun cezasını tüzel kişi alırsa olmaz. Burada suçların şahsiliği ilkesiyle bu şikeyi kim işlediyse cezaların caydırıcılığı ilkesiyle en büyük cezayı almalıdır.” diyordu. Teorik bazda; dünyanın en çok izlenen sporundaki belaları “şiddet, şike, yasadışı bahisler, doping, oyunculara baskı-tehdit-zorlama, sözleşmeye riayetsizlik, genç futbolcu ticareti ve para aklama” diye sıralayan UEFA Başkanı Michel Platini de katılıyordu Erdoğan’a. Yalnız hemen problemin pratik zeminine işaret ediyordu: “Başbakan haklı ama sistem uzun süredir böyle. Bedeli kulüpler ödüyor. Başka bir yöntem var mıdır? Bu şartlarda zor.” Futboldaki sorunların bir gecede çözülemeyeceğine de inanıyordu öte yandan. UEFA Genel Sekreteri Gianni Infantino ise Türk gazetecilerin sorularını cevaplarken azami ölçüde dikkatliydi. Şike olayını “Türkiye’nin meselesi” diye niteliyordu: “Olmuş mudur olmamış mıdır, buna Türk Federasyonu ve makamları bakacaktır. Biz ancak UEFA müsabakası çerçevesinde bir şey olursa ya da TFF devreye girmezse devreye gireriz. Şu cümleleriyse bakış açılarının özüydü: “Sürecin uzun sürdüğünü görüyoruz. Disiplin prosedürünün ceza yargısından ayrılması gerekir. Biz biriyle ilgiliyiz. En kısa zamanda olması iyidir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32143-platini-de-erdogana-katiliyor-lakin.html), [web.archive.org (arşiv bağlantısı)](http://web.archive.org/web/20130825114257/http://www.aksiyon.com.tr:80/aksiyon/haber-32143-platini-de-erdogana-katiliyor-lakin.html)
