# Körler sağırlar

*Bilinmeyen-yazar Bilinmeyen-tarih*

<div>
 <p>
  <font>
   Newsweek dergisinin son sayısında AKP’nin siyasi geleceğiyle ilgili bir yazı Türk medyasında büyük ilgi gördü. Yazının bir yerinde geçen AKP’nin ‘generallerle çatışacağı’ ifadesi öne çıkarıldı. Halbuki bu haberdeki imzalardan biri Sami Kohen’e ait. Yazı gerçekten olumsuz ve tahrikkâr denecek bir üslupla başlıyor. Tayyip Erdoğan’ın misafirlerine ikram etmek için buzdolabında bulundurduğu bira kutularını bir tv kamerasından gizlemeye çalıştığı şeklinde olumsuz bir girişle başlayan yazıda, Türkiye’de laikleri tedirgin eden muhtemel bir AKP iktidarının Batılılar’ı da tedirgin etmesi gerektiği belirtiliyor.
   <br/>
   <br/>
   Ancak ardından AK Parti’nin önceki siyasi İslami çizgiden çok farklı olduğunu, merkez binalarındaki personelin hepsi başı açık genç kızlardan oluştuğunu, Meclis’te Keşif Güç’ün süresini uzatma yönünde oy kullandıklarını belirtiyor ve aslında olumlu bir temenniyle sona eriyor: “AK Parti’nin insan hakları ve demokrasiyle ilgili tutumu Avrupa’nın da beklentilerine uygun. Şayet Türkiye bu ılımlı İslami çizginin iktidarına izin verirse gerçekten demokrasi olduğunu isbat etmiş olur.”
   <br/>
   <br/>
  </font>
 </p>
 <p>
  <font>
   (Bu yazı 43 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1624), [web.archive.org (arşiv bağlantısı)](http://web.archive.org/web/20050301174004/http://www.aksiyon.com.tr:80/yazdir.php?id=1624)
