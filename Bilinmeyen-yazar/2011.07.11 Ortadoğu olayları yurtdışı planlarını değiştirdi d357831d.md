# Ortadoğu olayları yurtdışı planlarını değiştirdi

*Bilinmeyen-yazar 2011.07.11*

<font class="agenda2NewsSpot">
 <p class="BasicParagraph">
  <span lang="EN-GB">
   Arap Baharı’nın rüzgârı Süvari Giyim’in rotasını da Balkan ülkelerine çevirmiş. Şimdilerde Ortadoğu’da insanlar kıyafete para verme yerine yiyecek stoklamayı tercih ediyorlarmış.
  </span>
  <p class="BasicParagraph">
   <span lang="EN-GB">
   </span>
  </p>
 </p>
</font>
<font class="newsDetail">
 <p>
  <p class="BasicParagraph">
   <span>
    Türkiye’nin önde gelen erkek giyim markalarından Süvari, son yıllarda yurtdışındaki mağazalaşma atağı ile dikkat çekiyor. Şirket, yurtdışında çok hızlı ilerleyip, daha sonra geri adım atmak yerine, temkinli ve sağlam bir strateji izliyor. Her ülkeden gelen mağaza talebine cevap verilmiyor. Süvari Giyim Yönetim Kurulu Başkanı Ahmet Coşkun, Ortadoğu’daki karışıklıkların yurtdışı operasyonlarını olumsuz etkilemeyeceğini, sadece planları değiştirebileceğini söylüyor. 2011 yılında ilk hedeflerinin Ortadoğu olduğunu belirten Coşkun, olayların uzaması hâlinde önceliğin Doğu Avrupa ve Balkanlara yöneleceğini vurguluyor. Ahmet Coşkun, Süvari’nin hedefleri ve yurtdışı operasyonlarıyla ilgili gelişmeleri Aksiyon’a anlattı.
   </span>
  </p>
  <p class="2011soru">
   <span lang="EN-GB">
    -Süvari, 2011 yılında nasıl bir mağazalaşma stratejisi izliyor?
   </span>
  </p>
  <p class="2011yenimetin">
   <span>
    Yıl sonu itibariyle toplam 100 mağazaya ulaşmayı hedefliyoruz. Bunların 30’u yurtdışında olacak. Şu anda yurtdışında 21 mağazamız var. En son Rusya’da açtık. Yıl sonuna kadar yine Rusya’da 2, Kazan, Nepal, Kazakistan ve Azerbaycan’da da mağazalarımız açılacak. Suriye’den de teklif vardı ama olaylardan dolayı erteledik. Kuzey Irak’tan bize teklif var ama oradaki operasyonu erteledik, çünkü yeterli standartlara sahip değiller. Mesela biz üç yıl önce İran’a girmiştik. 3 ayda ürünlerimizin taklidi çıktı. Bu da yetmedi adam taklit ürünlerimizi mağazaya getirip bize satmaya çalıştı. İşin kötüsü bu durumu şikâyet edeceğimiz bir merci de yok. Bu yüzden bazı pazarlara girerken standartlara dikkat etmek gerekiyor.
   </span>
  </p>
  <p class="2011soru">
   <span lang="EN-GB">
    -Ortadoğu olayları Süvari’nin yurtdışı faaliyetlerini nasıl etkiledi?
   </span>
  </p>
  <p class="2011yenimetin">
   <span>
    2011 yılında yurtdışı stratejimizde öncelik Ortadoğu ülkelerindeydi ancak yaşanan olaylar sonucu planlarda değişiklik yapabiliriz. Olaylar uzarsa, ilk hedefimiz Doğu Avrupa ve Balkan ülkeleri olacak. Şu ana kadar olaylardan en fazla etkilenen Yemen mağazaları oldu. Yemen’de üç mağazamız var, faaliyetlerine devam ediyorlar ancak alışveriş büyük ölçüde azaldı. İnsanlar bu dönem daha çok gıda stoklamayı tercih ediyor ve giyime yatırım yapmak istemiyor. Buna rağmen mağazalar faaliyete devam ediyor.
   </span>
  </p>
  <p class="2011soru">
   <span lang="EN-GB">
    -Neden yeni hedef olarak Balkanları seçtiniz?
   </span>
  </p>
  <p class="2011yenimetin">
   <span>
    Öncelikle yakın coğrafyalardaki ve vizesiz seyahat edebildiğimiz ülkelere ağırlık vermek istiyoruz. Bu tercihimizde kültürel yakınlık da önemli bir faktör. Balkan ülkelerinin Türkiye ile çok yakın tarihî ve kültürel bağları var. Oralarda hâlâ ciddi Türk nüfusu yaşıyor. Bu açıdan Balkanları önemsiyoruz.
   </span>
  </p>
  <p class="2011soru">
   <span lang="EN-GB">
    -Yurtdışı mağazalarını bayilik sistemiyle mi açıyorsunuz?
   </span>
  </p>
  <p class="2011yenimetin">
   <span>
    Yurtdışı ve içindeki bütün mağazalar ya kendi mağazamız ya da ortaklık yoluyla açıyoruz. Ortaklarla açtığımız mağazaların işletmeciliğini de biz yapıyoruz. İsim hakkı verilmek suretiyle açılan mağazalarda sorunlar yaşanabiliyor. Markalar yarı yolda bırakılabiliyor. Biz, işimizi tam tarif ettiğimiz çerçeve ve standartta yapacak insanlarla çalışmayı tercih ediyoruz.
   </span>
  </p>
  <p class="2011soru">
   <span lang="EN-GB">
    -Bu zor bir yöntem değil mi?
   </span>
  </p>
  <p class="2011yenimetin">
   <span>
    Haklısınız, zor belki ama daha sürdürülebilir. Böylelikle daha sağlam gittiğimizi düşünüyoruz. Ya tutarsa mantığı ile iş yapmıyoruz.
   </span>
  </p>
  <p class="2011soru">
   <span lang="EN-GB">
    -Hükümetin Türk markalarına yurtdışı için verdiği Turquality desteğinden faydalanıyor musunuz?
   </span>
  </p>
  <p class="2011yenimetin">
   <span>
    Devlet yurtdışı mağazalarında 3 yıl için kiranın yarısını ödüyor. Reklamın da yarısını karşılıyor. Devletin desteği üç aşamalı bir uygulama. Ofis desteği, marka desteği ve son aşama olarak Turquality. Biz henüz firma olarak Marka
    <span>
    </span>
    desteği alıyoruz Turquality desteği aşamasına geçmedik. Mağazalaşma ve büyüme planlarımızı da zaten devlet desteklerine göre yapmıyoruz. O destek olmadan ayakta kalabilmek için çalışmalar yapıyoruz. Bizim için süreklilik önemli.
   </span>
  </p>
  <p class="2011soru">
   <span lang="EN-GB">
    -Bu desteği aldıktan sonra devamını getiremeyenler oluyor mu?
   </span>
  </p>
  <p class="2011yenimetin">
   <span>
    Bazı firmalar devletin ofis destek süresi bitince mağazasını kapatıyor. Ya da kapatmak zorunda kalıyor çünkü kâr edemiyor. O belgeleri henüz hak etmeden destek alanlar oluyor ama sonunu getiremiyorlar.
   </span>
  </p>
  <p class="2011soru">
   <span lang="EN-GB">
    -Süvari’nin 2010 yılı cirosu ne oldu?
   </span>
  </p>
  <p class="2011yenimetin">
   <span>
    2010 yılını 100 milyon TL ciro ile kapattık. 2011 yılında hedefimiz 140 milyon TL.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29928-16-ortadogu-olaylari-yurtdisi-planlarini-degistirdi.html), [web.archive.org (arşiv bağlantısı)](http://web.archive.org/web/20111230164747/http://www.aksiyon.com.tr:80/aksiyon/haber-29928-16-ortadogu-olaylari-yurtdisi-planlarini-degistirdi.html)
