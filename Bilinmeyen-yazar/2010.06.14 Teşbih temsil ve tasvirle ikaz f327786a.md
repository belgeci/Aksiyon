# Teşbih, temsil ve tasvirle ikaz

*Bilinmeyen-yazar 2010.06.14*

<font class="agenda2NewsSpot">
 O’nun nübüvvetini güçlendiren Kur’an, uyarırken kullandığı yöntemle de farkı hissettiriyor.
</font>
<font class="newsDetail">
 <p>
  <p class="MsoNormal">
   Kur’an-ı Kerim’in beyanına göre insanın yaratılması, toprak aşamasından ruh üflenmesine kadar altı ayrı safhada gerçekleşmiştir. Yaratılmasını Cennet’te tamamlayan insan, yeryüzünü imar etmek ve Cennet’te gördüğü nizamı burada da uygulamak için arza gönderilmiştir. Yerküreye visalinden sonra da başıboş bırakılmamış, yine kendi içinden çıkan peygamberlerin yönlendirmesiyle Cennet’e ulaştıracak yollara işaret edilmiştir. Böyle bir sürece girmenin akabinde de sınıflara ayrılmıştır ki burada temel peygamberlere tabiiyet esasına bağlanmıştır. İlahî mesaja itaat edenler mümin, karşı gelenler kâfir ve şeklen tamam deseler de kalben inkâr edenlerse münafık kategorisinde dâhil edilmiştir. İlk zümre içinde peygamberler, onların yakın dostları ve Hak katında ismen zikredilmeye liyakat kesbedenler yer almaktadır. İşte Kur’an söz konusu grupların vasıflarını ve karakter yapılarını çoğu defa teşbih, temsil ve tasvirler ışığında muhatabına iletmekte ve bunlardan kıyamete kadar gelecek nesillere davranış modelleri sunmaktadır. Prof. Dr. Ömer Çelik imzalı “Teşbih, Temsil ve Tasvirler Işığında Kur’an’da İnsan” isimli kitap da bu hususları kapsamlı irdeleyen bir çalışma. Üç bölüm ve birçok alt başlıktan müteşekkil eser 440 sayfa. Muhtevanın ayrıntılarına gelince… Yazar araştırmasında evvela insanın yaratılış evrelerine ana hatlarıyla değiniyor. Burada da toprak, çamur, yapışkan çamur, havada kurumuş çamur, şekillenmiş balçık, ateşte pişmiş çamur gibi safhalar ve ruhun üflenmesi kademesinin yanı sıra ona verilen özellikler sıralanıyor. İkinci kısım mümin, kâfir ve münafık ayırımına ayrılmış. Mümini anlatırken dikkat çekilen modellerse başta Hz. Muhammed peygamberler ve ashabları. Son bölüm mukayeseli teşbih, temsil ve tasvirlere ayrılmış. İnfak ve dil kullanımı gibi unsurlar mümin ve kâfir ile münafık arasındaki farkları gösterme gayesi ile ayraç vazifesi görmüş. Hak ile batıl keskin çizgisi ise Takva ve Dırar Mescidi misalleri hatırlatılarak, rıza çizgisi somutlaştırılıyor.
  </p>
  <p class="MsoNormal">
  </p>
  <p class="MsoNormal">
   TEŞBİH TEMSİL VE TASVİRLER IŞIĞINDA KUR’ÂN’DA İNSAN
  </p>
  <p class="MsoNormal">
  </p>
  <p class="MsoNormal">
   Prof. Dr. Ömer Çelik
  </p>
  <p class="MsoNormal">
   Işık Akademi Yayınları
  </p>
  <p class="MsoNormal">
   440 sayfa
  </p>
  <p class="MsoNormal">
   02163184288
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27011-tesbih-temsil-ve-tasvirle-ikaz.html), [web.archive.org (arşiv bağlantısı)](http://web.archive.org/web/20100625150925/http://www.aksiyon.com.tr:80/aksiyon/haber-27011-tesbih-temsil-ve-tasvirle-ikaz.html)
