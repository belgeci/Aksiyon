# O artık hür General mi?

*Bilinmeyen-yazar 2010.05.03*

<font class="agenda2NewsSpot">
 Genelkurmay Başkanı Orgeneral İlker Başbuğ’un, görev süresinin dolduğu 29 Nisan 2010 tarihinden itibaren, 30 Ağustos’u beklemeden emekliliğe ayrılması mı gerekiyor?
</font>
<font class="newsDetail">
 <p class="MsoNormal">
  Sosyal Güvenlik Uzmanı Ali Tezel’e göre evet: “67 yaşını doldurduktan sonra bir gün dahi görevde kalamaz.” Ancak aksini savunanlar da var. Örneğin Askerî Yargıtay Onursal Üyesi Ali Fuat Kayacan: “Yaş haddi ne zaman dolarsa dolsun, emeklilikler 30 Ağustos’ta yapılır.” Pratikte, Anayasa Mahkemesi Başkanlığı ve Yargıtay Cumhuriyet Başsavcılığı gibi makamlardaki üst düzey bürokratlar, çalışma yaş sınırları biter bitmez kanun gereği emekliye ayrılıyorlar. Buna Türk Silahlı Kuvvetleri (TSK) mensupları da dahil. Ancak 5434 sayılı Emekli Sandığı Kanunu’nun 105’inci Maddesi’nin son fıkrasında şöyle bir hüküm söz konusu: “TSK mensuplarının 5434 sayılı kanunun 40’ıncı maddesindeki yaş hadleri sebebiyle emeklilik işlemleri 1 Eylül tarihinde yapılır.” Tezel, “Ama genelkurmay başkanları istisna” diyor. Bu görevdekilerin yaş hadleri 926 sayılı Türk Silahlı Kuvvetleri Personel Kanunu’nun 49’uncu Maddesi’nin ‘h’ Fıkrası’nda düzenleniyor. Yani Emekli Sandığı Kanunundaki 1 Eylül hükmü onları kapsamıyor. Sözü geçen fıkrada, “Genelkurmay Başkanı, Kara, Deniz ve Hava Kuvvetleri Komutanlığı yapmış orgeneral-oramiraller arasından Bakanlar Kurulu’nun teklifi üzerine Cumhurbaşkanı’nca atanır ve (b) bendinde gösterilen miktarlar dışında tutulur.” deniyor. B bendinde, 30 Ağustos tarihi esas alınıyor. Bugün Gazetesi’nin ortaya attığı iddianın tam cevabı merak ediliyor?
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26692-11-o-artik-hur-general-mi.html), [web.archive.org (arşiv bağlantısı)](http://web.archive.org/web/20101120085722/http://aksiyon.com.tr/aksiyon/haber-26692-11-o-artik-hur-general-mi.html)
