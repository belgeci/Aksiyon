# İtalyan makyajlı Türk malı takımlar

*Bilinmeyen-yazar 2005.08.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Carlo Potti adı altında 13 yıldır faaliyet gösteren Cardiff Giyim, yeni sezona iddialı hazırlanıyor. Anadolu’ya açılmayı hedeflediklerini söyleyen şirketin Yönetim Kurulu Başkanı Mustafa Bozkurt, “Kendi ülkelerinde markalaşamayanın başka bir ülkede tutunması çok zor.” yorumunda bulunuyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Carlo Potti adı altında 13 yıldır müşterilerine hizmet veren Cardiff Giyim, yeni dönemde Anadolu’ya açılmaya hazırlanıyor. Başta Avrupa olmak üzere Asya ve Ortadoğu’da birçok ülkeyle ticari ilişkileri bulunan şirketin Yönetim Kurulu Başkanı Mustafa Bozkurt, yurt dışı açılımlarının rotasını iç piyasaya çevirdiklerini söylüyor. Kendi ülkesinde markalaşamayan ürünlerin Türkiye dışında satılmasının güçlüğüne dikkat çekerek, “Bizimki geç oldu, ama sağlam olacak, inşallah.” diyor. Piyasanın önünde iş yapmanın her zaman kazanç sağladığını belirten Bozkurt, her şeyin para kazanmak anlamına gelmediğini söylüyor.
   <br>
    <br>
     Modayı takip etme, müşteriyle direkt temas kurma, kaliteli mal ve hedef kitlenin beklentilerine her daim cevap verebilecek atılımları yapma, sektörde tutunabilmenin olmazsa olmazları. Cardiff Giyim’in, yeni dönemde hedef olarak neden Anadolu’ya açılmak istediğini, “Sektörde markalaşma adına hakim olan görüş şudur. Öncelikle iç piyasada yer edinirsiniz. Ardından ülke haricinde iş yapmaya çalışırsınız. Bizim öncelikle Türkiye dışına açılmamız kendi adımıza bazı ufak tefek problemlere sebep oldu. Şimdi son kararımızla bunların üstesinden geleceğiz.” sözleriyle açıklıyor, Mustafa Bozkurt. Aslında firmanın çalıştığı alan itibariyle dış ticarete yönelmesinden başka alternatifi de yoktur. İstanbul Lâleli pazarının Rusya başta olmak üzere Orta Asya’ya yöneldiği göz önüne alındığında Cardiff’in gerekçesi de ortaya çıkmış oluyor.
     <br/>
     <br/>
     Marka müşteriyi bilinçlendiriyor
     <br/>
     <br/>
     Mustafa Bozkurt, markalaşmanın tüketici üzerinde olumlu etkileri olduğu düşüncesinde. Eskiden insanların giyim eşyası alırken “Üzerime olsun da nasıl olursa olsun.” mantığıyla hareket ettiğini, şimdi ise drop’undan kumaş rengine kadar her ayrıntıyı sorguladığını hatırlatıyor. “İşte büyük firmaların İstanbul’da başardığı bu güzel bilinçlenmeyi biz de Cardiff olarak Anadolu’da yakalamayı tasarlıyoruz. Oralara açılmamızın bir sebebi de bu aslında.” diyor. Peki, iç piyasada hedef kitle neden Cardiff Giyimi seçsin? Bu sorunun cevabını üç maddeyle özetliyor: Uzun vade, kaliteli mal ve fiyat uygunluğu.
     <br/>
     <br/>
     “Profesyonel başlayan profesyonel, amatör başlayan amatör hareket eder.” mantığıyla hareket ettiklerini belirten Mustafa Bozkurt, temel sıkıntılarının mal satmak değil, iyi iş yapmak olduğuna dikkat çekiyor. “Bu yüzden üretimden tüketiciye ulaşılan son noktaya kadar her aşamayı yeni başlıyor gibi titiz takip etme niyetindeyiz.” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22288), [web.archive.org (arşiv bağlantısı)](http://web.archive.org/web/20070406020718/http://www.aksiyon.com.tr:80/detay.php?id=22288)
