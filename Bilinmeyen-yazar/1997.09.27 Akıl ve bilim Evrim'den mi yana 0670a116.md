# Akıl ve bilim Evrim'den mi yana?

*Bilinmeyen-yazar 1997.09.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Evrim teorisine göre, insan olsun, diğer canlılar olsun, herbirinin ilkleri ayrı ayrı yaratılmamış, daha önce varolmuş bir başkasının uzun zaman içinde değişmesinden (evrimleşmesinden) oluşmuştu.
  </font>
 </div>
 <div id="newsText">
  <font class="detail-text">
   Bu teori, kaynakları orijinalliğini yitirmiş Musevilik ve Hıristiyanlığa bakarak bütün dinlerin bilimle çeliştiğini iddia edenler için(*), hatta daha da ileri giderek Yaratıcı'yı inkarda bilimi kullanmak isteyenler için ilk bakışta bulunmaz bir fırsat gibi gözüküyordu. Ne var ki geçen zaman içinde yapılan araştırmalarla,
   <br/>
   <br/>
   Yeni türlerin ortaya çıkışında önemli rol oynadığı söylenen ortam şartlarındaki değişimin, sadece genetik programda zaten var olan adaptasyon kabiliyetinin ortaya çıkmasına yaradığı, genetik program değişmedikçe canlının kalıcı olarak değişmeyeceği, biyolojik bilimlerin gelişmesiyle kesinleşince,
   <br/>
   <br/>
   Yer tarihinde görülen her  türün, ortaya çıktığı andan nesli tükeninceye kadar (yüzbinlerce yılmilyonlarca yıl yaşasa da) bellibaşlı karakterlerinin korunduğu, görülen değişikliklerin ayrıntılardan ileri gitmediği gerçeği(**) fosiller sayesinde anlaşılınca,
   <br/>
   <br/>
   Daha da önemlisi BalıkAmfibiSürüngenKuşMemeli gibi birbirinden çok farklı hayvan sınıflarının (aynı şekilde bitki sınıflarının) birinin diğerinden evrimleştiğini gösterecek, çok sayıda olması gereken ara canlılara ait fosil arayışları tam bir  hayal kırıklığıyla sonuçlanınca, teori değiştirilmiş, bu defa da çok hızlı evrim veya sıçramalı evrim düşüncesi  benimsenmek zorunda kalınmıştı.
   <br/>
   <br/>
   Yavaşı tutmayınca çok hızlısı
   <br/>
   <br/>
   Bu yeni düşünceye göreyse,  ata varsayılan canlının genetik programında gerekli değişikliklere yol açacak mutasyonlar (hem tesadüfi varsayılmalarına hem de "büyük çoğunluğu zararlı" olarak bilinmelerine rağmen) ;
   <br/>
   <br/>
   Yeni ortam şartları neyi gerektiyorsa ona göre yeni özellikleri yeni ortamına gitmeden önce lütfedecek şekilde gerçekleşiyor (evrimleşerek ilk amfibi türünü oluşturduğu iddia edilen balık grubunun karaya çıkmadan önce dörder yüzgecini dörder ayağa dönüştürmek gibi),
   <br/>
   <br/>
   Grubun hem erkek hem dişilerinde  aynı hedefe doğru eşzamanlı olarak gerçekleşiyor (her türün çiftler halinde yaratıldığı kabul edilmediği sürece erkek-dişiliğin yeryüzünde ilk defa nasıl ortaya çıktığının izahı da ayrı bir problem),
   <br/>
   <br/>
   Çoğalmalarını engelleyecek, döllenmeyi-gelişimi-doğumu-büyümeyi aksatacak her inceliği dikkate alacak yani nesillerini sürdürmelerini arzulayacak tarzda gerçekleşiyor,
   <br/>
   <br/>
   Bütün bu değişiklikler delil olarak fosil bırakmayacak kadar az zamanda gerçekleşiyor ve böylece, makromutasyon denilen hayali mekanizmayla bambaşka bir canlı kendiliğinden ortaya çıkıyordu!
   <br/>
   <br/>
   Genetik programa yeni bilgiler eklenmesini, baştan sona yeni düzenlemeler yapılmasını gerektiren bu değişikliklerin akıl, bilgi, gaye, irade, güç... ahibi bir varlık olmadan kendi kendine gerçekleştiği iddiası inandırıcı mıydı?
   <br/>
   <br/>
   Yarasa ve balinaların dört ayaklı hayali ataları
   <br/>
   <br/>
   Teoriye göre, yarasa ve balinaların, meçhul birer kara memelisi türünden çok kısa zamanda evrimleşerek uçmaya ve denizde yaşamaya başladıkları kabul ediliyordu! Delil mi? Bu her iki memeli de kara memelilerinden daha sonra ortaya çıktıklarından, atalarının onlar olması gerekiyordu o kadar. Eğer balinaların daha önce ortaya çıktığı  anlaşılsaydı bu defa karadaki memelileri oluşturmak için onlardan bazılarının karaya çıktığı söylenecek, yarasalar önce çıksaydı onlardan bir kısmı uçmaktan vazgeçirilecekti.
   <br/>
   <br/>
   Özetle bu şekilde, jeolojik tarih boyunca toplamları belki de yüzmilyonları aşacak değişik tipteki canlının ortaya çıkışı, bir yaratıcıya ihtiyaç kalmadan güya "akılcı" ve "bilimsel olarak" izah edilmiş oluyordu.
   <br/>
   <br/>
   Yaratılışın delilleri
   <br/>
   <br/>
   Şimdiki hallerinden pek farklı olmayan bir şekilde yaratıldıkları kabul edilmedikçe farklı canlıların ortaya çıkışı nasıl açıklanacaktı? Yılın on ayını özel kürek ayaklarıyla kazıp girdiği toprak altında uyuyarak geçiren, bu devrede %60'a kadar su kaybedebilen Arizona çöl kurbağası (ölüm sınırı insanda %15, devede %30) bu özelliklerine baştan beri sahip değilse çölde neslini nasıl sürdürebilmişti? Yarasaya dönüşecek sivrifare benzeri hayali mahluk grubunun her nedense aşırı uzayan ön ayakları uçurucu kanat haline gelmeden önce onlara nasıl bir üstünlük sağlamıştı ki doğal seçilim ile hayatta kalabilmişlerdi?
   <br/>
   <br/>
   Çeşitlilik niyetiyle, yaşamaları istenen ortamın gerektirdiği özelliklerle donatılıp ekolojik dengenin bir unsuru olarak yaratıldıklarının kabulü daha mantıklı değil miydi? Zaten fosiller de her canlının ortaya çıkışından nesli tükeninceye kadar temel karakterlerini koruduğunu göstermiyor muydu?
   <br/>
   <br/>
   Yeni canlılara ait fosillerin çok sayıda çeşidi ortadan kaldıran afet dönemlerinin zorlaşan (doğal seçilim ve mutasyonlar için oldukça uygun) hayat şartları sırasında değil de, şartlar normale döndüğü zaman ortaya çıkmaları yaratılış anlamına gelmiyor muydu?
   <br/>
   <br/>
   İnancın mantığı
   <br/>
   <br/>
   Sanatlı herşey  için  "Sanatkar" şart değil miydi?
   <br/>
   <br/>
   Genetik program için bir "Programlayıcı"nın varlığı mutlaka gerekmiyor muydu?
   <br/>
   <br/>
   "Omnis vivum ex vivo; hayat sadece hayattan gelir; canlıyı, ancak canlı oluşturur" kaidesinin de gereği olduğu üzere; yeryüzündeki hayat, ancak Hay (hayat sahibi) bir varlıktan kaynaklanabileceğini ima etmiyor muydu?
   <br/>
   <br/>
   Büyük çoğunluğu günümüzde yaşamadığı halde milyonlarla ifade edilecek kadar çok canlı çeşidi, her sanatkarın eserlerini bir sergi açarak sergilemek istemesi gibi "Yaratan"ın kendi sanatının, isim ve sıfatlarının sınırsız güzelliklerini hem bizzat görmek hem de akılşuur verdiği yaratıklarına göstermek istemesinden dolayı değilse nedendi?
   <br/>
   <br/>
   Yaratılış ve Evrim bağdaşabilir mi?
   <br/>
   <br/>
   Allah (cc) sınırsız kudret sahibi olduğundan, O'nun için kolaylık-zorluk olmadığından yeni bir türü bir başka canlıdan yaratmaya ihtiyacı yoktu; aynı cinse bağlanacak kadar benzerleri olsa bile...
   <br/>
   <br/>
   Verilerin aynı olduğu iki teori arasındaki fark sadece yorum farkıydı. Bu da O'na inanmayıştan, varlığına inanılsa bile, O'nu isim ve sıfatlarının tarif ettiği şekilde tanımayıştan, varlık aleminin varediliş gayesini bilmeyişten kaynaklanıyordu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=505E0428E02B63665F915C6356A4C568?newsId=3005), [web.archive.org (arşiv bağlantısı)](http://web.archive.org/web/20120721032620/http://www.aksiyon.com.tr:80/aksiyon/newsDetail_getNewsById.action;jsessionid=505E0428E02B63665F915C6356A4C568?newsId=3005)
