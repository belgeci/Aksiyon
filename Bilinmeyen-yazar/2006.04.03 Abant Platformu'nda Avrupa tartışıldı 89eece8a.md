# Abant Platformu’nda Avrupa tartışıldı

*Bilinmeyen-yazar 2006.04.03*

<div>
 <p>
  <font>
   Gazeteciler ve Yazarlar Vakfı’nca organize edilen ve artık uluslararası nitelik kazanan Abant Platformu’nun 10’uncusu, Fransa’nın başkenti Paris’te yapıldı.
   <br/>
   <br/>
   Türk ve yabancı akademisyenlerin büyük ilgi gösterdiği toplantıda Avrupa’nın özellikle de Fransa’nın geleceği tartışıldı. Öğrenci olayları sebebiyle son dönemlerde sıkıntılı günler geçiren Fransız akademisyenler, gittikçe artan ulus bilincinin Avrupa Birliği’ni tehdit ettiğini vurguladı. ‘Cumhuriyet, çoğulculuk ve Avrupa’ başlığı altında, Fransız solunun toplantı merkezi Maison de la Mutualite’de bir araya gelen katılımcılara göre son yıllarda Avrupa ülkelerinde ulus çıkarlarının öne çıkmasıyla AB ikinci plana atılıyor. Toplantıda Türkiye–Fransa ilişkileri ile Türkiye’nin üyeliğinin AB açısından sonuçları da ele alındı. Fransız akademisyenler din ve coğrafi fark gerekçeleri ile Türkiye’nin dışlanmasına karşı çıktı.
   <br>
    <br>
     Toplantıda Avrupa’daki nüfus yaşlanması ve demografik sorunlar da irdelendi. Paris EHESS Sosyal Bilimler Okulu Başkanı Pierre Manent, ünlü sosyologlar Prof. Alain Touraine,  Prof. Nilüfer Göle, Gilles Kepel ile Yargıtay Onursal Başkanı Sami Selçuk, Prof. Ahmet İnsel, Prof. Orhan Güvenen, Prof. Asaf Savaş Akad ve Prof. Kenan Gürsoy gibi isimlerin de katıldığı toplantı, ‘Nasıl bir Avrupa’ tartışması ile sona erdi.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 849 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23823), [web.archive.org (arşiv bağlantısı)](http://web.archive.org/web/20070808030853/http://www.aksiyon.com.tr:80/yazdir.php?id=23823)
