# Çin Seddi'ni neden aşamadık?

*Bilinmeyen-yazar 2008.08.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çin’de ilk sıraları alan ülkeler, bir tek olimpiyatta, Türkiye’nin şu ana kadar katıldığı tüm olimpiyatlardaki kadar madalya topladı. Bir asırdır olimpiyatlara katılmamıza rağmen madalyada neden hâlâ iki elin parmaklarını geçemiyoruz?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131190642im_/http://www.aksiyon.com.tr/resim/716/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131190642/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131190642/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131190642oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131190642oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Pekin Olimpiyatları’nı 8 madalyayla tamamladık. Dört yıldır hazırlandığımız olimpiyatlardaki madalya tablomuzdan sokaktaki vatandaştan tutun da Başbakan Tayyip Erdoğan’a kadar kimse memnun kalmadı. Üstelik Amerikalı rekortmen yüzücü Michael Phelps’in tek başına kazandığı 8 altın madalyayı duyanlar, hep bir ağızdan ve yüksek sesle ülkemizdeki spor sistemini ve sporcularımızı eleştirmeye başladı.
   <br>
    <br>
     204 ülkenin katıldığı olimpiyatlarda 70 milyonluk Türkiye’nin madalya sıralamasında layık olmadığı bir yerde bulunduğunu söylemek için spor otoritesi olmaya gerek yok. Hani Anadolu insanının çok güzel bir tabiri vardır; ‘Görünen köy kılavuz istemez’ diye… İşte Pekin’deki halimiz görünen köy misaliydi. Çin’de ilk sıraları alan ülkeler bir tek olimpiyatta, Türkiye’nin şu ana kadar katıldığı tüm olimpiyatlardaki madalya sayısı kadar madalyayı boyunlarına asıp gitti. Peki, yaklaşık yüz yıldır olimpiyatlara katılmamıza rağmen acaba neden her seferinde istikrarsız ve bir elin parmağını geçmeyen madalyalarla dönüyoruz? Acaba neden 28 olimpik spor dalının sadece üç-beşinde finale kalıyoruz? Acaba neden hep bir avuç sporcuyla ve aynı isimlerle olimpiyatlara iştirak ediyoruz? İlk önce bu temel soruların cevaplarını arayıp daha sonra da 2008 Pekin Olimpiyatları’ndaki başarısızlığımızı değerlendirmeye çalışalım.
     <br/>
     <br/>
     SAĞLIK İÇİN SPOR YAP, BAŞARILI OL
     <br/>
     <br/>
     Yıllardır siyasi meselelerle boğuşan ülkemiz sanat, kültür ve spora bir türlü gerekli ilgiyi gösteremedi. Konumuz olan sporun dünyada yapılan iki türü bulunuyor. Birincisi; sağlık için kitlelerin yaptığı, günümüz tabiriyle rekreasyon sporu. İkincisi; tamamen insan fizyolojisini ve psikolojisini zorlayan, uzun emekler harcanarak yapılan zirve, yani günümüz tabiriyle performans sporu.
     <br/>
     <br/>
     Zirve sporunu yapanlar; Avrupa ve dünya şampiyonaları ile olimpiyatlarda madalya mücadelesi veriyor. Performans sporu yapanların keşfedildiği yer ise rekreasyon alanları. Bu alan öylesine geniş ki… Anaokulundan başlıyor, mahalle kulüplerine, polis teşkilatına ve üniversitelere kadar uzanıyor. Toplumun her kesiminden her yaştan insanın özellikle de çocukların hem fiziksel hem ruhsal gelişimlerine büyük katkı sağlıyor rekreasyon sporu. Bu alanın olmadığı Türkiye’de ne yazık ki uluslararası alanda elde edilmeye çalışılan başarılar günü kurtarmak ve geçici olmaktan ileriye gidemiyor. Nüfusu bizimle hemen hemen aynı olan, hatta genç nüfusun daha az olduğu Almanya’da bugün 27 milyon insan aktif sporla meşgul. Fransa’da sadece judoda yaklaşık 3 milyon sporcu bulunuyor. Avrupa’yı bir tarafa bırakalım, komşumuz İran’daki tekvandocu ve güreşçi sayısı milyonlarla ifade ediliyor. Bizde ise futbol dahil toplam 50 federasyonumuzun lisanslı sporcu sayısı 2 milyonu bulmuyor. Bu sporcuların büyük çoğunluğunun da kağıt üzerinde olması acı gerçeği ortaya çıkarıyor.
     <br/>
     <br/>
     Sporun hemen her dalı genç kuşaklara yaptırıldığında yetenekli sporcular kendiliğinden ortaya çıkıyor. Yetenekli sporcuların spor yapan geniş kitlelerden seçilmesi noktasında da devreye bilim giriyor. Daha çocuk yaşta anatomik yapı üzerinde yapılan birtakım ölçümlerle, kişinin hangi spora yatkın fizyolojiye sahip olduğu tespit ediliyor. Belirli gruplara ayrılan çocuklar sınıflanarak yapmaktan hoşlandığı birkaç spor dalına yönlendiriliyor. Ayrıca gelişmiş ülkeler kendilerine uygun bazı spor dallarını çocukların bedensel gelişimi için ilk etapta mutlaka yaptırıyor. Yüzme, atletizm, jimnastik bu spor dallarının başında geliyor. Daha sonra yeteneğine veya bilimsel verilerine göre özel branşlara gidiliyor. Burada farklı bir nokta daha devreye giriyor: Milletsel özellikler.
     <br/>
     <br/>
     Farklı ve detaylı bir konu olan bu meseleyi de şu örneklerle kısaca dile getirebiliriz. Yeryüzünde şu ana kadar 100 metrede 10 saniyenin altına inen beyaz bir insan olmadı. Yüzmede de rekorlar kıran siyah bir insan olmadı. Masa tenisinde Çinlileri, bayanlar okçulukta son 7 olimpiyatta Güney Korelileri, uzun mesafe koşularında ağırlıklı olarak Kenya ve Etiyopyalıları geride bırakan olmadı. Ayrıca Pekin’de 3 milyon nüfuslu Jamaika’nın atletizmin kısa mesafe koşularında rekorlar kırarak madalyalar kazanması bu tezi daha da güçlendiriyor. Çünkü bu millet somatotip (kas yapısı) itibariyle mezomorf (kaslı) bir yapıya sahip. Son yıllarda her ülke kitle sporunu tabanına yayarken kendine özgü branşlara daha fazla hassasiyet gösteriyor. Türkiye ise her iki durumda da sınıfta kalmış bulunuyor.
     <br/>
     <br/>
     Tespit edilen yetenekli sporculara spora başladığı ilk yıllarda kesinlikle ağır antrenmanlar yaptırılmıyor. Onlara her türlü imkân sunuluyor. Bu sporcular için ayrı bir eğitim müfredatı, gelecek adına sosyal ve geçim güvencesi veriliyor. Ayrıca tecrübe kazanması için dünyanın her yerinde müsabaka ve kamp imkânı sağlanıyor. Ülkemizde ise yetenekli sporcu seçimi diye bir çalışmanın şu ana kadar yapıldığı bir branş bulunmuyor. Bir-iki spor dalı veya üst düzeyde bir-iki kulüp kendi gayretleriyle bazı şeyler yapmaya çalışıyor. Okullardaki beden eğitimi anlayışı ‘Al topu oğlum oyna, al ipi kızım atla’ şeklinde devam ediyor. Birçok spor dalının ise hâlâ ülkemizde tesisi bulunmuyor. Olimpiyatların en fazla madalya dağıtan yüzme, jimnastik, atletizm, kano ve kürekteki tesislerimiz parmakla sayılacak düzeyde.
     <br/>
     <br/>
     MADDE MADDE SEBEPLER
     <br/>
     <br/>
     Ancak unutulmaması ve altı çizilmesi gereken nokta, bu oranların 5 yıl öncesine kadar çok daha kötü olduğu gerçeği. Belediyelerin ve hükümetin yatırımları ile sporun gelişmesi için ev sahipliği yaptığımız organizasyonlar fevkalade olumlu gelişmelerdi ama yetersizdi. Çok daha ayrıntılı ele alınabilecek bu temel meseleyi ana hatlarıyla belirttikten sonra daha dar çerçevede 2008 Pekin’deki başarısızlığımızın nedenlerini maddeler şeklinde sıralayalım:
     <br/>
     <br/>
     1- Altyapıdan yetenekli sporcular seçilip olimpiyatlara hazırlanmadı.
     <br/>
     <br/>
     2- Spor teşkilatı özerklik gibi devrim niteliğindeki ciddi bir yeniliği tam sindiremedi.
     <br/>
     <br/>
     3- Federasyon başkanı olmak isteyen yöneticiler koltuk sevdası uğruna sporcularını ihmal etti.
     <br/>
     <br/>
     4- Sponsorluk kanunu gerçek manasıyla kullanılamadı.
     <br/>
     <br/>
     5- Spor teşkilatının içindeki eğitimsiz ve iş yapmayan kadro yenilenemedi.
     <br/>
     <br/>
     6- Her şey madalyaya endekslendi.
     <br/>
     <br/>
     7- 2004 Atina’dan sonra sporculara çok büyük paralar verildi. Bu para sporcuların hayatını değiştirdi.
     <br/>
     <br/>
     8- Madalya ve para kazanmak uğruna sporcular haksız rekabete ve dopinge yöneldi.
     <br/>
     <br/>
     9- Sırf olimpiyat barajı aşılsın diye gereksiz yere derece alamayacak sporcular ithal edildi.
     <br/>
     <br/>
     10- Çok az sporcuyla olimpiyat barajı aşıldı.
     <br/>
     <br/>
     11- Gençler yerine ısrarla eski sporcular Pekin’e götürüldü.
     <br/>
     <br/>
     12- Bazı federasyon başkanları ve milli takım antrenörleriyle ünlü sporcular arasında ciddi sorunlar yaşandı.
     <br/>
     <br/>
     13- Birçok sporcunun kafasında evlilik (Taner Sağır-Sibel Güler), para kazanma, hava atma gibi olimpiyat dışı konular yer etti.
     <br/>
     <br/>
     14- Çok az sayıda spor adamımız uluslararası alanda lobi faaliyeti yapabildi.
     <br/>
     <br/>
     15- Müsabakalarda sporcularımızın büyük bir çoğunluğunun sakatlanması yanlış ve eksik antrenman yapıldığını gösterdi. 16- Olimpiyatlara katılan sporcuların 2007-2008 Avrupa ve dünya şampiyonlarındaki performansı bir yıl önceden Pekin’deki durumu görebilene göstermişti. 3-5 sporcu dışında bu iki önemli şampiyonada derece elde eden sporcumuz ne yazık ki olmadı.
     <br/>
     <br/>
     <br/>
     <br/>
     MADALYA KAZANAN SPORCULARIMIZ
     <br/>
     <br/>
     Sporcu	Branş	Madalya
     <br/>
     <br/>
     Ramazan Şahin	Güreş	Altın
     <br/>
     <br/>
     Elvan Abeylegesse	Atletizm-5 bin m	Gümüş
     <br/>
     <br/>
     Elvan Abeylegesse	Atletizm-10 bin m	Gümüş
     <br/>
     <br/>
     Azize Tanrıkulu	Tekvando	Gümüş
     <br/>
     <br/>
     Sibel Özkan	Halter	Gümüş
     <br/>
     <br/>
     Nazmi Avluca	Güreş	Bronz
     <br/>
     <br/>
     Servet Tazegül	Tekvando	Bronz
     <br/>
     <br/>
     Yakup Kılıç	Boks	Bronz
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31005), [web.archive.org (arşiv bağlantısı)](http://web.archive.org/web/20090131190642/http://aksiyon.com.tr:80/detay.php?id=31005)
