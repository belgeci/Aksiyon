# Gülen: Devlet bile emretse cinayet işlenemez…

*Bilinmeyen-yazar 2005.09.19*

<div>
 <p>
  <font>
   Fethullah Gülen Hocaefendi, Herkül adlı internet sitesinin ‘Kırık Testi’ köşesinde yayımlanan ‘Devlet Düzeni ve Derin Devlet ya da İşte Sezar, İşte Siz!’ başlıklı soru-cevap şeklindeki yazıda önemli açıklamalar yaptı.
   <br/>
   <br/>
   Gülen, “Türkiye’de ‘devlet içinde devlet’ ya da ‘derin devlet’ gibi mevzular öteden beri hep konuşuluyor. Bir hukuk devletinin bünyesinde ‘derin devlet’ gibi bir oluşumun meydana gelmesi mümkün müdür? Devlet, ülke çıkarları düşüncesiyle şiddet kullanabilir mi?” sorularını cevaplandırırken, “Bir hukuk devletinde devlet içinde devletten ya da derin devletten bahsetmek de mümkün değildir. (….) Git adam öldür diyen bir devletin haysiyet ve şerefinden bahsetmek mümkün değildir. Öyleyse, icabında o memuriyetten ayrıl; git başının çaresine bak, ama cinayet işleme. Devlet bile emretse, dünyadaki evrensel hukukî değerlere ve Türkiye’deki hukuk sistemine aykırı icraatta bulunamazsın. Evet, maalesef, ‘Devletim emretti; ben de falan yerde falanı öldürdüm’ diyen insanlar oldu. Bir sürü faali meçhul var.” diyor. Gülen, konuya dair açıklamalarını şöyle sürdürüyor: “İster derin devlet olsun, isterse de özel bir yargı sistemi kurulsun, bir kısım asileri cezalandırmak için devletin bünyesinde bazı gizli servislerin var olması hiç kabullenilemez. Nitekim, var mıydı, yok muydu bilemem; fakat, bir dönemde ‘Yeşil’ diye birisi çıkmış ve devlet hesabına çalıştığını iddia etmişti. Şayet, devlet böyle insanları kullanıyorsa; dün bir Yeşil’i kullandığı gibi, bugün bir Kızıl’ı kanunsuz şeylere alet ediyorsa ve yarın da bir Mor’a bir kısım karanlık işler çevirtecekse, böyle çirkin şeylerle devlet haysiyetini ve hukuk devleti olma keyfiyetini telif etmek mümkün değildir.”
   <br>
    <br>
     Birkaç ay önce tepki alacağını bile bile, Türkiye’de hadiselerin birbirini takip edeceğini, kanın gövdeyi götüreceğini söylediğini hatırlatan Gülen, şunları söylüyor: “Bağışlayın, bazı kendini bilmezler, ‘Sen kim oluyorsun da bu sözü söylüyorsun; nasıl oluyor da cemiyet-i sırrıyelerden bahsediyorsun? Devlet hemen soruşturma açmalı ve bunun hesabını sormalı..’ diyerek Meclis’e soru önergesi vermeye kalktılar. Bugün böyle bir mukabeleden hiç hoşlanmasam da, Anton’un dediği gibi diyeceğim: Rivayete göre; Sezar ölünce ona komplo kuranlar bile ‘kaşı şöyleydi, gözü böyleydi; şöyle dahiydi, böyle hatipti’ diyerek Sezar’ı övüp dururlar. Bu ikiyüzlülüğe çok kızan Anton (Antonius), Sezar’ın cesedini sırtlanıp getirir ve ona methiyeler dizenlerin önüne atar. Sonra da, ‘İşte Sezar, işte siz!’ der. Evet ‘İşte hadiseler, işte siz!’ Bugün ülkemizde kan dökülüyor mu, dökülmüyor mu? Kargaşa var mı, yok mu? Fakat dilerim, daha o günlerden itibaren emniyet güçleri ve istihbarat servisleri teyakkuza geçmiştir; fitneyi kendi yuvasında kıstıracak tedbirler alınmıştır. Ve inşallah, Türkiye’ye komplo kuranların arzu ve istekleri kursaklarında kalacaktır.” Gülen, Terörle Mücadele Kanun tasarısının Amerika ve İngiltere’deki örneklerine benzetilmek istenmesi konusunda şunları dile getiriyor: “Bugün yeni çıkacak terör kanunundan bahsedilmektedir. Yeni yasaya göre, bir insanın tek başına da olsa terörist sayılabileceği söylenmektedir. Aslında, hiçbir hukuk devletinde böyle bir şey olmamıştır, olamaz”. Yazıda Gülen’in şu görüşlerine de yer veriliyor: “Kürt-Türk meselesinin gündeme getirilmesi son derece büyük bir yanlıştır. ‘Falanların içinde bir kısım eşkıya var’ deyip umumu hakkında hükümler vermek doğru değildir. Bir dönemde, ‘Ben Türk’üm’ diyen insanların içinden de ‘Mao, Mao’ diye bağıranlar çıkmadı mı? Bugün ulusalcı olduğunu belirtenlerden bazıları bir zamanlar Lenin’in, Stalin’in arkasından koşmuyorlar mıydı? Bizim içimizden bir kısım eğri-büğrü düşünen, şâz (kural dışı) kimseler çıktığı gibi, elbette başkalarının arasından da yaramazlar çıkabilir. Emniyet güçleri onları bulmalı, yargıya teslim etmeli ve şayet cezayı gerektiren yanları varsa, hukuk onları cezalandırmalıdır.”
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2807 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22542), [web.archive.org (arşiv bağlantısı)](http://web.archive.org/web/20061020033906/http://www.aksiyon.com.tr:80/yazdir.php?id=22542)
