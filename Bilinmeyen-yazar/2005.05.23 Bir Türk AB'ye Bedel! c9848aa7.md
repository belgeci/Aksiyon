# Bir Türk AB’ye Bedel!

*Bilinmeyen-yazar 2005.05.23*

<div>
 <p>
  <font>
   Macaristan’ın, AB üyeliğimiz için bile koz olarak kullanmaktan  çekinmediği 8 yaşındaki Mehmet Karoly Tüysüz ve oğlu ile aynı ismi taşıyan babasının büyük dramını Zaman gazetesi geçtiğimiz cuma günü manşetten duyurdu. Muhabir Ahmet Dönmez, yaklaşık bir yıldır Türkiye’den iadesi istenen ve Türk polisince her yerde arandığı için okula gidemeyen küçük Mehmet ile babasını buldu.
   <br/>
   <br/>
   Oğul Tüysüz, “Babam ile mutluyuz. Beni geri vermeyin.” derken; Macarların oğlunu Türkiye’ye kaçırmaktan başka çare bırakmadığını söyleyen baba Mehmet Tüysüz ise “Ben ABD’de iken eşim beni aldatıp başkasıyla evlendi. Oğlumu Hıristiyanlaştırdı. Benden habersiz dava açıp yalan beyanlarla oğlumun velayetini üzerine aldı. Hangi baba buna müsaade eder?” diyerek olayı özetliyordu. Medyalarının yayınlarıyla Macarlar olayı milli dava haline getirmişti. Kısa bir süre önce Macaristan’ı ziyaret eden Başbakan Recep Tayyip Erdoğan, evsahibi başbakan Ferency Gyurcsany konuyu ısrarlı bir şekilde gündeme getirince bizzat ilgileneceğine dair söz vermişti. Baba-oğul Tüysüz’ün avukatı Yüksel Yangel, Macarların Erdoğan’a yanlış bilgi verdiklerini ifade ederek, “Elimizde her türlü yasal belge mevcut. Sayın Başbakan’a hepsini takdim etmeye hazırım.” diyor.
   <br/>
   <br/>
  </font>
 </p>
 <p>
  <font>
   (Bu yazı 709 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21643), [web.archive.org (arşiv bağlantısı)](http://web.archive.org/web/20051201012001/http://www.aksiyon.com.tr:80/yazdir.php?id=21643)
