# Türkiye Sele teslim

*Bilinmeyen-yazar 2014.06.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    Türkiye, yaz mevsiminin ilk haftasında sel felaketlerine maruz kaldı. Zonguldak, Adana ve Sakarya başta olmak üzere birçok ilde etkili olan yağışlar büyük maddi zarara ve can kaybına sebep oldu.
   </p>
  </font>
 </div>
 <div id="newsText">
  <font class="detail-text">
   <p dir="LTR">
    Son yılların en kurak dönemini yaşayan Türkiye, yaz mevsiminin ilk haftasında sel felaketlerine maruz kaldı. İstanbul’un Üsküdar sahilinde deniz ile karanın sel sularıyla birleşmesinin ardından 6 Haziran Cuma günü birçok şehirden felaket haberleri geldi. Şiddetli yağışlar sebebiyle yollar göle dönerken çok sayıda ev ve işyerini su bastı, araçlar sele kapıldı. Kuraklığın vurduğu tarım alanlarında etkili olan dolu ve aşırı yağışlar büyük zarara yol açtı. Çankırı’nın Atkaracalar ilçesinde çobanlık yapan Salih Kılıç, kızı ve oğlu ile birlikte sele yakalandı. Ağaca tutunarak kurtulan baba, 7 yaşındaki kızı Hülya’yı elinden tutarak son anda kurtardı. Ancak sel sularına kapılan 9 yaşındaki oğlu Ali’nin cesedi 2 kilometre uzaklıkta çalılara takılmış hâlde bulundu.
   </p>
   <p dir="LTR">
    Aşırı yağışlardan en çok zarar gören illerden biri de Zonguldak’tı. Zonguldak il merkezi ile ilçe ve köylerinde büyük taşkınlar yaşandı. Acılık Deresi’nden taşan sel suları İstasyon Caddesi ve Belediye Bulvarı’nı kapladı. Şehir merkezinde onlarca işyerini ve işletme deposunu su bastı. Çok sayıda araç sel sularına kapıldı. Ankara karayolunda yapılan çalışma nedeniyle su giderinin kapatılmasının hasarı artırdığı bildirildi. Zonguldak-Ankara karayolunun 8. kilometresinde yolun bir bölümü heyelan sebebiyle çöktü, yaklaşık 20 metrelik uçurum oluştu. Ereğli ilçesinde mahsur kalan ikisi çocuk 9 kişi, AKUT’a ait zodyak botla kurtarıldı. Zonguldak Valiliği’nin önündeki limanı da sel suları kapladı. Limanın içi, selin getirdiği kütük ve moloz yığınlarıyla doldu. Fevkani Köprüsü’nde inceleme yapan Zonguldak Belediye Başkanı Muharrem Akdemir, afetle ilgili konuşurken ağlamamak için kendini zor tuttu.
   </p>
   <p dir="LTR">
    Sel, Adana’da da hayatı olumsuz etkiledi. Şehrin ana arterlerinde trafik tıkandı. Araçlar caddelerde mahsur kaldı. Birçok ev ve işyerini su bastı. Neye uğradıklarını şaşıran sürücülerden bazıları göletten geçmeye kalkıştı. Bazıları ise yolda kaldı. Sarıçam ilçesi ile Seyhan ilçesinin 19 Mayıs Mahallesi’ndeki bazı tek katlı ev ve işyerlerinde bir metreyi bulan sel suyu birikti.
   </p>
   <p dir="LTR">
    <img alt="" height="291" src="http://web.archive.org/web/20140926162605im_/http://medya.aksiyon.com.tr/aksiyon/2014/06/09/Turkiye-sele2.jpg"/>
   </p>
   <p dir="LTR">
    <img alt="" height="291" src="http://web.archive.org/web/20140926162605im_/http://medya.aksiyon.com.tr/aksiyon/2014/06/09/Turkiye-sele3.jpg"/>
   </p>
   <p dir="LTR">
    Ankara’nın 8 ilçesinde de birçok araç yolda kaldı. Batıkent’te sel sonucu asfalt yol çöktü, 50’ye yakın ev sular altında. Adana’da da afeti andıran görüntüler ortaya çıktı. Araçlar gölete dönen caddelerde mahsur kaldı, bazı ev ve işyerlerinde bir metreyi bulan sel suyu birikti. Düzce, Bartın, Denizli, Çankırı, Bursa ve Sakarya’yı da sel vurdu.
   </p>
   <p>
    Sakarya’nın Geyve ilçesinde sel sularına kapılan bir kişi kayboldu. Köyde mahsur kalan hamile bir kadın kurtarılarak hastaneye kaldırıldı. İlçede etkili olan kuvvetli sağanak yağış Karaçay Deresi’ni taşırdı. Burhaniye köyü yakınlarındaki dere yatağında bulunan tavuk çiftliğinde çalışan Taner Yaman (22) sel sularına kapılıp kayboldu.
   </p>
   <p>
    <img alt="" height="291" src="http://web.archive.org/web/20140926162605im_/http://medya.aksiyon.com.tr/aksiyon/2014/06/09/Turkiye-sele4.jpg"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38741-turkiye-sele-teslim.html), [web.archive.org (arşiv bağlantısı)](http://web.archive.org/web/20140926162605/http://aksiyon.com.tr/aksiyon/haber-38741-turkiye-sele-teslim.html)
