# Temel'e iftira atılıyor...

*Bilinmeyen-yazar 2001.02.03*

<div>
 <p class="spot">
  Laz fıkralarıyla Lazların gururunun rencide edilmesi beni müteessir etmektedir. Temennim, sonraki sayılarınızda bizi müteessir eden bu mevzuyu geniş bir makale ile okuyuculara objektif bir şekilde arz etmeniz...
 </p>
 <p class="metin">
 </p>
 <p class="metin">
  Bizim uşaklar
 </p>
 <p class="metin">
  Derginizin 319. sayısında yer vermiş olduğunuz "Bizim Uşakların Kültüri" başlıklı yazısıyla yok olmuş gibi gözüken Lazlar hakkında bilgi verdiğiniz için teşekkür ederim. Bütün Karadenizlileri Laz olarak görenleri aydınlatıcı bir yazıdır doğrusu. Ben Ardeşen'liyim, fakat Çayeli'nde öğrenim görmekteyim. Buraya geldiğimde arkadaşların bütün Karadenizlileri Laz olarak değerlendirdiklerini gördüm. Sizin de ifade ettiğiniz gibi biz Lazlar olarak bu işe kızmakta haklıyız galiba. Laz fıkralarıyla Lazların gururunun rencide edilmesi beni müteessir etmektedir. Temennim, sonraki sayılarınızda bizi müteessir eden bu mevzuyu geniş bir makale ile okuyuculara objektif bir şekilde arz etmeniz... Bir dahaki Laz konulu yazıda buluşmak dileğiyle, Allaha ısmarladık.
 </p>
 <p class="metin">
  Sadık Yapıcı/ RİZE-ÇAYELİ
 </p>
 <p class="metin">
 </p>
 <p class="metin">
  Bu haftaki Aksiyon, ele aldığı konular açısından oldukça başarılıydı. Fakat şu an beni en başta bir genç, gelecekten beklentisi olan bir insan ve en nihayet bir Türk vatandaşı olarak ne kadar üzdüğünü tahmin edemezsiniz. Eminim dergiyi okuyan tüm insanlarımız da benimle aynı duyguyu paylaşacaklardır.
 </p>
 <p class="metin">
  Gazi Mahallesi'ne yakın bir bölge olan Küçükköy'de oturuyorum. Gazi Mahalleliler kadar olmasa da yıllardır benzer tedirginlikleri bizler de yaşadık. Bizleri bu gizli kutuplaşma ortamına iten güçler kimlerdir? Gözlerimiz ne zaman açılacak?
 </p>
 <p class="metin">
  Gazetelerde sayfalar dolusu yer kaplayan yolsuzluklarımız sonunda dünyanın da ilgisini çekmiş olmalı ki, bizim yolsuzlukta 4. sırada olduğumuzu açıklamak zahmetinde bulunmuşlar. Tam bu noktada güvendiğimiz bir yere gelirsek ancak bilimde geliriz dediğimiz eğitim kurumlarının da yolsuzluk içinde olduğunu öğrenince daha çok boynumuz büküldü.
 </p>
 <p class="metin">
  Açıkçası size, bizlere tüm bu konuları uğraşıp didinip sunduğunuz için teşekkür mü etmeliyim, yoksa zaten bozuk olan moralimizi iyice altüst ettiğiniz için kızmalı mıyım bilemiyorum.
 </p>
 <p class="metin">
  Derginin en güzel bölümü hangisiydi biliyor musunuz: Köprülerimiz. Gerçekten dediğiniz gibi köprüler hayatın orta noktası. Acaba bizim geleceğimiz, köprünün hangi tarafında? Böyle gelmiş böyle gider deyip, umutsuzluğa mı kapılacağız yoksa, daha güzel günler ümidiyle silkinip kendimiz olma yoluna mı koşacağız?..
 </p>
 <p class="metin">
  Zeynep Ünal/ İSTANBUL
 </p>
 <p class="metin">
 </p>
 <p class="arabaslik">
  Mutfak ve doktor
 </p>
 <p class="metin">
  Mutfaktaki doktorlar yazısını görünce, mutfakla doktor ne alâka diye düşünüp saçma bulmuştum ancak okuyunca hayret ettim. Osmanlı döneminde doktorlar besinlerle ilgili oturup kitap yazmışlar ve hangi meyvenin neye iyi geldiğini belirtmişler. Biz bunları ancak diyetisyenlerden öğreniyoruz ve çoğu kulaktan dolma bilgiler. Ayrıca eskiden iki öğün yemekle insanlar akşama kadar yoğun iş temposunda çalışıyormuş. Asker ve çiftçi bir millet bunu başarıyor, bizler bir de ikindi kahvaltısını sabırsızlıkla bekliyoruz. Daha çok da bunu ev hanımları olarak yapıyoruz. Hem gün boyu evdeyiz hem de çay keyiflerini kaçırmak istemiyoruz. Aramızda da oturup bunları konuşuyoruz ve nedenini de anlayamıyoruz doğrusu.
 </p>
 <p class="metin">
  Eski dönem yemeklerinin araştırılıp günümüze taşındığı mekanları öğrenmemiz de iyi oldu. Osmanlı döneminde böreğin 18. yüzyıl sonunda keşfedilmesini talihsizlik olarak nitelendiriyorum. Böreksiz bir hayat düşünülür mü hiç? Demişsiniz ya o dönemdeki insanlar mı şanslıydı biz mi, bilemiyoruz diye. Siz kafanızı yormayın, elbette ki biz şanslıyız. Yemeklerin zenginliği açısından yani. Diğer zenginlik açısından yorum yapmaya gerek yok sanırım.
 </p>
 <p class="metin">
  Ayrıca Gazi Mahallesi yazınızı ailece okuduk. Çünkü Gazi Mahallesine korka korka gidiyoruz. Belki bu yazınızdan sona daha cesaretleniriz. Size kolay gelsin.
 </p>
 <p class="metin">
  Metin Işın / İSTANBUL
 </p>
 <br/>
 <center>
  <a class="anaorta" href="http://web.archive.org/web/20020329152337/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/322/okurhatti/1.htm), [web.archive.org (arşiv bağlantısı)](http://web.archive.org/web/20020329152337/http://www.aksiyon.com.tr:80/2001/322/okurhatti/1.htm)
