# Haluk Dursun'la Osmanlı coğrafyasında gezinti

*Bilinmeyen-yazar 2001.11.10*

<div>
 <p class="spot">
  Kültür tarihi ile ilgilenenlerin Doç. Haluk Dursun'u bilmemesi mümkün değil. Haluk Dursun, Osmanlı coğrafyasının bütününü dolaşmış ve bu konuda iki kitaba imza atmış bir akademisyen.
 </p>
 <p class="metin">
 </p>
 <p class="metin">
  Gezip gördüklerini sadece yazmakla kalmıyor, Tarık Zafer Tunaya'da 24 Kasım saat 14:00'te "Osmanlı Coğrafyasında Gezinti-2" başlığıyla gezi söyleşilerinin ikincisini gerçekleştiriyor. Eman Tur'un katkılarıyla gerçekleşecek toplantıda "Koca Balkanlar, Deli Orman, Dopruca, Bucak, Akkerman" bölgelerinden bahsedilecek.
 </p>
 <p class="metin">
 </p>
 <p class="metin">
  Tarih Vakfı'nın iki yıldır sürdürdüğü Yerel Tarih Grupları projesinde, Türkiye'nin çeşitli bölgelerinde kurulan Yerel Tarih Grupları 16-17 Kasım tarihlerinde İstanbul'da buluşuyor. İTÜ Maçka Sosyal Tesisleri'nde yapılması planlanan toplantının başlığı "Yerel Tarih Konferansı"; alt başlığı ise "Türkiye'de Yerel Tarihçilik ve Sivil Bir Çaba Olarak Yerel Tarih Grupları". Toplantının ilk gününün geçen yıllarda olduğu gibi grup temsilcilerinin, proje çalışanlarının ve danışmanlarının katılımıyla gerçekleştirilmesi, ikinci ve üçüncü gününde ise yerel tarihin farklı alanlarına ve proje uygulamalarına dair değerlendirmeleri içeren sunumlara yer verilmesi planlanıyor.
 </p>
 <p class="metin">
 </p>
 <p class="arabaslik">
  Cıvıl cıvıl bir Eylül
 </p>
 <p class="metin">
 </p>
 <p class="metin">
  Eylül adını ilk olarak iki yıl önce duyduk. Kendi adlarını taşıyan bu ilk albümden sonra şimdi "Beş Mevsim"le coşturuyorlar türkü severleri. Eski türküleri günümüze ait modern düzenlemelerle harmanlayan grup üç sevimli kızdan oluşuyor. Aslı (gitar), Yasemin (gitar) ve gruba yeni katılan Kanadalı Shivaun (keman). Modern Folk üçlüsü ile Selda Bağcan arasında bir tada sahip olan albüm krize ve savaşa rağmen bu yılın en ses getiren yerli albümlerinden biri olmayı başardı. (Eylül/ Beş Mevsim / Sony Müzik Türkiye)
 </p>
 <p class="metin">
 </p>
 <p class="arabaslik">
  Cohen'in on şarkısı
 </p>
 <p class="metin">
  O "kadife sesli sanatçılar" kategorisine girmiyor... Leonard Cohen'in kendisine eşlik eden tüm enstrümanlara nal toplatacak bir sesi var, kadifeyle, ipekle, çikolatayla tanımlanabilecek bir ses değil bu. Derinlere işleyen, yumuşak, acıtmayan ama tam on ikiden vuran bir silah gibi bu ses. Soundtrack'lere meraklı okuyucu onu, Oliver Stone'un The Natural Born Killed / Katil Doğanlar'ında yer alan ve kendisi olmasa filmin bir taraflarının eksik kalacağını düşündürten "The Future" adlı parçadan hatırlayacaktır.  1979 dünya turnesinin kayıtlarından oluşan Field Commender Cohen'den sonra taptaze on yeni şarkıyla geliyor Cohen. Yakın zamana dek vaktini dağlardaki Zen ibadethanelerinde tipik bir Budist rahip gibi geçiren Cohen çok zor şarkı yazmasıyla ve titizliği ile biliniyor. ( Leonard Cohen / Ten New Songs/ Sony Music Entetainment)
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/362/kultur/2.htm), [web.archive.org (arşiv bağlantısı)](http://web.archive.org/web/20011223211722/http://www.aksiyon.com.tr:80/2001/362/kultur/2.htm)
