# Çeçenler Rusları kalbinden vurdu

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050226153156im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226153156im_/http://www.aksiyon.com.tr/resim/412/14.jpg" vspace="5"/>
  </p>
 </font>
 <font class="content">
  Rehin alma eylemleri, 1990’lı yılların başından bu yana Rus işgali karşısında Çeçenlerin sık sık başvurduğu bir taktik. Ancak Rusya’yı hiç bu kadar kalbinden vuran bir eylem görülmedi bugüne kadar... Moskova’nın güneyindeki Kültür Sarayı’na kapalı gişe oynayan bir müzikal sırasında baskın düzenleyen 50 kadar Çeçen eylemci, yaklaşık 700 seyirci ile çalışanı rehin aldı.
 </font>
 <br/>
 <p>
  <font class="content">
   Müslümanlar, bazı yabancı uyruklular  hamile kadınlar ve çocuklardan oluşan yaklaşık 150 rehineyi serbest bırakan eylemciler, Çeçenistan’daki Rus işgalinin bir haftada bitmemesi halinde binayı havaya uçuracakları tehdidini savuruyorlar. Eylemcilerin başında, geçen yıl öldürülen Çeçen lider Arbi Barayev’in 25 yaşındaki yeğeni Movsar Barayev bulunuyor. ‘Acımasız’lığıyla ünlü Arbi Barayev liderliğindeki Çeçen grubu, pek çok adam kaçırma eylemi ve cinayete karışmıştı.
   <br>
    <br>
     Moskova’daki tiyatro eylemi, Çeçenlerin 1995 yılında gerçekleştirdikleri ve daha sonra Rusya’yı barış masasına oturmak zorunda bıraktıkları Budannovsk baskınına çok benziyor. Çeçen komutan Şamil Basayev, 14 Haziran 1995’te Rusya’nın Budannovsk kasabasında bir hastaneyi basmış ve içeride bulunanları rehin almıştı. Budannovsk baskınından sonra Rusya, birinci savaşı bitirerek Çeçenistan’dan çekilme kararı almıştı. Moskova’daki eylemcilerin, Rusya’ya bir hafta süre vermeleri de 1995’teki sürecin bir benzerini tekrar başlatma niyetinde olabileceklerini gösteriyor.
     <br>
      <br>
       Bu saldırıdan en büyük yarayı Rusya Devlet Başkanı Vladimir Putin aldı şüphesiz. Moskova’nın göbeğindeki tiyatro baskını, ikinci Çeçen savaşını başlatarak popülaritesini artıran Putin’in itibarına ağır darbe indirdi. Tiyatrodaki rehinelerin gönderdikleri mektupta Putin’e Çeçenistan’daki savaşın sona erdirilmesi çağrısında bulunması da Rus liderin işini güçleştiriyor. Moskova’daki yönetimin, daha önce görüşme taleplerini reddettikleri Çeçenistan Devlet Başkanı Aslan Mashadov’la temasa geçmeye çalışması da Kremlin’in içinde bulunduğu güç durumun bir başka göstergesi...
       <br/>
       <br/>
       Rehineleri kurtarmak için askeri bir operasyon da zor görünüyor. Eylemcilerin üst düzeyde silahlı eğitim almış olmaları, aralarında keskin nişancıların bulunması bir operasyonun yapılmasını hemen hemen imkansız hale getiriyor. Serbest kalanların ifadelerine göre, ağır silahlarla donatılmış eylemcilerin yanında çok sayıda benzin tenekesi bulunuyor. Binanın her köşesi mayın, bubi tuzağı ve patlayıcılarla donatılmış durumda. Çeçenlerle pazarlıkta başarı sağlanamazken, SSCB’nin son lideri Mihail Gorbaçov, Putin’in, Çeçenistan’ın statüsü hakkında bölgedeki Çeçenlerle müzakere sözü vererek krizi çözmesini önerdi.
       <br/>
       <br/>
       Çeçenler, Ruslara karşı 18. yüzyıldan beri mücadele ediyor. 1991’de ilan ettikleri bağımsızlıklarının Moskova tarafından reddedilmesiyle kanlı bir savaşa sahne olan Çeçenistan’da bugüne kadar en az 100 bin kişinin öldüğü, onbinlerce kişinin de mülteci durumuna düştüğü belirtiliyor.
       <br/>
       <br/>
       Rusya, Aralık 1994’te Moskova’nın otoritesini sağlamak amacıyla Çeçenistan topraklarına ordusunu sürdü. Fakat 1996 yılına kadar süren savaşta özellikle dönemin Çeçen lideri Cahar Dudayev’e karşı Rus ordusu ağır bir yenilgi aldı. Ocak 1997’de devlet başkanlığı seçiminin yapıldığı Çeçenistan’da Aslan Mashadov bu göreve seçildi. Fakat 1999’da Vladimir Putin’in göreve gelmesiyle Rusya yeniden Çeçenistan’la ilgilenmeye başladı. Şu anda Çeçenistan her ne kadar Rus güçlerinin kontrolünde olsa da, zaman zaman saldırılar düzenleyen Çeçenler, Rus askerlere ciddi zayiatlar verdiriyor. Rusya özellikle El Kaide ile bağlantılı olduğunu öne sürdüğü bazı Çeçen grupların, Gürcistan’ın Pankisi Vadisi’nde üslendiklerini ve buradan Rusya topraklarına saldırı düzenlediklerini iddia ediyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2050), [web.archive.org (arşiv bağlantısı)](http://web.archive.org/web/20050226153156/http://www.aksiyon.com.tr:80/detay.php?id=2050)
