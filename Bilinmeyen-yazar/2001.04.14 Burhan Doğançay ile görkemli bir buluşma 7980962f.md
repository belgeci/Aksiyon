# Burhan Doğançay ile görkemli bir buluşma

*Bilinmeyen-yazar 2001.04.14*

<div>
 <p class="spot">
  İstanbul, bugünlerde görkemli bir sanatsal buluşmaya tanıklık ediyor. İlk kez bir sanatçının, biri restrospektif olmak üzere 8 ayrı sergisi aynı tarihlerde, birbiri ardına izleyiciyle buluşuyor.
 </p>
 <p class="metin">
 </p>
 <img border="0" src="/web/20020113173834im_/http://www.aksiyon.com.tr/2001/332/resimler/Burhan.jpg"/>
 <p class="metin">
  Türkiye'nin en önde gelen çağdaş sanatçılarından biri olan ve sanat yaşamını son 40 yıldır New York'ta sürdüren Burhan Doğançay'ın Dr. Nevzat Eczacıbaşı Vakfı tarafından gerçekleştirilen Restrospektif Sergisi Dolmabahçe Kültür Merkezi'nde 6 Nisan'da ziyarete açıldı. Sanatçının ilk dönemlerinden bugüne, tüm sanatsal üretim serüvenini gözler önüne getiren sergi, 27 Mayıs 2001 tarihine dek görülebilecek.
 </p>
 <p class="metin">
  Eserlerinde esin kaynağı olan duvarların peşinde 30 yıldır tüm dünyayı dolaşan ve uluslararası sanat ortamında bu temayı konu alan resimleri ve fotoğraflarıyla tanınan Burhan Doğançay'ın restrospektif sergisi, çağdaş sanat ortamımız için bir "ilk"i oluşturan etkinliklerle bütünlenecek. Doğançay'ın değişik dönemlerinden yapıtları biraraya getiren "Dünyanın Duvarları ile Kalplere Yolculuk" başlıklı Sanal Sergi, Eczacıbaşı Sanal Müze'de (www.sanalmüze.org), Restrospektif Sergi ile eş zamanlı olarak izlenebilecek. Dolmabahçe Kültür Merkezi'ndeki restrospektif sergide sanatseverler, Doğançay'ın 1960 öncesi resimlerinden küçük boyutlu heykellerine, Aubusson duvar halılarından taşbaskılarına, fotoğraflarından desenlerine, bugüne dek Türkiye'de hiç sergilenmemiş çok özel bir seçkiyi izleme fırsatına sahip olacaklar.
 </p>
 <p class="metin">
 </p>
 <p class="metin">
  Geçen yıl vefat eden Cumhuriyet dönemi Türk Musikisinin uluslararası üne sahip bestekârlarından udi sanatkar ve Aksiyon dergisi yazarlarından Cinuçen Tanrıkorur, 17 Nisan Salı günü saat 14.00'te Kültür Bakanı İstemihan Talay'ın da katılacağı bir törenle kabri başında dualar ile anılacak. İkinci tören ise Atatürk Kültür Merkezi'nde saat 17.00'de yapılacak. Genel Sanat Yönetmenliğini Ahmet Özhan'ın yaptığı K.B. İstanbul Tarihi Türk Müziği Topluluğunca, Tanrıkorur'un kendi bestelerinden oluşan şarkı, saz eseri, (semazenlerin semaı ile birlikte) ayin—i şerifden bir bölüm ve Mehteran Grubu'nun hamasi özellikler taşıyan eserleri seslendirilecek.
 </p>
 <p class="metin">
 </p>
 <p class="arabaslik">
  Est &amp; Non'dan taşanlar...
 </p>
 <p class="metin">
  Est&amp; Non birikimini paylaşmak üzere burada. Şubat Nisan süreci yine kelimenin kendi bağlamına oturma mücadelesi, okuyucuyla anlamlı bir karşılaşma sağlamanın mümkün yollarından biri... Bu sayının en hoş sürprizlerinden biri yerli kaynakları kullanarak yeni bir dil icat eden ve verdiği eserleri "tirildeme" adını verdiği kategoriye dahil eden Sadık Yemni'yle yapılmış röportaj. Tahsin Ergüç'ü okuyanlar ise bol ödüllü Mayıs Sıkıntısı hakkında bugüne kadar okudukları/dinlediklerinin çok dışında bir eleştiriyle karışılaşacaklar. İlk defa 1892 yılında ve Jules Gaultier tarafından kullanılan "bovarizm" tabirini açımlayan Rahim Tarım'ın bu incelemesi tabirin Serveti Fünun edebiyatındaki yansımalarını göstermek açısından edebiyatseverlerin dikkatini çekecek nitelikte. Yusuf Çağlar "Türk çocuk edebiyatının renkli simaları" başlıklı bir yazıyla katılıyor Şubat—Nisan dergisine. Bahadır Bayrıl ise erkek egemen söylemin çizgi roman kahramanı Karaoğlan üzerine göremediğimiz ipuçları üzerinden bilmediğimiz şeyler söylüyor. Bunlar ilk planda dikkatimizi çekenler; hasılı dolu dolu bir sayı var elimizde....
 </p>
 <p class="metin">
 </p>
 <p class="arabaslik">
  Kemal Derviş'in  "Küreselleşme" yazısı
 </p>
 <p class="metin">
  İstanbul Bilgi Üniversitesi'nin, iki ayda bir yayınlanan küresel politika, ekonomi ve fikir dergisi Foreign Policy'nin 13. sayısında her sayıda olduğu gibi dünyaca ünlü yazarların orijinal yazılarının yanısıra, Türkiye'nin tanınmış uzmanlarının politika ve ekonomi konularındaki inceleme ve yorumlarını içeren yazılarına da yer veriliyor. Küreselleşme ve ona bağlı konulara ağırlıklı olarak yer veren Foreign Policy'nin yeni sayısının kapak konusu, ekonomiden sorumlu Devlet Bakanı Kemal Derviş'in Küreselleşme veya Tarihin Devamı başlıklı yazısı. Kemal Derviş, bu yazıyı henüz Dünya Bankası Başkan Yardımcısı iken derginin talebi üzerine yazmış. Derviş yazısında, "Piyasa ekonomisinin yarattığı sorunların devletin müdahalesiyle çözülmesi ulus—devlet modeli içinde başarılı bir sentezdi. Benzer bir sentezi küreselleşen dünyaya uygulamanın yolunu bulmak gerekiyor" uyarısında bulunuyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/332/kultur/3.htm), [web.archive.org (arşiv bağlantısı)](http://web.archive.org/web/20020113173834/http://www.aksiyon.com.tr:80/2001/332/kultur/3.htm)
