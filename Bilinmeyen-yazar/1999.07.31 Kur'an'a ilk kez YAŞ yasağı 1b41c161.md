# Kur'an'a ilk kez "YAŞ" yasağı

*Bilinmeyen-yazar 1999.07.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Cumhuriyeti tarihinde bir ilk daha gerçekleştirildi. Ancak, bu "ilk" sizi pek sevindirmesin
  </font>
 </div>
 <div id="newsText">
  <font class="detail-text">
   Zira bu "ilk" Kur'an öğrenme yaşına getirilen ilk yasak olma özelliği taşıyor. Evet, yanlış duymadınız Türkiye Cumhuriyeti tarihinde ilk kez 57'nci hükümeti iktidarında Kur'an öğrenmeye yaş sınırı getirildi. Çoçuklarınız artık 12 yaşını doldurmadan, başka bir deyişle ilköğretimin ilk beş yılını bitirmeden, Diyanet dahi açmış olsa Kur'an öğrenme kurslarına kanunen gidemeyecekler. Daha ilginci bu kanun bile bazı çevreler tarafından "8 yıllık eğitim delindi" çığlıkları ile karşılandı. Nasıl oluyorsa...
   <br/>
   <br/>
   Oysa Anayasa'nın 24. Maddesi böyle bir yasağın gerçekleştirilmesine karşı çıkıyor. Üstelik din eğitimin bizzat devletin denetimi ile verilmesini de zorunlu kılıyor. Din eğitimine yaş sınırı getirilemeyeceği sadece iç hukuk kuralları ile belirlenmiş de değildir. Türkiye'nin de altına imza koyduğu İnsan Hakları Evrensel Bildirgesi, Avrupa İnsan Hakları Sözleşmesi gibi uluslararası anlaşmalar da din eğitimine getirilen bu sınırlara karşı çıkıyor. Peki, bütün bu gerçeklere rağmen böyle bir yasakçı kanun TBMM'den nasıl geçti. Bunun tek açıklaması 28 Şubat ile başlayan baskı döneminin halen devam ediyor olması, iktidardaki siyasi partilerin de gerekli iradeyi göstermeden işi muhalefet ile çekişmeye dönüştürmeleri. İktidar partilerinin burada dikkat etmesi gereken bu tür düzenlemelerde geçmiş partileri suçlamak yerine, söz konusu partiler gibi sandıktan zayıflayarak çıkmalarını engellemek olmalı. Yoksa bu millet hiç bir partiye, süresiz kredi vermez. Demokrasilerde bu süre sandıktan sandığa yenilenir.
   <br/>
   <br/>
   Eğitim için en iyi yaş sınırının aslında 712 olduğu, bu sebeple yabancı dil ve yetenek eğitimlerinin de bu yaşlara kaydırıldığı dikkate alındığında, Kur'an öğrenmeye getirilen yaş sınırının kasıtlı bir engel çıkarmaktan öte bir mânâ taşımadığı da ortaya çıkıyor. Bununla beraber, 24. maddeye göre din eğitimi vermesi zorunlu olan devletin önünde sadece bir alternatif kalıyor. Gelişmiş Batılı ülkelerde olduğu gibi Kur'an öğrenme ve din eğitiminin temel eğitim süreci içerinde devlet tarafından zorunlu ya da seçmeli olarak verilmesi. Umarız iktidarlar en azından bu kadarcık doğruyu, uygulamaya koymayı başarırlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4686-11-kurana-ilk-kez-yas-yasagi.html), [web.archive.org (arşiv bağlantısı)](http://web.archive.org/web/20131126032133/http://www.aksiyon.com.tr:80/aksiyon/haber-4686-11-kurana-ilk-kez-yas-yasagi.html)
