# İlaç sahtekârlığında hoca parmağı!

*Bilinmeyen-yazar 2007.11.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçtiğimiz Mart ayında düzenlenen ‘İksir Operasyonu’nun teknik ve fiziki takibini sürdüren İstanbul Mali Suçlarla Mücadele Şube Müdürlüğü ekipleri, ilaç yolsuzluğundaki odak isimlere ulaşmayı başardı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071201010437im_/http://www.aksiyon.com.tr/resim/677/08.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Gözaltına alınanlar (ilk başta 63 kişiydi, sonra 77’ye yükseldi, sayı giderek artıyor) arasında bu kez doktorlar da var. Hem de biri, İstanbul Üniversitesi Tıp Fakültesi’nde profesör. Biri de Bahçelievler Semt Polikliniği’nde nöroloji uzmanı. Odak isimlerin önemli bir bölümü ne yazık ki yine eczacı. Doktor ve eczacıların yanı sıra depocular, ilaç mümessilleri, eczane kalfaları ve kimi hastane çalışanlarından oluşuyor çete. Daha ziyade astım, kalp, diyaliz, kanser, ağrı kesici, ateş düşürücü, şeker ve kolesterol gibi yoğun talep gören ve pahalı ilaçlarda yapılıyor usulsüzlük. Sahte kutu ve kupürlerle devlet dolandırılırken; hastalar ise ölüme terk ediliyor. Sadece bir şekilde sosyal güvenlik şemsiyesinden çekilen ya da çalıntı ürünlerle sınırlı kalınsa belki yürekler bu kadar cız etmeyecek. Ancak son kullanma tarihi geçmiş ilaçları yeniden paketlemeye kadar vardırılıyor vicdansızlık. Yeni operasyonda el konulan 3 kamyon ilacın büyük bir kısmı kanser hastaları için. Mart’ta “tedavi olma şansını insanların ellerinden alarak dolaylı ölüme sebebiyet vermek” dahil 10 suçtan hâkim önüne çıkarılanlardan 14’ü hâlâ tutuklu. Bir medikal firma sahibinin önderliğindeki şebekenin bir yıllık vurgunu 1,5 milyar dolar. İlaç çalan hırsızlar neyse de, şu sağlık karnelerini satanlar yok mu?
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28967), [web.archive.org (arşiv bağlantısı)](http://web.archive.org/web/20071201010437/http://www.aksiyon.com.tr:80/detay.php?id=28967)
