# Erdemir’de OYAK usulsüzlüğü

*Bilinmeyen-yazar 2011.05.23*

<font class="agenda2NewsSpot">
 Ordu Yardımlaşma Kurumu (OYAK), mahkeme kararıyla ‘haki’ renkli bir himayeden daha mahrum kaldı.
</font>
<font class="newsDetail">
 <p>
  <p class="MsoNormal">
   2005’teki özelleştirme ihalesinde Ereğli Demir-Çelik Fabrikaları TAŞ’yi (Erdemir) devralan Ataer Holding, yüz binlerce metrekarelik Hazine arazisini kullanmaya devam etmişti. Devlet mülkiyetindeki 1 milyon 450 bin 233 metrekare araziye 6 yıldır ücret ödememişti. Durumu fark eden Maliye, OYAK’tan hem kira hem de 2007 ve 2008 yıllarını da kapsayan 1 milyon 280 bin lira ecrimisil (işgal tazminatı) istedi. Kira olayının taşındığı Zonguldak İdare Mahkemesi, Maliye’yi haklı buldu. Erdemir ihale öncesi bir Kamu İktisadi Teşekkülü (KİT) idi. Söz konusu arazilerden, kamu idarelerine tanınan hak çerçevesinde istifade etmekteydi. OYAK bünyesindeki Ataer Holding ise özel bir şirketti. Durum aynen süremezdi. Sözün kısası, bedelsizlik ve gereği mahkemece zapt altına alındı. OYAK’ın holdingi, işgal tazminatını yargıya götürdü. 1960’ta kurulan Erdemir, Türkiye’nin demir-çelik sektöründeki en önemli aktörü. Yüzde yüzü OYAK’a ait Ataer Holding AŞ, devletin fabrikadaki yüzde 46,12’lik hissesine 2005’te 2 milyar 770 milyon dolar teklif ederek, ihaleden galip ayrılmıştı.
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-29446-erdemirde-oyak-usulsuzlugu.html), [web.archive.org (arşiv bağlantısı)](http://web.archive.org/web/20110621075104/http://aksiyon.com.tr:80/aksiyon/haber-29446-erdemirde-oyak-usulsuzlugu.html)
