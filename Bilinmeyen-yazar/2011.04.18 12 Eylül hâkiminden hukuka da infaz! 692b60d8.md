# 12 Eylül hâkiminden hukuka da infaz!

*Bilinmeyen-yazar 2011.04.18*

<font class="agenda2NewsSpot">
 Biraz sonra okuyacağınız hafta boyunca yoğun tartışılan sözleri, Enis Berberoğlu yönetimindeki (!) Hürriyet Gazetesi’nin hangi amaçla yayımladığı; sözlerden daha manidar aslında.
</font>
<font class="newsDetail">
 <p>
 </p>
 <p class="MsoNormal">
  Oda TV’nin ruhu, Basın Ekspres yolunda cirit atıyor anlaşılan. Hukuki uygulamaların, 12 Eylül 1980 ila 1983 seçimlerine kadarki dönemde, bugünden daha fazla adalet dağıttığını iddia etmek, ilkin akıl sağlığından şüphe gerektirir. Neyse, sıkı yönetim mahkemelerinde onlarca idam kararına imza atan emekli askerî hâkim Ali Fahir Kayacan’ın ifadelerini, bir de Aksiyon aracılığıyla tarihe not düşelim: “Sıkıyönetim mahkemelerinde mi daha özgür savunma yapılıyordu, şimdiki özel yetkili mahkemeler ve savcılıklarda mı? İddia ediyorum ki, tüm eleştirilere rağmen sıkıyönetim mahkemeleri ve savcılıklarda hukuk kurallarına mutlak bağlılık vardı.” Seyfi Atmalıoğlu, darbe sonrası MHP Adana davasında yargılanan 204 kişiden biri. Suçsuzluğunu belgelemesine rağmen Kayacan’ın da görev aldığı mahkeme heyeti hapis cezasına hükmediyor. Mamak Cezaevi’nde 7,5 yıl yatan Atmalıoğlu, “Cuntanın hâkim ve savcılarıyla, o dönem işkence yapan polis ve askerlerle hukuk önünde hesaplaşacağız.” diyor. Kayacan’a birkaç çift söz daha… Gazeteci-yazar Ömer Laçiner: “12 Eylül mahkemeleriyle kıyaslanacak dünya üzerinde bir mahkeme yok. Onlar alçaklık mahkemeleriydi.” Avukat Eren Keskin: “12 Eylül yargılamalarını istiklal mahkemelerindeki yargılamalardan ayrı tutmak mümkün değil.” Gazeteci-yazar Orhan Miroğlu: “12 Eylül’ü, Diyarbakır’da yaşamış, köpeklere tekmil veren insanlara sorun.”
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29158-12-eylul-h%C3%A2kiminden-hukuka-da-infaz.html), [web.archive.org (arşiv bağlantısı)](http://web.archive.org/web/20110425223358/http://www.aksiyon.com.tr:80/aksiyon/haber-29158-12-eylul-h%C3%A2kiminden-hukuka-da-infaz.html)
