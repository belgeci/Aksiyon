# Ve Greenspan konuştu

*Bilinmeyen-yazar 2004.04.26*

<div>
 <p>
  <font>
   Doların Euro karşısında uzun süreden beri değer kaybetmesi ABD"nin faizleri yükseltmesi yönündeki baskıları da artırmıştı. Dahi ekonomist ve ABD Merkez Bankası (FED) Başkanı Alan Greenspan nihayet Avrupa Birliği"nin istediği istikamette bir açıklama yaptı.
   <br/>
   <br/>
   Greenspan, Amerikan ekonomisindeki güçlü büyümenin enflasyon baskısını ortaya çıkartmadığını belirterek, "Daha hızlı bir ekonomik büyüme olursa ve enflasyonda yükselme işaretleri görülürse o zaman Merkez Bankası faiz oranlarını artırır" dedi. Faizlerin artacağı zamanı belirtmemesine rağmen piyasa oyuncuları açıklama istikametinde pozisyonlarını aldı ve uluslararası piyasada dolar dövize karşı değer kazandı. Uygulama öncesi böyle bir beyanat vermenin bir stratejiden kaynaklandığı düşünülüyor. Dünyanın en önemli ekonomik büyüklüğüne sahip ABD böylesi bir kararı uygulamadan önce diğer ülkelere ve kendi şirketlerine hazırlık yapması için zaman tanımış oluyor. Greenspan açıklamasında başka bilgiler de verdi; ABD ekonomisinin 2003"ün ikinci yarısında yüzde 6.1 büyüdüğünü ve son dönemde açıklanan verilerin, ekonomideki bu trendin bu yıl da devam edeceğini gösterdiğini belirtti. FED başkanına göre ekonomideki büyümenin devam etmesi halinde faizlerdeki artırım gerekli olacak. Gelişmekte olan ülkelerin eurobondları değer kaybetti. Türkiye döviz piyasasında Greenspan"in konuşmasıyla hareketlenme yaşandı ve dolar 1 milyon 400 bin sınırına kadar tırmandı. Uzmanlar doların yeniden gevşeyerek 1milyon 300 binler seviyesine dönmesini çok zor buluyor. 1 milyon 350 bin- 1 milyon 400 bin seviyesinde bir bant oluşturacağını, bir süre sonra da ağır ağır yukarı çıkabileceğini ifade ediyorlar. Kıbrıs"ta meydana gelecek gelişmelere bağlı olarak aşağı yukarı sert hareketler olabileceğine de dikkat çekiyorlar. Amerika"nın ağustosa kadar faiz artırımına gitmeyeceğini tahmin eden uzmanlar ancak bu noktadan itibaren dövizin Euro karşısında değer kazanmasının hızlanabileceğini savunuyorlar.
   <br/>
   <br/>
  </font>
 </p>
 <p>
  <font>
   (Bu yazı 1877 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11396), [web.archive.org (arşiv bağlantısı)](http://web.archive.org/web/20060117235208/http://aksiyon.com.tr:80/yazdir.php?id=11396)
