# Genelkurmay'da kritik dava

*Bilinmeyen-yazar Bilinmeyen-tarih*

<div>
 <p>
  <font>
   Deniz Kuvvetleri eski Komutanı emekli Oramiral İlhami Erdil ile eşi Füsun ve kızı Deniz Erdil'in yargılandığı davanın ilk duruşması Genelkurmay Başkanlığı Askeri Mahkemesi'nde yapıldı.
   <br/>
   <br/>
   Erdil'in avukatı Dinçer Eskiyerli'nin duruşmanın gizli olması ve yayın yasağı konulması isteğini mahkeme heyeti reddetti. Askeri Başsavcı Saim Öztürk de mahkemede her şeyin şeffaf olması yönünde kanaat beyan etti. Erdil, "görevi kötüye kullanma", "görevi ihmal" ve "Mal Bildiriminde Bulunulması Rüşvet ve Yolsuzlukla Mücadele Kanunu'na muhalefet" suçlarından 18 yıl 6 aya kadar hapis talebiyle yargılanıyor. Diğer sanıklar Füsun ile Deniz Erdil, Yaşar Kayatunç ve Şirin Melek Özden için de 1-3 yıl arasında hapis isteniyor. Bir ilk özelliği taşıyan dava hakkında yayımlanan haber ve yazılar arasında ilginç olanları da vardı. Hürriyet Yayın Yönetmeni Ertuğrul Özkök, yazısında devletin parasını hortumlayanların duruşmalarıyla kıyaslamada bulundu. Bazı gerekçeler sıralayıp 'keşke' ifadesini kullanarak Erdil'in davasının basına kapatılmasını savundu.
   <br>
    <br>
     Erdil'in davası görülürken, Jandarma eski Genel Komutanı Orgeneral Şener Eruygur'un da 'kışla yapımında devleti 132 trilyon lira zarara uğrattığı gerekçesiyle' yargılanacağı haberi gündemdeki yerini aldı. Sabah Gazetesi'nin haberine göre, Ankara Gölbaşı'ndaki Özel Kuvvetler Komutanlığı binasının inşaatındaki yolsuzluk soruşturması tamamlandı. Askeri savcı 3 Aralık 2004 tarihinde sonuçlandırdığı iddianamede Eruygur ve MGK eski Genel Sekreteri Tuncer Kılınç'ın ihalelerde kusurlu olduklarını ve görevlerini kötüye kullandıklarını iddia etti.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 628 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19324), [web.archive.org (arşiv bağlantısı)](http://web.archive.org/web/20050217132600/http://www.aksiyon.com.tr:80/yazdir.php?id=19324)
