# Sihirbaz değil Hokkabaz

*Bilinmeyen-yazar 2006.12.25*

<font class="agenda2NewsSpot">
 Cem Yılmaz, Türk sinemasına G.O.R.A.'daki yönetmenlik deneyimiyle girizgâh yaptı. Senaryosunu da yazdığı ikinci film tecrübesi Hokkabaz vizyona girdiğinde kimsenin ondan beklemediği üslupla izleyenlerinin karşısına çıktı.
</font>
<font class="newsDetail">
 Dramatik bir film Hokkabaz; naif karakterleri ile izleyiciyi zaman zaman güldüren ve kısmen de hüzünlendiren bir öyküye sahip.
 <br/>
 <br/>
 Konusu özetle şöyle: İskender hokkabazlık yapmaktadır. Aslında sihirbazdır; ama kendisi ve çocukluk arkadaşı Maradona dışında kimseyi hokkabaz olmadığına ikna edemez. İstanbul'da çeşitli gösterilere çıkmaktadırlar; lakin bir türlü dikiş tutturamayan ikili, Anadolu turnesine çıkmaya karar verir. Planlarında olmadığı halde İskender'in babası Sait de bu yolculuğa eşlik edecektir. Çılgınlık ve bunaklığın karakterinde mecz olduğu Sait'le yolculuk yapmak çok da kolay değildir. Ta ki Çanakkale'ye giderken ilk duraklarında Fatma  ile karşılaşana kadar. Bir düğün arifesinde tanıştıkları Fatma da ekibe bir şekilde dahil olur. Yol boyunca birbirlerini daha iyi tanıma imkânı bulan üçlü için bir sınav gibidir Fatma. Zaman zaman tartışmalara neden olsa da filmin nihayetinde birbirlerinin kıymetini anlamalarına da vesiledir. Hokkabaz'ın görüntüleri kadar karakterleri de renkli. Özellikle son dönemlerde vizyona giren karamsar ya da bol efektli eğlence filmlerinden sıcak konusu ve ince üslubuyla da ayrılıyor. Filmi, aşina olduğumuz Türk komedi filmlerinden ayıran en önemli özelliklerinden biri de 'küfre sığınmadan' yazılmış diyalogları. Özellikle Cem Yılmaz gibi insanları her halükarda güldürebilen bir ismin bu kadar özenli bir üslubu tercih etmesi ayrıca anlamlı.
</font>

Kaynak: [www.aksiyon.com.tr](http://aksiyon.com.tr/aksiyon/haber-19388-12-sihirbaz-degil-hokkabaz.html), [web.archive.org (arşiv bağlantısı)](http://web.archive.org/web/20101210204207/http://aksiyon.com.tr/aksiyon/haber-19388-12-sihirbaz-degil-hokkabaz.html)
