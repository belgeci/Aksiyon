# Gazetecilikte tasarım zamanı

*Bilinmeyen-yazar 2010.06.14*

<font class="agenda2NewsSpot">
 Bu yıl beşincisi düzenlenecek Gazete Tasarım Günleri (+1T) yine dolu bir programla takipçilerini heyecanlandırıyor.
</font>
<font class="newsDetail">
 <p>
  <p class="MsoNormal">
   Geleceğin gazete tasarımcıları için programa son başvuru tarihi 20 Haziran 2010. Bu yıl başvuranlar arasından 100 kişi programı takip edebilecek. Güzel sanatlar ve iletişim fakültelerinden gelen katılımcılar yedi gün boyunca haber ve tasarıma dair teorik ve pratik içeriğe sahip yoğun bir eğitim sürecinden geçecek.
  </p>
  <p class="MsoNormal">
   <span>
   </span>
   28 Haziran – 5 Temmuz 2010 tarihleri arasında gerçekleşecek etkinlikte, internet ve mobil teknolojilerin etkisiyle büyük bir değişime uğrayan günümüz gazete tasarımı masaya yatırılacak. Zaman Gazetesi'nin İstanbul merkez binasında yer alan yayın mutfağının tecrübeli isimleriyle birlikte yapılacak seminer, her yıl olduğu gibi söyleşiler, atölye çalışmaları, belgeseller ve sergilerle şekillenen bir içerik sunuyor.
  </p>
  <p class="MsoNormal">
   Bu yıl da programda ilgi uyandıran isimler var. Bunlar arasında en dikkat çekeni şüphesiz ‘Afganlı kız' fotoğrafıyla zihinlere kazınan Magnum üyesi, ünlü fotoğrafçı Steve McCrurry. Zaman Gazetesi Genel Yayın Müdürü Ekrem Dumanlı, Hürriyet Gazetesi Genel Yayın Yönetmeni Enis Berberoğlu, dünyanın en ünlü gazete tasarımcılarından Dr. Mario Garcia, dünyaca ünlü tasarım yazılımları danışmanı Russell Viers, Medya Derneği Başkanı ve Sabah Gazetesi karikatüristi Salih Memecan, Mimar Sinan Üniversitesi Öğretim Üyesi ve ünlü tasarımcı Bülent Erkmen, ünlü reklamcı Serdar Erener, Milliyet Gazetesi Görsel Yönetmeni Ali Acar, Hürriyet Gazetesi Görsel Danışmanı Reha Erdoğan, Sabah Gazetesi Görsel Yönetmeni Ömer Bahar ve Zaman Gazetesi haber ve tasarım kadrosu da bu yılki seminerlere önemli katkılarda bulunacak.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27005-gazetecilikte-tasarim-zamani.html), [web.archive.org (arşiv bağlantısı)](http://web.archive.org/web/20100709032156/http://www.aksiyon.com.tr:80/aksiyon/haber-27005-gazetecilikte-tasarim-zamani.html)
