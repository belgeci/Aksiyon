# PKK isim değiştirdi, PAG oldu

*Bilinmeyen-yazar Bilinmeyen-tarih*

<div>
 <p>
  <font>
   Siyasallaşma çalışmalarına başlayan PKK terör örgütü isim değiştirdi.
   <br/>
   <br/>
   Kuzey Irak’ın İran sınırı yakınlarında yapılan 8. kongrede, örgütün adındaki Kürdistan kelimesi çıkartılarak, Partiya Azadiya Gellan (Halkların Özgürlük Partisi) şekline dönüştürüldü. Ayrıca, ‘Demokratik Cumhuriyet Partisi’ seçeneği de uzun süre gündemde kaldı fakat PAG tercih edildi. Zorunlu kalmadıkça Kürdistan kelimesinin kullanılmaması da kararlaştırıldı. ARGK olan silahlı güçlerin adı da Milli Savunma Güçleri şeklinde değiştirildi. İstihbarat birimleri, isim değişikliği isteğinin bazı Avrupa ülkelerinden geldiğini belirlediler. Fransa’da yaşayan Örgütün Avrupa Sorumlusu Rıza Altun’un bazı ülkelerle temas kurduğu ve onların isteğini kongreye ilettiği söyleniyor. Alınan kararların hemen hepsinin bu istekler doğrultusunda olduğu bildiriliyor. Kararlarda ‘taviz verilmeyecek’ konular olarak, Kürtçe eğitim ve kimliklerde “Kürttür” ifadesinin geçmesi belirlendi. Öcalan idam edilirse bu savaş sebebi sayılacak. Öcalan hariç diğer militanlara genel af çıkartılırsa silah bırakılabilecek. Irak’ın kuzeyine operasyon yapılırsa karşılık verilecek. Adalet Bakanı Hikmet Sami Türk, örgütün isim değiştirmesine şüpheyle yaklaştı ve “Amacının değişip değişmediği şüphelidir” dedi.
   <br/>
   <br/>
  </font>
 </p>
 <p>
  <font>
   (Bu yazı 15 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11930), [web.archive.org (arşiv bağlantısı)](http://web.archive.org/web/20050228022804/http://www.aksiyon.com.tr:80/yazdir.php?id=11930)
