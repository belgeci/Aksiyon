# Televizyonu kullanmak hiç de kolay değil!

*Bilinmeyen-yazar 2002.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hayatımızın vazgeçilmez argümanlarından biri haline gelen televizyon acaba Türkiye'ye nasıl girdi? Televizyona 35 yılını veren ve ülkemizin en büyük televizyon tamir servisini kuran Mahir Kımıldar bu "sihirli kutu"nun Türkiye'ye girişini tek kelime ile açıklıyor: Şaşkınlık! 1960'larda lambalı radyo tamir ederek mesleğe başlayan Mahir Kımıldar, bugün ileri teknoloji ürünü her türlü elektronik cihazın bakımını yapan şirketlere sahip.
  </font>
 </div>
 <div id="newsText">
  <font class="detail-text">
   Yaklaşık 30 yıllık televizyon tarihimizin yakın tanıklığını yapan Mahir Kımıldar, televizyonun yaygınlaşana kadar geçirdiği aşamaları şöyle açıklıyor: "Radyo tamiri için evlere gittiğimde yanımda gizlice radyonun içine bakan müşterime ne yapıyorsun dediğimde ilginç bir cevap almıştım: 'Şarkı söyleyenleri görmeye çalışıyorum!' Yine televizyonun fişini prize takmaya korktukları için bizleri arayan yüzlerce müşterimiz oldu."
   <br/>
   <br/>
   Radyonun  yaygınlaşmaya başladığı dönemlerde aylarca uğraşarak yeni bir radyo yapıp PTT'ye başvurduğunda ajanlıkla suçlandığını söyleyen Mahir Kımıldar, "Ben ilk yerli radyoyu yapmış olmanın heyecanını yaşarken, yetkililer bana çabuk bunu yok et; yoksa telsiz yasasını çiğnemekten ajanlıkla suçlanırsın, dediler" diyor.
   <br/>
   <br/>
   Sony şirketiyle işbirliği içinde çalışan Mahir Kımıldar, mühendis ve teknikerlerine belirli dönemlerde Japon uzmanlardan kurs aldırıyor ve teknolojinin yarınını şöyle açıklıyor: "Dijitalleşme kullandığımız hemen her alette gerçekleşecek. Yine kullanılan cihazlar hızla küçülüyor. Radyo, teyp, televizyon ve kameraları uzun ömürlü kullanmanın formülü, kullanma kılavuzunu okumaktır. El yordamıyla kullanılan cihazlardan verim alınamadığı gibi bozulma ihtimali de artıyor. Biliyorum ki, cihazı hakkıyla kullanan tüketici sayısı bir elin parmaklarını geçmez" diyor.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B51F90AF742B814CD62B26B69075FC05?newsId=8796), [web.archive.org (arşiv bağlantısı)](http://web.archive.org/web/20120320204526/http://www.aksiyon.com.tr:80/aksiyon/newsDetail_getNewsById.action;jsessionid=B51F90AF742B814CD62B26B69075FC05?newsId=8796)
