# 19. yüzyılda bir dinler arası diyalog romanı

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20030904085921im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030904085921im_/http://www.aksiyon.com.tr/resim/446/68.jpg" vspace="5"/>
  </p>
 </font>
 <font class="content">
  1877-78 Osmanlı-Rus Savaşı’nda Osmanlı ordusu, ardında yüzlerce esir bırakarak Plevne’den geri çekilmek zorunda kalmıştır. Mahmut o ‘esir’lerden biridir. Mahmut’un esaret hayatı kısa sürer. Ağır yaralı Mahmut, öfkesine yenilen Savu tarafından öldürülür. Fakat, kimsenin bilmediği bu cinayet Savu’nun içinde büyük bir vicdan azabına dönüşür.
 </font>
 <p>
  <font class="content">
   ‘Mahmut’un Papuçları’ bu vicdan azabını çarpıcı şekilde anlatıyor. İşlediği cinayetin ağırlığından kurtulabilmek ve kendini affettirmek için yıllarca fakirlere parasız ayakkabı dağıtan Savu’nun ve aynı zamanda bir Hıristiyan, Musevi ve Müslüman’ın arasındaki ölümsüz dostluğun ve kardeşliğin öyküsü. Savu, İbrahim ve Niko’nun...
   <br/>
   <br/>
   ‘Mahmut’un Papuçları’ farklı dinlerden ve kültürlerden insanların bir arada nasıl yaşayabildiklerinin en güzel örneklerinden birini anlatıyor. Romanın yazarı, Romanya edebiyatının en güçlü isimlerinden biri olan Gala Galaction; İncil’i ilk kez Romence’ye çeviren bir din adamı aynı zamanda. Papazlığının yanı sıra aydın kimliğiyle de olaylara tarihi ve fikri bir boyut kazandırarak, 19 yüzyıl Balkanlarındaki toplumsal yapıyı çarpıcı bir dille irdeliyor.
   <br/>
   <br/>
   Gala Galaction’ın o dönem için bir hayli ileri görüşlü ve aykırı sayılabilecek bu romanındaki tavrı incelenmeye değer bir durum. Yazarın din adamı ve aydın bir kimliği birlikte barındırması, döneminin siyasi olaylarına kayıtsız kalmaması ve Balkanlar’da yaygın olan milliyetçilik ve Osmanlı karşıtlığı akımlarına rağmen farklı dinler ve kültürler arasındaki birlikte yaşama olgusuna yaptığı vurgu çok önemli. Belki cılız bir ses olarak değerlendirilebilecek olan bu çıkış, yine de var olması hasebiyle değerli. Cılız çünkü, Balkanlar’ın 18 ve 19. yüzyılda yaşadığı ve hatta 20. yüzyıla taşan etnik taşkınlıkları göz önüne alındığında Galaction’ın tavrının münferit kaldığını görüyoruz. Her şeye rağmen, bugünden düne bakınca, Galaction ve benzeri düşünce sahiplerinin varlığı gelecek adına umut verici bir tablo çizmek için yeterli fırsatlar sunuyor. Herkül Milas’ın Türk—Yunan dostluk ilişkilerindeki yapıcı yaklaşımına benzer bir misyonu üstlenen Galaction çizgisinde belki de daha onlarca yazar ve düşünür vardır Balkanlar’da.
   <br/>
   <br/>
   Galaction’ın romanının Türkçe’ye kazandırılmış olması bu açıdan da önemli bir kültür hizmeti. Kitap, İstanbul Üniversitesi Edebiyat Fakültesi öğretim üyelerinden Doç. Dr. Erol Ülgen ve Gülten Abdula tarafından ortak olarak dilimize kazandırılmış. Dileğimiz bâkir bir saha olan Balkanlar’a ait edebiyat ürünlerinin dilimize kazandırılması konusunda ‘Mahmut’un Papuçları’nın öncülük etmesidir.
   <br/>
   <br/>
   <b>
    <a href="http://web.archive.org/web/20030904085921/http://www.timas.com.tr/kitap.php?id=578" target="_blank">
     MAHMUT'UN PABUÇLARI
    </a>
   </b>
   <br/>
   Gala Galaction
   <br/>
   Çev: Erol Ülgen
   <br/>
   160 sayfa
   <br/>
   Timaş Yayınları
   <br/>
   0212 - 513 84 15
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2699&yorum_id=1), [web.archive.org (arşiv bağlantısı)](http://web.archive.org/web/20030904085921/http://www.aksiyon.com.tr:80/detay.php?id=2699&yorum_id=1)
