# Muhteşem 'Türkler' Londra’da!

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050403124008im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050403124008im_/http://www.aksiyon.com.tr/resim/526/74.jpg" vspace="5"/>
  </p>
 </font>
 <font class="content">
  Londra’da açılacak olan “Türkler: Bin Yılın Yolculuğu” sergisi bir medeniyetin yol haritasını yansıtıyor. Ocak 2005'te, Londra'daki Kraliyet Sanat Akademisi, Türklerin Orta Asya'dan İstanbul'a ve daha da ötelere yayılan sanatsal ve kültürel zenginliğini konu alan çok önemli bir sergi açacak. "Türkler: Bin Yılın Yolculuğu, 600-1600."
 </font>
 <br/>
 <p>
  <font class="content">
   M.S. 600 ile M.S. 1600 yılları arasındaki bin yıllık döneme tanıklık edecek bu sergide yer alan tekstil ürünleri, el yazmaları, hat sanatı örnekleri, ahşap ve metal işçiliği örnekleri ile eşsiz seramikler, Osmanlı İmparatorluğu'nun ihtişamında gelişen sanatsal çeşitliliği gözler önüne serecek. Daha önce Türkiye dışında hiç sergilenmemiş eserler bu sergide olacak. Ayrıca, Türkiye'den kaçırılmış eserler de sergide yer alacak.
   <br>
    <br>
     Batıya göç sırasında, Orta Asya'nın doğu sınırlarından başlayarak Doğu Avrupa'da Balkanlara kadar ilerleyen Türk kültürünün gelişim sürecini konu alan ilk sergi. Bu göç süresince, her Türk topluluğu karşılaştığı yeni kültürlere kucak açmış ve onları kendisinin bir parçası haline getirmiştir. Sergi, bu dönemde ortaya çıkan muhteşem sanatsal ifade zenginliğinin ardında yatan kültürel etkileşim üzerinde yoğunlaşıyor.
     <br>
      <br>
       Sergide önce, 7. Yüzyıl'da Orta Asya İpek Yolu üzerinde gelişen göçebe bir toplum olan Uygurların sanat eserleri tanıtılıyor. Bunun ardından, Türk tarihinde çok önemli bir yere sahip üç hanedanın eserlerine geçiliyor: Selçuklular (1040-1194), Timurlar (1370-1506) ve Osmanlılar (1453-1600).
       <br>
        <br>
         Topkapı Sarayı Kütüphanesi'nin en değerli eserlerinden biri sayılan ve daha önce Türkiye dışında hiç sergilenmemiş ünlü ressam Mehmet Siyah Kalem'in olağanüstü çizimleri de bir araya getirilecek. Sergilenecek eserler arasında Sultan Alaaddin Keykubad için Konya'da inşa edilen bir camiden gelen eşsiz bir 13. Yüzyıl Selçuklu halısı ve Timurlular döneminden kalma, geometrik çizimlerle bezeli, 30 metre uzunluğunda, muhteşem bir mimari parşömen tomarı da bulunacak. Yine, sergide yer alacak Osmanlı dönemi hazineleri arasında Fatih Sultan Mehmet'in zırhlı kaftanı, Mimar Sinan tarafından harem kapısı olarak tasarlanmış mozaikli tahta kapı ve Kanuni Sultan Süleyman'ın tören kılıcı da bulunuyor.
         <br>
          <br/>
          Sergilenecek 350 eserin büyük çoğunluğu İstanbul'daki Topkapı Sarayı Müzesi ile Türk ve İslam Eserleri Müzesi'nden. Berlin Devlet Müzesi, Paris'teki Luvr Müzesi, New York Metropolitan Sanat Müzesi, Londra Victoria &amp; Albert Müzesi ile British Museum, Viyana'daki Güzel Sanatlar Müzesi ve St. Petersburg'daki State Hermitage Müzesi'nden de getirilecek olan birçok değerli eser sergide yer alacak.
          <br/>
          <br/>
          Sergi için bir de internet sitesi hazırlandı: www.turks.org.uk. Bu sitede, sergide yer alan eserlerin resimlerinin yanı sıra, Türklerin tarih boyunca yaşadıkları önemli olaylar ve sergide işlenen temalar hakkında ayrıntılı bilgi veriliyor. 22 Nisan'a kadar gezilebilecek serginin ana sponsorluğunu Aygaz, Garanti Bankası ve Corus CT üstleniyor.
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19330), [web.archive.org (arşiv bağlantısı)](http://web.archive.org/web/20050403124008/http://aksiyon.com.tr:80/detay.php?id=19330)
