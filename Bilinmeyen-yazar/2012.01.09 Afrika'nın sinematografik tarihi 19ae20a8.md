# Afrika’nın sinematografik tarihi

*Bilinmeyen-yazar 2012.01.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sinemanın ilk yıllarından bu yana az da olsa ürün veren, özellikle 1960’ların başından itibaren karakterini, dilini belli eden Afrika sineması, teknolojinin sunduğu demokratik ortam sayesinde gün geçtikçe çeşitleniyor.
  </font>
 </div>
 <div id="newsText">
  <font class="detail-text">
   <p>
    Özellikle anti-emperyalizm, yeni kolonyalizme karşı mücadele etrafında yoğunlaşan konuların yanına yeni meseleler ekleniyor. Sinemaya yönelik bu ilgi, biçime dönük yeni bir anlatım dili arayışlarını da tetikliyor şüphesiz. 5-22 Ocak İstanbul Modern Sinema, yarım yüzyıllık tarihiyle dünyanın en genç kıta sineması sayılan, ancak bu süre içinde çıkardığı benzersiz filmlerle küresel sanat hayatına büyük bir zenginlik katan Afrika sinemasından bir program sunuyor. 5-22 Ocak tarihleri arasında “Afrika!” başlıklı programda, uzmanlığı Afrika antropolojisi olan Illinois Üniversitesi profesörlerinden Mahir Şaul’ün hazırladığı 10 filmlik bir seçki sunulacak. Bu seçki, tam manasıyla 1960’larda doğan Afrika sinemasından bir dizi başyapıtla Afrika sinemacılığını İstanbul izleyicisinin görüş alanına getirmeyi amaçlıyor. Filmler, geleneksel sanatlardan video ve avangarda uzanan Afrika sinemasının şaşırtıcı çeşitliliğini gözler önüne seriyor. Seçkideki filmlerin bazıları Afrika’nın en önemli film etkinliği olan FESPACO Sinema Festivali’nde büyük ödül almış, bazıları ise dünya klasiği niteliğine ulaşmış veya yenilikçi üsluplarıyla dikkat çekmiş filmler. İzlenecek filmler: Rüzgâr (Finye, 1982), Saraunya Sarraounia, 1986), Töre (Tilai, 1990), Sırtlanlar (Hyenas, 1992), Faat Kine (2001), Karmen Gei (2001), Mutluluğu Beklerken (Heremakono, 2002), Drum (2004), Kanlı Kızlar Kulübü (Les Saignantes, 2007), Kuru Mevsim (Daratt, 2006).
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-31540-afrikanin--sinematografik-tarihi.html), [web.archive.org (arşiv bağlantısı)](http://web.archive.org/web/20130907234958/http://aksiyon.com.tr/aksiyon/haber-31540-afrikanin--sinematografik-tarihi.html)
