# Sosyal medya hayat kurtarıyor

*Bilinmeyen-yazar 2011.11.07*

<font class="agenda2NewsSpot">
 İnternetin ilk yılları diyebileceğimiz 1999’da yaşadığımız iki büyük depremde iletişim teknolojisini bugünkü kadar yoğun bir şekilde kullanmak mümkün olmamıştı.
</font>
<font class="newsDetail">
 <p>
 </p>
 <p>
  Bunda internet teknolojilerinin henüz yaygınlaşmamış olmasının payı büyüktü. O günlere dönüp baktığımda internet ve deprem denildiğinde iki şey hatırlıyorum. Bunlardan biri, amatörce yapılan ama çok iş gören, kayıpların listesinin yayımlanmasıydı. Yakınlarını arayanlar bu sitelere iletişim bilgilerini iletiyordu ve iletişim sağlanıyordu. Diğeri ise kan bankalarıydı. Birkaç girişimcinin kurduğu web sitelerinde kan vermek için gönüllü olanların bilgileri yayımlanıyordu.
 </p>
 <p class="MsoNormal">
  Günümüze dönüp son günlerde yaşadığımız facia, olay ve felaketlerin gerçekleştiği zaman dilimlerine baktığımızda ise en iyi iletişimin internet sayesinde kurulabildiğini görüyoruz. Çünkü Van ve Erciş depremlerinden sonraki ilk anlarda her 3 GSM şirketinin de baz istasyonları taleplere cevap veremedi. İnternet, yüzlerce haber sitesi, sosyal medyası ve bloglarıyla iletişimi yüklendi. Facebook’ta kitleler örgütlenirken, atılan Tweet’lerle olaylar hakkında kısa yorumlar yapılmakla kalınmadı, organizasyonlar düzenlendi. 24 şehit verdiğimiz gün terör örgütünün saldırısını tel’in eden Tweet’ler sağanak yağmur gibi yağarken, ortaya en güzel tepkiler çıkıyordu. Deprem sonrasında atılan Tweet’ler yorumun ötesinde enkaz altından kurtulmaya bile vesile oldu, yardımda bulunmak isteyenlere kapı açtı. Birçok organizasyon sosyal medya sayesinde yapıldı. Sosyal ağlar yardımların toplanmasında büyük katkıda bulundu. Bazı belediyelerin, STK’ların topladığı yardımların paketlenmesinden, koli aranmasına, hatta kamyonlara yüklenmesine kadar birçok yardım mesajı yayımlandı ve karşılığını buldu.
 </p>
 <p>
 </p>
 <p class="MsoNormal">
  Bunlar sosyal medyanın olumlu yanları. Bir de acil telefonları bile lüzumsuzca kullanan bazı kendini bilmezlerin aynı densizliği sosyal medyaya taşıdığını da duyduk. Twitter sayesinde enkaz altından 9 kişiyi kurtardıklarını açıklayan AKUT, yapılan bazı ihbarların asılsız çıktığının ve ekiplere zaman kaybettirdiğinin de altını çizdi. twitter.com/mehmetsakin
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30967-245-sosyal-medya-hayat-kurtariyor.html), [web.archive.org (arşiv bağlantısı)](http://web.archive.org/web/20111120162709/http://www.aksiyon.com.tr:80/aksiyon/haber-30967-245-sosyal-medya-hayat-kurtariyor.html)
