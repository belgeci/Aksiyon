# CHP’ye Koç gibi lider adayı!

*Bilinmeyen-yazar 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mahalle baskısının âlâsı Cumhuriyet Halk Partisi’nde (CHP) yaşanıyor. 22 Temmuz seçimindeki yenilgi sonrası daha da bilenen muhalif grup, İstanbul teşkilatlarındaki atamalardan bir hayli rahatsız.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Parti genel merkezinin il başkanlığına getirdiği Gürsel Tekin’in operasyonları eski il başkanı Şinasi Öktem’i çileden çıkardı. Öktem gibi seçim öncesinde görevinden ayrılan ilçe başkanlarının yerine yenisi atandı. 16 ilçenin yönetimi değiştirildi. Şu anda partinin İstanbul vekili olan Öktem, hukuka ve tüzüğe aykırı davranıldığını söylüyor. Öktem, Tekin’i kongre öncesi kendi kadrosunu oluşturmakla suçluyor. Geçici ilçe yönetimlerinde partiye kayıtsız kişilerin yer aldığını da ileri sürüyor. Muhalif grup 2008 Mart’ında gerçekleştirilmesi planlanan kurultayda, Deniz Baykal’a karşı Samsun vekili ve partinin eski Grup Başkan Vekili Haluk Koç’u aday göstermeye hazırlanıyor. Muhalif grubu, CHP Parti Meclisi’nin 12 üyesi yönetiyor. Adaylık için ikna edilen Koç’a, daha önce Baykal’la kongre yarışına giren Şişli Belediye Başkanı Mustafa Sarıgül’ün de sıcak baktığı söyleniyor. Koç’a, CHP Kadın Kolları Başkanı Güldal Okuducu ve İstanbul eski İl Başkanı Öktem de destek veriyor. Muhalifler bu defa Baykal’ı devirmeye kararlı görünüyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=28551), [web.archive.org (arşiv bağlantısı)](http://web.archive.org/web/20071021015800/http://aksiyon.com.tr:80/detay.php?id=28551)
