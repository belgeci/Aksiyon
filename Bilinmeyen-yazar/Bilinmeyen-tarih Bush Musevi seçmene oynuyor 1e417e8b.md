# Bush Musevi seçmene oynuyor

*Bilinmeyen-yazar Bilinmeyen-tarih*

<div>
 <p>
  <font>
   ABD’nin dünyadaki ağırlığı ve bugünlerde bütün dünyanın gözleri önünde cereyan eden Filistin trajedisi karşısında diğer güçlerin çaresizliği, Amerika ile Museviler arasındaki ilişkiyi dikkatli takip etmeyi gerektiriyor.
   <br/>
   <br/>
   Ciddi kaynaklar ABD Başkanı Bush’un İsrail’e verdiği desteğin ardında, Amerikan Kongresi üzerinde en etkili lobi olan Musevilerin oylarını Cumhuriyetçi Parti’ye çekme pazarlığının yattığını söylüyorlar. Kasım ayında yapılacak Kongre seçimleri Bush’un ilk hedeflerinden biri. Genelde Demokrat Parti’yi tercih eden Museviler, bu partiye yapılan bağışların da yarısının kaynağını oluşturuyor. Al Gore’la Bush’un yarıştığı son seçimlerde Museviler’in Demokrat Parti ile ilişkileri zirve noktasına çıkmış, dindar bir Musevi olan Joseph Lieberman Demokrat Parti’den başkan yardımcısı adayı olarak seçimlere katılmıştı. Kasım 2000 seçimlerinde Bush, Musevi oylarının yüzde 19’unu alabilmişti. Museviler’den en fazla oy alan Cumhuriyetçi başkanın yüzde 39’la Reagan olduğu, Baba Bush’un İsrail’in yerleşimciler politikasını durdurmak için kredi vermeme tehdidi dolayısıyla Museviler’in Cumhuriyetçi partiden uzaklaştıkları söyleniyor. Musevi seçmenler, bütün Amerikalı seçmenler içinde yüzde 4’lük paya sahip bulunuyor. Ancak eyalet bazında kazanmanın önemli olduğu başkanlık seçimi gözönüne alındığında, New York, Florida ve California gibi büyük eyaletlerde kazanmak isteyen adaylar için Museviler kilit önem taşıyor.
   <br/>
   <br/>
  </font>
 </p>
 <p>
  <font>
   (Bu yazı 10 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11852), [web.archive.org (arşiv bağlantısı)](http://web.archive.org/web/20050227214419/http://www.aksiyon.com.tr:80/yazdir.php?id=11852)
