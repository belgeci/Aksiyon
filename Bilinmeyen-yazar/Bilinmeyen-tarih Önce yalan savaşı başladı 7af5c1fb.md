# Önce “yalan savaşı” başladı

*Bilinmeyen-yazar Bilinmeyen-tarih*

<div>
 <p>
  <font>
   Amerikan yönetimi daha kendi arasında Irak operasyonuna karar vermedi, ama dünya kamuoyu ve bu arada Türkiye konuyla ilgili bir yalan haber operasyonuna çoktan girdi. Türkiye’nin Kuzey Irak’taki güvenli bölge sınırları içinde yer alan Bamerni Havaalanını Irak askerleriyle savaşarak ele geçirdiği haberi herhalde yalanların şahıydı. Önce bu haberi Genelkurmay Başkanlığı yalanladı, ardından da Kuzey Irak’taki Kürt gruplardan Barzani’nin Ankara’daki yetkilileri ‘Böyle bir şey olması mümkün mü? O bölgede Irak askeri yok ki Türkler onlarla savaşarak havaalanını ele geçirmiş olsun” diyerek habere tepki gösterdi.
   <br/>
   <br/>
   Sonra Barzani’ye Özal döneminde verilen kırmızı pasaportun iptal edildiği, Türkiye’nin Neçirvan Barzani’ye geçiş izni vermediği için Suriye üzerinden ABD’ye gittiği duyuruldu. Halbuki Türkiye ile Barzani tarafı arasında bir soğukluk yaşandığı doğru olsa da, ne kırmızı pasaport iptal edilmiş, ne de Neçirvan Barzani ABD’ye gitmişti. Daha sonra KYB lideri Talabani’nin Amerikan askerlerini bölgeye davet ettiği şeklinde bir haber çıktı. Bir gün sonra da Kürt lider, Amerikan CNN televizyonunda yayınlanan sözlerinin “yanlış yorumlandığını” belirterek kontrolündeki bölgeye Amerikan askerlerini davet etmediğini açıkladı. Halbuki Talabani CNN’e kendi topraklarında Amerikan ordusunun memnuniyetle karşılanacağını vurgulamış ve “Bana inanın, ABD şimdi Kuzey Irak’ta çok popüler” demişti. Ankara’nın Habur’dan giriş çıkışı geçen hafta İsveçli parlamenterlerle ilgili krizde yaşandığı gibi yasaklaması Türkiye’de medyanın bölgeyle ilgili doğrudan haber almasını zorlaştırıyor. Türkiye’deki manipülasyonlarda bu uygulamanın bir payı var. Ancak yalan haber ve dezenformasyonların altındaki asıl neden, geleceği büyük belirsizlik taşıyan bölgede dünya üzerinde çok farklı güçlerin etkili olmaya çalışması ve bu birbiriyle çatışan çıkarlar karşısında yerel liderlerin istikrarlı bir tavır belirlemekte zorlanması yatıyor. Bu ortam sürdükçe de daha çok yalanlara şahit olacağız.
   <br/>
   <br/>
  </font>
 </p>
 <p>
  <font>
   (Bu yazı 8 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11806), [web.archive.org (arşiv bağlantısı)](http://web.archive.org/web/20050227214129/http://www.aksiyon.com.tr:80/yazdir.php?id=11806)
