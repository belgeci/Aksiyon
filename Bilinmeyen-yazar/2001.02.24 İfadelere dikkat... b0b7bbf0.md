# İfadelere dikkat...

*Bilinmeyen-yazar 2001.02.24*

<div>
 <p class="spot">
  Yaratılmış kişiler olarak biz, kendi varlığımızın sebebi olan Yaratıcımız hakkında, onun Kitabı, Peygamberleri, Dini ve kutsal değerleri hakkında konuşurken, bize verdiği nimetler adına, bize verdiği yaşam adına ve O'na duyduğumuz o saygı dolu korku adına çok seçici davranmalıyız.
 </p>
 <p class="metin">
 </p>
 <p class="metin">
  Bozarmut bizim modelimiz mi?
 </p>
 <p class="metin">
  Bozarmut köylülerinin İstanbul'da bir dernek çatısı altında bir araya gelişini anlattığınız sayınız gerçekten güzeldi. "Ermeni—Sünni—Alevi Elele" mesajı da yerindeydi. Muhsin beyi bu orijinal haberi dolayısıyla tebrik etmek istiyorum. İşte bu ve bunun gibi örnek olaylar öne çıkarılmalı. Milyonlarca insana, ne idüğü belirsiz sözde sanatçıların özel hayatlarıyla ilgili en lüzumsuz şeyler metazori öğretiliyor ama bin yıllık bir hamurla yoğrulmuş bu milletin örnek yaşayış düzeni nedense gözardı ediliyor. Yine Zaman gazetesinde Mehmet Gündem beyin röportajında okumuş ve hislenmiştim; Ermeni Patriği sayın Mutafyan Trakya'da bulunduğu dönemlerde müslüman arkadaşlarına iftar veriyor, bazı günler kendisi de oruç tutuyordu. İşte asıl öne çıkarılması gereken, günlerce konuşulması, tekrar tekrar gündeme getirilmesi gereken hayatın gerçekleri bunlar ama maalesef cafcaflı büyük medyamız "medya maydanozu" olmayacakları ön plana getirmiyor. Çok fazla bilmemekle birlikte Anadolu'da gayri müslim ahali ile müslim ahalinin hanımları arasında bir "ahiret kardeşliği" kavramı ve kurumu oluşmuş zaman içinde. Anlayışa göre hangisi cennetlik olacaksa "öteki" (bakın onlar yine "öteki" oldular!) dünyada birbirlerini kurtaracaktır. O şuur ve sevgiyle.
 </p>
 <p class="metin">
  Metin Kasımlıoğlu / İSTANBUL
 </p>
 <p class="metin">
 </p>
 <p class="metin">
  Ebru Hanım'ın Fransa'da yaşayan Türk kızıyla ilgili yazısını okudum. Bayanın Fransa'da yaptığı gerçekten çok güzel. Ayrıca kendi benliğini kaybetmediği için onu tebrik ediyorum. Hoşçakalın...
 </p>
 <p class="metin">
  Hasan Meral
 </p>
 <p class="metin">
 </p>
 <p class="arabaslik">
  Ayşe bizi gururlandırdı
 </p>
 <p class="metin">
  Dergiyi çok beğenerek okuyorum. Ebru Nida Bilici'nin son okuduğum yazısını çok beğendim. Ayşe hanımın yaptıkları bana gurur verdi. Allah Ayşe'nin ve bütün müslümanların yardımcısı olsun. Ayrıca Nil Gün hanımın kitabı da çok hoş. Onun kitabını bulursam mutlaka okuyacağım. Size başarılar diliyorum.
 </p>
 <p class="metin">
  Serdar Genç / KAYSERİ
 </p>
 <p class="metin">
 </p>
 <p class="arabaslik">
  İslam'da dogma yoktur
 </p>
 <p class="metin">
  3 Şubat 2001 tarihli Aksiyon'un 43. sayfasında rasyonel düşüncenin İslam'ın kendisinde aranması gerektiği ve İslam'ın kendisinin bir takım naslara ve dogmalara dayalı olabileceği hakkında beyan edilen fikir hakkındaki karşı fikrimi dile getirmek istiyorum. Aksiyon'u en başından beri izleyen bir okuyucu olarak çok büyük bir şaşkınlık yaşadım. Aksiyon dergisi, milli ve manevi değerlere her zaman öncelik vermiş ve diğerlerini taklit etme basitliğine asla kapılmamıştır. İşte benim ilk günden beri "Aksiyon" u izlememin nedeni. Aksiyon kendisini diğerlerinden soyutlarcasına bir şahsiyet oluşturmuştu benim gözümde. İslam Dini'nin bir takım nas ve dogmalara dayalı olabileceği ve rasyonel düşüncenin İslam'ın kendisinde aranması gerektiği yolundaki fikri kabul etmem! Allah, herşeyin yaratıcısıdır, bu dünyayı da, dogmaları da, özellikle Fransız devrimindeki Jakobenlerin ortaya attığı rasyonellik kavramını da, bu yazıyı yazan kişiyi de Allah yaratmıştır. Dolayısıyla, yaratılmış kişiler olarak biz, kendi varlığımızın sebebi olan Yaratıcımız hakkında, onun Kitabı, Peygamberleri, Dini ve kutsal değerleri hakkında konuşurken, bize verdiği nimetler adına, bize verdiği yaşam adına ve O'na duyduğumuz o saygı dolu korku adına çok seçici davranmalıyız. Bu konular hakkında konuşur ya da yazarken; farklı bir uslup oluşturma özentisinden uzak, sade ve doğru bilgiler verme sorumluluğunu her zaman üzerimizde hissetmeliyiz. Saygılarımla,
 </p>
 <p class="metin">
  Alp Santürk / Bebek-İSTANBUL
 </p>
 <br/>
 <center>
  <a class="anaorta" href="http://web.archive.org/web/20020501063854/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/okurhatti/1.htm), [web.archive.org (arşiv bağlantısı)](http://web.archive.org/web/20020501063854/http://www.aksiyon.com.tr:80/2001/325/okurhatti/1.htm)
