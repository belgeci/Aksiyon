# Akademik açılıştan siyasi mesajlar

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040103120938im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040103120938im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Türkiye’nin en büyük ve en çok tartışılan üniversitesinin açılışı bu yıl da protestolara sahne oldu. İstanbul Üniversitesi’nin yeni akademik yıla başlaması nedeniyle düzenlenen törenlerde ‘parasız eğitim’ isteyen öğrenciler rektörün konuşmasını bölerken, başörtülü kızlar okul dışında sessiz eylem yaptılar.
  <br/>
 </font>
 <p>
  <font class="content">
   Rektör Prof. Dr. Kemal Alemdaroğlu’nun konuşması sırasında, kendilerini ‘Emek Gençliği’ ve ‘Öğrenci Koordinasyonu’ olarak tanıtan bir grup öğrenci ‘Burada söylenenler gerçeği yansıtmıyor. Parasız eğitim istiyoruz’ diye bağırdı. Protestocular dışarı çıkarılırken Alemdaroğlu eğitim kurumunun açılışında siyaset yaparak Rektörler Partisi(RP)’nin genel başkanlığı için favori adaylardan (!) biri olduğunu bir kez daha ispatladı: “Üniversiteleri siyasal erkin güdümü altına alma girişimlerine, Cumhuriyet üniversiteleri, bütünlük ve beraberlik içerisinde asla izin vermeyecektir.” Açılışa 1. Ordu Komutanı Org. Yaşar Büyükanıt, 3. Kolordu Komutanı Korg. Köksal Kara, Hava Harp Okulu Komutanı Tümg. Şevket Dingiloğlu, MGK eski Genel Sekreteri Emekli Org. Tuncer Kılınç ve İP Genel Başkanı Doğu Perinçek de katıldı.
   <br/>
   <br/>
   Y.O. unutulmadan sorun çözülmez
   <br/>
   <br/>
   Günlerdir gazete manşetlerinde, televizyon ekranlarında. Gazeteciler okulda yalnız bırakmıyor, evinde rahat vermiyor. Her gün farklı bir haberle gazete sayfalarına taşınıyor. Kendisiyle beraber öğretmenler, veliler, okul müdürü ve arkadaşları aynı psikolojiyi yaşıyor; “Gazeteciler gelmiş, ne diyeceğiz?”, “Bak bugün senin fotoğrafın çıkmış, çok iyi konuşmuşsun...” HIV virüsu taşıdığı için okul problemi yaşayan Y.O. (Radikal gazetesi isim ve soysimini açıkça yazıyor) meselesi unutulmadıkça sorun da çözülmeyecek gibi görünüyor. Bir gün 5 arkadaşı onunla birlikte sınıfa giriyor, diğer gün 20. Sınıf mevcudu borsa gibi inip düşüyor ve gazeteler bunu haber yapıyor. Ortada normal olmayan bir durum var. Eğer medya ilgisini azaltsa, okulu, Y.O.yu, velileri kendi haline bıraksa sorun kısa sürede çözülecek. Belki bir kaç aile çok fazla hassasiyet gösterecek ve çocuğunu okuldan alacak. Belki daha fazlası... Ama her gün manşetlere taşınan bir olayın normalleşmesini beklemek biraz garip değil mi?
   <br/>
   <br/>
   “Çıkartırsanız öderim”
   <br/>
   <br/>
   Jetpa Holding aracılığıyla Avrupa’dan para toplayıp zimmetine geçirdiği iddiasıyla yargılanan Fadıl Akgündüz, Bakırköy 8. Ağır Ceza Mahkemesi’ndeki duruşmada söz alarak “Kara para davası nedeniyle şirket üzerine konan tedbirler yüzünden vergi borçlarımı ve mağdurların parasını ödeyemiyorum. 30 trilyon liralık borca her ay 3 trilyon faiz geliyor. Benim içeride olmam bu işleri çözecekse, bana müebbet hatta idam cezası verin. Ama, ben şirket başına geçmedikçe bu iş çözülmez” dedi. Akgündüz tahliyesini talep etti ancak mahkeme tutukluluk halinin devamına karar verdi.
   <br/>
   <br/>
   “Merhumu nasıl bilirdiniz”
   <br/>
   <br/>
   Türkiye Diyanet Vakfı Sendikası Konya Şube Başkanı Hüseyin Demirci, Kemal Gürüz ve Kemal Alemdaroğlu’nun her defasında imam hatiplileri ve Diyanet camiasını hedef aldıklarını, bu nedenle onların cenaze namazlarını kılmayacaklarını söyledi. Bu sözü söyleyen kişi yargısız infaza hazır olmalı. Çünkü Türkiye’de vicdanın sesine kulak verilmiyor. Demirci’nin isyanını anlamak gerekiyor. Dediği iki isim de her fırsatta imam hatiplileri aşağılıyor, gerici ve yobaz olduklarını söylüyor. İmam hatip mezunu imamlar da bunları izliyor. Bir değil onlarca kez duyuyuyor, okuyor. Sonunda da içlerinden biri dayanamıyor ve “Din görevlilerine her defasında saldırmayı kendi gıdası olarak görenler, bu saldırılarına devam etmeleri halinde Türk Diyanet Vakfı Sendikası üyesi imam hatipliler tarafından cenazeleri yıkanmayacak ve namazları kıldırılmayacak. Edirne’den Van’a kadar Anadolu toprağı nice Nemrutlara mezar olduğu gibi, nice İbrahimlere makam ve nice Fatihlere türbe olmuştur” diyor. Kemal Alemdaroğlu, öldükten sonra cenazesini yıkayacak birinin çıkacağından emin konuşuyor. Demirci de gelen tepkilerin ardından geri adım atmak zorunda kaldı. Diyanet İşleri Başkanlığı Din İşleri Yüksek Kurulu da açıklama yaparak Müslüman olduğunu söyleyen herkesin cenaze namazının kılınması gerektiğini belirtti.
   <br/>
   <br/>
   “2003-2004 oturumunu açıyorum”
   <br/>
   <br/>
   TBMM yeni yasama dönemine Cumhurbaşkanı Ahmet Necdet Sezer’in yaptığı konuşmayla girdi. Sezer 1.5 saat süreyle milletvekillerine nasihatte bulundu ancak akşam yapılan resepsiyonda onlarla birlikte olmadı. Muhalefet partisi CHP’nin lideri Deniz Baykal da resepsiyona katılmadı. Askerler beklenenin aksine resepsiyona katılarak Meclis iradesine olan saygılarını gösterdi. Sezer konuşmasında iktidarı hem övdü hem de eleştirdi. Sorumsuz ancak yetkili bir cumhurbaşkanı olarak iktidar partisinden herşeyi istedi. Tavsiyelerde bulundu. Basındaki tekelleşmenin demokrasiyi yozlaştıracağını söyledi, çoğunluğun sağladığı iktidar gücünün ölçülü kullanılması gerektiğini belirtti. Laiklik ve köktendincilik vurgusu yaptı, hükümetin kadrolaştığını iddia etti. YÖK’teki değişikliklerin ‘Cumhuriyetin nitelikleriyle bağdaşması gerektiğini’ söyleyip, demokratikleşme ve AB’ye üyelik sürecinde yapılanları övdü.
   <br/>
   <br/>
   Nihayet anlaştılar...
   <br/>
   <br/>
   Irak krizinin çıktığı günden beri Türkiye ile ABD arasında PKK/KADEK sorununda yaşanan pazarlıklar nihayet bitti. İki ülke Kuzey Irak’taki PKK/KADEK varlığının yok edilmesi için ortak operasyon yapma kararı aldı. ABD Terörle Mücadele Koordinatörü Cofer Black, ‘Irak’ta PKK/KADEK’e yer yok’ derken iki ülke heyeti arasındaki görüşmelerde Türk tarafı örgütün lider kadrosunun yakalanıp teslim edilmesini istedi. Genelkurmay ve MİT’in Irak’ın kuzeyi, İran, Suriye ve Ermenistan dörtgeninde hazırladığı istihbarat raporları gündeme getirildi. Varılan anlaşma uyarınca Türk ve Amerikalı askeri yetkililer, operasyon çalışmalarını birlikte yürütecek. ABD, militanların silah bırakıp teslim olması için girişim yapacak. İkna yöntemi sonuç vermezse operasyon başlayacak. İki ülke, istihbarat bilgilerini paylaşacak. Türkiye, Irak’ın kuzeyindeki PKK/KADEK kamplarını denetleyecek.
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3033&yorum_id=1), [web.archive.org (arşiv bağlantısı)](http://web.archive.org/web/20040103120938/http://www.aksiyon.com.tr:80/detay.php?id=3033&yorum_id=1)
