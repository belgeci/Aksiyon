# Saltanat sacayağı: Kalem, Hokka ve Kâğıt

*Bilinmeyen-yazar 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kelimeleri de kılıçları kadar ustalıkla kullanan padişahlar, sultanlar ve hükümdarlar onlar…
  </font>
 </div>
 <div id="newsText">
  <font class="detail-text">
   <p>
    Yüzyıllar öncesinde, özellikle doğuda devletler kılıç üzerinde dururdu. Askerî gücü yitirenler kahir ekseriyetle tarih sahnesinden çekilirdi. Bu sebeple de devrin idarecileri bilhassa da sultanlar, hükümdarlar ve padişahlar bileği kuvvetli, strateji bilgisi üst seviyede kişilerdi… Muhakkak ki bu ifadelere itiraz edecek yoktur. Ancak, “eksik” diyecek de çoktur! Çünkü söz konusu bakış açısı meselenin yalnızca bir yönünü aksettiriyor. Tarihî hakikatler göstermiştir ki devlet ancak ortaya koyduğu kültürel zenginliği ile varlığını sürdürebilir. Buradaki varlığını sürdürmeden kasıt sadece siyasî ömrü değildir. Bugün arz üzerinde konuşulan, tarih sahnesinden çekilmiş ne kadar devlet varsa, kültürel miraslarıyla yaşamaktadır. Bu durum idareciler için de geçerlidir. Tepedeki isimler askerî istidatları, fethettikleri yerler kadar sanatkârlıklarıyla da öne çıkar. Hatta bu vasfı haiz hükümdarlar diğerlerine nazaran daha fazla dikkat çeker. Yalnızca yıkım ve kıyımlarla anılmak yerine mesela edebiyattaki maharetiyle hatırlanmak muhtemelen daha tercih edilir bir özelliktir. Evet, bugün dünyadaki Napolyon’un, Cengiz Han’ın veya bir başka askerî mahirin ismini bilmeyen yoktur. Fakat Muradî mahlasıyla şiirler kaleme alan bir III. Murad onlar kadar tanınmaz. Gelgelelim sultanın şiirleri okununca zihinlerde bıraktığı tat ile diğer ikisinin adı dahi anılınca bıraktığı, kimileri için olumlu kimileri için olumsuz, çağrışım kıyaslanınca tercih ilkinden yana meylediyor. Mustafa İsen, Ali Fuat Bilkan ve Tuba Işınsu Durmuş’un derlediği “Sultanların Şiirleri Şiirlerin Sultanları” başlıklı kitap söz konusu tabloyu daha da renklendiriyor. Eserin muhtevasında çıkılan seyahatte II. Murad ile kapı aralanıyor, Fatih Sultan Mehmed ile açılıyor, Cem Sultan, Yavuz Sultan Selim, Şehzade Mustafa, Kanunî Sultan Süleyman, III. Murad, I. Ahmed, IV. Mehmed, II. Mustafa, III. Selim ve II. Mahmud ile edebiyat koridoruna dalınıyor, Kırım Hanları Türkmen Sultanları, Memlûk Hükümdarları, Timurlu Hanedanı ve Hindistan’daki Babür Ailesi ile serüven tamamlanıyor…
   </p>
   <p>
   </p>
   <p>
    SULTANLARIN ŞİİRLERİ ŞİİRLERİN SULTANLARI
    <p>
     Mustafa İsen/ Ali Fuat Bilkan/ Tuba Işınsu Durmuş
     <p>
      Kapı Yayınları
      <p>
       399 sayfa
       <p>
        02125133420
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=19A49732C7F3D2C9A6144132EEB2A58C?newsId=34424), [web.archive.org (arşiv bağlantısı)](http://web.archive.org/web/20131017060640/http://www.aksiyon.com.tr:80/aksiyon/newsDetail_getNewsById.action;jsessionid=19A49732C7F3D2C9A6144132EEB2A58C?newsId=34424)
