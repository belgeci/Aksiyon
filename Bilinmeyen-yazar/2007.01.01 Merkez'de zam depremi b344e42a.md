# Merkez'de "zam" depremi

*Bilinmeyen-yazar 2007.01.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merkez Bankası (MB) Başkanı Durmuş Yılmaz ile banka üst düzey yöneticilerinin arasına kara kedi girdi.
  </font>
 </div>
 <div id="newsText">
  <font class="detail-text">
   Başkan Yılmaz'ın 2003 yılından bu yana uygulanan "performansa dayalı zam" sistemini sürdürmek istemesi bankanın diğer yöneticilerini rahatsız etti.
   <br/>
   <br/>
   Uygulamanın hem etik hem de kurum içi dengeler açısından birçok mahzuru olduğunu düşünen banka yöneticileri; buna iki nedenden ötürü karşı çıkıyor. Birincisi memurların zam isteklerini "fiyat istikrarı ve enflasyon hedeflemesine zarar verebileceği" nedeniyle karşı çıkan MB'nin kendi çalışanlarına kepçeyle zam vermesinin etik olmaması. İkincisi ise performansa dayalı zam uygulamasında çoğu zaman çalışanların değil, idareye yakın olan isimlerin ödüllendirilmesinden kaynaklanan çarpıklıklar. Bu sorunları geçen ay gerçekleşen Para Piyasası Kurulu toplantısında sert bir dille eleştiren banka yöneticilerinin o günden bu yana diğer personelle araları giderek bozuldu. "Zammı engelleyen bürokratlar" çayların soğuk gelmesi, hizmetlerin yavaşlaması gibi örtülü iş yavaşlatma eylemlerine muhatap olmaya başladı. Kurum personeli arasında "istenmeyen adam" ilan edilen bürokratlar haklı olduklarını düşündükleri için oldukça rahatlar ve bu konudaki duruşlarını bozmadan sürdürüyorlar. Zam konusunun deprem meydana getirdiği Merkez Bankası'nda yaklaşık 5 bin kişi çalışıyor. Ödenen maaşlar diğer kamu kuruluşlarında çalışanların dudaklarını uçuklatacak kadar yüksek. Odacıların bile 1900 YTL maaş aldığı Merkez Bankası'nda kamuda çalışanların hayal bile edemeyecekleri imkanlar sunuluyor. Her yıl enflasyonun oldukça üzerinde zam alan MB çalışanlarına emekli olduklarında da çift maaş ödeniyor. Emekli Sandığı dışında Merkez Bankası Vakfı'nda aldıkları ikinci bir maaşla huzur dolu bir emeklilik geçiren banka çalışanları 2 bin YTL ile 10 bin YTL arasında değişen bir emekli maaşı alıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-19293-merkezde-zam-depremi.html), [web.archive.org (arşiv bağlantısı)](http://web.archive.org/web/20120629025334/http://www.aksiyon.com.tr:80/aksiyon/haber-19293-merkezde-zam-depremi.html)
