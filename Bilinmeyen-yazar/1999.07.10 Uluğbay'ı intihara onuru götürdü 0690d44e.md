# Uluğbay'ı intihara onuru" götürdü"

*Bilinmeyen-yazar 1999.07.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ekonomiden sorumlu Devlet Bakanı Hikmet Uluğbay, 6 Haziran salı gecesi evinde ailesinin müdahalesine rağmen intihar teşebbüsünde bulundu.
  </font>
 </div>
 <div id="newsText">
  <font class="detail-text">
   60 yaşındaki DSP Ankara milletvekili Bakan Uluğbay'ın yoğun IMF görüşmeleri, ard arda gelen atama ve spekülasyon krizleri sebebiyle intihara teşebbüs ettiği belirtiliyor.
   <br/>
   <br/>
   Bakanın sorumlu olduğu hazine müsteşarlığının başına uyumlu çalıştığı Cüneyt Sel'i getirmek istediği, ancak istemediği halde Selçuk Demiralp'in atanması ile rahatsızlık duyduğu belirtiliyor. Bu arada borsada yine bakanın sorumlu olduğu Hazine tarafından IMF anlaşma belgelerinin sızdırılması sebebiyle, 172 trilyon liranın spekülatörlerin cebine girdiği iddiaları da, Uluğbay'ı bunalıma sürükleyen en önemli unsurlardan birisi olarak gösteriliyor. Uluğbay'ın "kara cuma" olarak bilinen borsa skandalı ile ilgili olarak adı, ANAP Genel Başkanı Mesut Yılmaz'ın Genel Kurul açıklamalarında geçmişti. Yılmaz, kast edilen belgenin kendisine Güneş Taner tarafından değil, bizzat Uluğbay tarafından verildiğini belirtmiş, ancak bunun "sızdırma" anlamında olmadığını, bu iftiralar için de yargıya başvuracağını açıklamıştı. Ancak, Uluğbay'ın adının bu krize karıştırılmasına çok üzüldüğü, IMF, memur zammı, müsteşar ataması gibi ard arda gelen krizler sebebiyle de istifa etmeyi düşündüğü, bu amaçla Başbakan Bülent Ecevit ve Yardımcısı Hüsamettin Özkan ile görüştüğü, ancak teklifinin kabul görmediği, kendisine bir iki gün tatil yapmasının tavsiye edildiği kaydediliyor.
   <br/>
   <br/>
   "IMF bunaltmıştı. Tepki göstereceğini biliyorduk" diyen Başbakan Ecevit, Uluğbay'ın intihar girişimi sonrasında DSP Kurulu'nda yaptığı açıklamada, "IMF temsilcisinin basın toplantısında kullandığı bir sözcüğün yanlış algılanması üzerine kurgulanan akıl dışı, mantık dışı iddialar, söylentiler de onu üzmüş olabilir" derken, NTV'de yaptığı açıklamada söz konusu borsa spekülasyonunu, "bekledikleri sonucu bulamayan çıkar ve sermaye gruplarının gerçekleştirdiğini" ifade etti.
   <br/>
   <br/>
   Vejetaryen olan Uluğbay'ın yakın arkadaşları ile sohbetleri sırasında, bir dönem görev yaptığı Japonya'yı sık sık örnek verdiği ve yapılan hataların asıl sorumlusunun ilgili birimin başındaki kişi olduğu görüşünü dile getirdiği kaydediliyor. Uluğbay'ın, övgü ile söz ettiği Japon anlayışını ifade ederken, başarısız ve hatalı uygulamalardan sonra üst düzey yöneticilerin "harakiri" yaptıklarını belirttiği ifade ediliyor.
   <br/>
   <br/>
   Daha önceki kabinede Milli Eğitim Bakanı olan ve 8 yıllık eğitimi yasallaştırarak uygulamaya sokan Bakan Uluğbay, Org. Ragıp Uluğbay'ın kardeşi aynı zamanda. Bakanın geçmiş kariyeri, 8 yıllık eğitimdeki başarılı çalışmaları ve askeri çevrelere kardeşi vasıtasıyla olan yakınlığı sebebiyle, adı son zamanlarda DSP'nin Cumhurbaşkanlığı adayları arasında geçiyordu.
   <br/>
   <br/>
   Zorunlu olmadıkça basına demeç vermemesiyle ve gazetecilerle konuşmak istememesiyle tanınan Uluğbay, Ankara Üniversitesi Siyasal Bilgiler Fakültesi Maliye ve İktisat Bölümü'nden mezun oldu. ABD'de University of Southern California'dan ekonomi dalında master yapan Uluğbay, Washington ve Tokyo Büyükelçiliği'nde, NATO ve OECD nezdindeki daimi temsilciliklerde ekonomi ve ticaret müşavirliği görevlerinde bulundu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4760-11-ulugbayi-intihara-onuru-goturdu.html), [web.archive.org (arşiv bağlantısı)](http://web.archive.org/web/20131219115047/http://www.aksiyon.com.tr:80/aksiyon/haber-4760-11-ulugbayi-intihara-onuru-goturdu.html)
