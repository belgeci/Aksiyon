# Kurban Bayramı şenlik değil

*Bilinmeyen-yazar 2001.03.10*

<div>
 <p class="spot">
  Kurban kesmeyi et şenliğinden soyutlayarak asıl anlamına kavuşturma gereğine işaret ederek Hz. İbrahim'i, Hz. İsmail'i bir kez daha hatırlatması beni çok etkiledi. Bu bayram benim için daha farklı olacak.
 </p>
 <p class="metin">
 </p>
 <p class="metin">
  Öğretmenin sesini duyun
 </p>
 <p class="metin">
  Merhaba.. Ben bir ilköğretim öğretmeniyim. Ve ilk defa öğretmenin plan yazma derdini anlatan bir yazıya rastlıyorum. Bunu dile getirdiğiniz için tüm öğretmenler adına size teşekkür ederim. Yazılanlar yaşadıklarımızın yanında az bile kalıyor. Geçen dönem annemin rahatsızlığı dolayısıyla bir süre rapor almak zorunda kaldım. Döndüğümdeyse günlerce sabaha kadar oturup eksik kalmış planlarımı tamamladım. Çünkü müfettişler meslek hayatımı tehdit edebiliyor. Öğretmene bu ülke insanı değer verse de devlet gerekli değeri vermiyor, öğretmenini korumuyor, destek olmuyor. Sonra da böyle canından bezmiş, iştiyaksız öğretmenler eğitimin canına okuyor. Bize anamız babamız işimizi iyi yapmayı öğretmiş. Ne yaşarsak yaşayalım kazandığımızı hakedelim istiyoruz ve canımızı dişimize takıp iyi insanlar yetiştirmeye çalışıyoruz. Ama bizim de canımız var. Sadece öğretmenler gününde hatırlanacaksak hiç hatırlamasınlar, lüzumu yok. Sizlere tekrar teşekkür eder başarılar dilerim.
 </p>
 <p class="metin">
  Dilek K. / İSTANBUL
 </p>
 <p class="metin">
 </p>
 <p class="metin">
  Bazen bu ülkeden, yani Türkiye'den umudu kesiyorum. Bu ülke asla düzelmeyecek diyorum. Şu anda İngiltere'de eğitim için bulunuyorum ve Türk gazetelerini internetten takip ediyorum. Üniversite mezunu birisi olarak da doğal olarak kafamda karşılaştırmalar yapıyorum ülkemle İngiltere arasında. Biz ne kadar geri kalmış ve problemliysek İngiltere o kadar ileri gitmiş ve o kadar problemsiz. Sanki aynı zaman diliminde değiliz. Türk gazetelerini okuyup Türkiye'de olup bitenleri izlediğim zaman kafam zonkluyor ve "Acaba biz kendi kendimize kötülük yapmak zorunda mıyız?" diye düşünmeden edemiyorum. İngilizler bizim uğraştığımız sorunları belki 100 yıl önce çözmüşler, demokrasiyi herşeyiyle bünyelerine yerleştirmişler. Kimsenin diniyle, diliyle, kıyafetiyle uğraşmıyorlar ve dahası farklılığı zenginlik olarak algılıyorlar. Burada kimse türbanlı olduğu için (resmi kurumlarda bile serbest) ülkeye şeriat gelmiyor ya da kimse Komünist Parti taraftarı olduğu için ülke komünist  falan olmuyor. Bizim gerek geleneklerimizden gerekse de dinimizden dolayı sahip olmamız gereken 'hoşgörü' burada bir yaşam tarzı. Şimdi de bir ekonomik kriz çıktı. Bence Türk halkı bunları hak etmiyor. Başta da dediğim gibi Türkiye'nin halini düşündükçe kafam zonkluyor .
 </p>
 <p class="metin">
  Deniz Güler / LONDRA
 </p>
 <p class="metin">
 </p>
 <p class="arabaslik">
  Haccetmiş kadar olduk
 </p>
 <p class="metin">
  Merhabalar.. Bugün size yazmak benim için ekmek kadar su kadar elzem. Çünkü bu duygularımı ancak sizinle paylaşabilirim. Abdülhamit Bilici'nin hac yazıları daha bayrama girmeden bayram havası yaşattı bize. Bağdatlı Müslümandan ilettiği cümleler, Mekke'nin siyahla kesiştiği noktaları anlatan o ifadeler ruhumuzu yerinden oynattı sanki. Kurban kesmeyi et şenliğinden soyutlayarak asıl anlamına kavuşturma gereğine işaret ederek Hz. İbrahim'i, Hz. İsmail'i bir kez daha hatırlatması beni çok etkiledi. Bu bayram benim için daha farklı olacak. Bu arada teşrik tekbirlerine de başladım. Bize bu duyguları yaşattığınız için çok teşekkür ederim. Allah bize de "Huzuruna geldim Rabbim, Lebbeyk" demeyi ve tavafı nasib etsin.
 </p>
 <p class="metin">
  Sadullah Sarı
 </p>
 <!--
     FILE ARCHIVED ON 07:34:45 May 20, 2002 AND RETRIEVED FROM THE
     INTERNET ARCHIVE ON 20:19:09 May 11, 2023.
     JAVASCRIPT APPENDED BY WAYBACK MACHINE, COPYRIGHT INTERNET ARCHIVE.

     ALL OTHER CONTENT MAY ALSO BE PROTECTED BY COPYRIGHT (17 U.S.C.
     SECTION 108(a)(3)).
-->
 <!--
playback timings (ms):
  captures_list: 164.724 (11)
  exclusion.robots: 0.153
  exclusion.robots.policy: 0.144
  cdx.remote: 0.053
  esindex: 0.008
  LoadShardBlock: 102.285 (3)
  PetaboxLoader3.datanode: 187.584 (4)
  load_resource: 661.05
  PetaboxLoader3.resolve: 557.361
-->
</div>

Kaynak: [www.aksiyon.com.tr](http://www.aksiyon.com.tr:80/2001/327/okurhatti/1.htm), [web.archive.org (arşiv bağlantısı)](http://web.archive.org/web/20020520073445/http://www.aksiyon.com.tr:80/2001/327/okurhatti/1.htm)
