# Memur mamur olabilecek mi?

*Bilinmeyen-yazar 2011.10.10*

<font class="agenda2NewsSpot">
 Çalışma Bakanlığı ile üç memur sendika konfederasyonu arasındaki toplu sözleşme hakkına dair 7 saat süren görüşmede varılan büyük mutabakatta herhangi bir çatlak meydana gelmezse, Türkiye’de bir ilk yaşanacak.
</font>
<font class="newsDetail">
 <p>
  Hükümet ile sayıları 2,5 milyonu bulan memurlar maaş pazarlığı yapacak. Bunun gerçekleşmesi için öncelikle 4688 sayılı Kamu Görevlileri Sendikası Kanunu’nun değiştirilmesi gerekiyor. Yeni maddelerin yer alacağı kanun tasarısında taraflar büyük ölçüde uzlaştı. Bakanlar Kurulu ve Meclis aşamalarını takiben muhtemelen kasım sonunda masaya oturulacak. Önümüzdeki yıldan itibaren takvim eylüle çekilecek. Bu arada bazı pürüzler var ortada. Biri sadece memurları ilgilendiriyor ama çok mühim: Acaba çalışanları masada kim temsil edecek? Memur Sendikaları Konfederasyonu mu (Memur-Sen), Türkiye Kamu-Sen mi, yoksa Kamu Emekçileri Sendikaları Konfederasyonu (KESK) mu? Görevi ya yetkili sendika üstlenecek ya da karma heyet. Hizmet kolu düzeyindeki temsilde sıkıntı yok. Bunda birinci şık geçerli. Durum yerel yönetimlerde biraz farklı. Her belediye sorumlu sendikayla ayrı ayrı görüşecek. Bakanlık ile konfederasyonlar imza-itiraz yetkisi ve hakem kurulu konusunda anlaşamadı. Memur-Sen en fazla üyeye sahip konfederasyonun öne çıkartılmasından yana. Kurul, pazarlık olumsuz sonuçlandığında devreye girecek. Kararları bağlayıcı nitelik taşıyor. 4 bakanlık, 4 de sendikalardan üye içermesinde herkes hemfikir. Memur tarafı, hariçten iki öğretim üyesiyle bir yüksek yargı mensubunun kurula ilavesini istiyor. Bakanlık, “Üye sayısı 9 olsun. 4+4’e belirleyeceğimiz isim başkanlık etsin” diyor. Genelkurmay ve Emniyet Genel Müdürlüğü bünyesindeki sivil memurların sendika üyeliğine soğuk bakıyor.
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-30651-11-memur-mamur-olabilecek-mi.html), [web.archive.org (arşiv bağlantısı)](http://web.archive.org/web/20111015052102/http://aksiyon.com.tr:80/aksiyon/haber-30651-11-memur-mamur-olabilecek-mi.html)
