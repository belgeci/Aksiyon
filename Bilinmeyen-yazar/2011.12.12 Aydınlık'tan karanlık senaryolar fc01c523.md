# Aydınlık’tan karanlık senaryolar

*Bilinmeyen-yazar 2011.12.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gazeteciliğin her türlü ‘karanlık’ işlere alet edildiğine şahidiz. Aydınlık gazetesinin sergilemekten kaçınmadığı -adıyla tam kontrast düzeysizlikteki- karalamalarına da alışığız. Ancak yeni ortaya çıkanı şaşırttı doğrusu.
  </font>
 </div>
 <div id="newsText">
  <font class="detail-text">
   <p>
    Medya-siyaset-ticaret ilişkisi kapsamındakiler en azından bir zemine oturtulabiliyor. Çıkar alışverişine dayanıyor; taraflar torbalarını doldurma azmiyle davranıyor çünkü. Anlatmaya başlayacağımız çirkinlikten nasıl menfaat sağlanabilir ki? Aydınlık, kimin faydasına çalışıyor acaba? Sahibi Mehmet Sabuncu’yu Ergenekon soruşturması çerçevesinde gözaltına aldırtan belgeler hakikaten dudak uçuklatıcı. Sadece yazı işlerinde değil, idare katında da metafizik varlıklar mesai yapıyor anlaşılan. Sanki ‘onlar gör dedikçe’ transa giriyorlar. Başbakan Recep Tayyip Erdoğan, Taraf gazetesi yazarı Yasemin Çongar ve davanın özel yetkili savcılarından Cihan Kansız arasında sanal iletişim düzeneği kuruluyor, üretilen sahte mail adresleriyle. brte@akparti.org.tr, ckansız@hotmail.com ve congar@taraf.com.tr üzerinden hayalî e-postalar atılıyor karşılıklı. Elektronik mektuplarda geçen ifadeler dizi senaristlerini kıskandıracak cinsten. Tarih 2 Nisan 2011. Savcının sözde maillerinden biri: “Sayın Başbakanım öncelikle devlet görevinde ve yeni seçimlerde başarılarınıza duacıyım. Bize vermiş olduğunuz görevleri, ağırlıkları ve zorluklarıyla yol arkadaşlarım Sayın Turan Çolakkadı, Sayın Fikret Seçen, Sayın Kasım İlimoğlu ve Sayın Ufuk Ermertcani ile birlikte yerine getireceğinizden şüpheniz olmasın. Kısaca 12 Haziran’a kadar bu davaları elimizden geldiği kadar gündem dışı tutma yoluna gideceğiz. ………….ilgili görüşlerinizi acilen bekliyoruz. Allah’a emanet olunuz.” 13 Nisan’daki cevabi mail: “Sayın Kansız eylem planınız uygundur. Taraf’a talimat verildi. Gerekli belgeler hazırlanacak. Koordinasyonu devamlı kılın.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-31233-aydinliktan-karanlik-senaryolar.html), [web.archive.org (arşiv bağlantısı)](http://web.archive.org/web/20120203162411/http://aksiyon.com.tr:80/aksiyon/haber-31233-aydinliktan-karanlik-senaryolar.html)
