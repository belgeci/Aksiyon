# Dergiler derlendi

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050226213929im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226213929im_/http://www.aksiyon.com.tr/resim/341/blank.gif" vspace="5"/>
  </p>
 </font>
 <font class="content">
  Dergi dünyasına yeni bir isim katıldı. İlk bakışta kitap zannı veren bu dergi, boyutlarıyla tezat bir içeriğe sahip. Uygar, üç aylık fikir ve hayal dergisi; edebiyattan kurguya, şiirden tarihe yol alan ve kimi zaman tüm türlere dahil olan, türler arasındaki geçişkenliğin lüksünü kullanan yazılarla dolu.
 </font>
 <br/>
 <p>
  <font class="content">
   Dergah, Haziran sayısını Türkmenistan’lı bir hikayecinin, Ahmet Halmırat’ın hikayesiyle açıyor. Cihan Aktaş’ın kaleme aldığı orta sayfa sohbeti ise Rahşen beni Etemad ile yapılmış. Cinuçen Tanrıkorur’un hatıraları neşredilmeye devam ediyor. İsmail Kara, Türkiye’de din ve moderneşme adlı bir konu ile Dergah’ta. Mustafa Kutlu denemelerine devam ediyor. Levent Dalar “günümüz şiirini anlama çabaları” ile dikkat çekiyor.
   <br>
    <br>
     E dergisi kapağını “Kendime kadın yazar demekten gocunmuyorum” diyen Müge İplikçi’ye ayırmış.  Ölümünün 2400. yıldönümünde Sokrates ayrı bir dosyanın konusu olmuş. Lermantov şiirleri ile konuk oluyor ayın E’sine. Krizin kitap dünyasına etkisi’nin araştırma sonuçları yansıyor sayfalara. Herkes Kendi Evinde’nin üç senaristi ile yapılan söyleşi filmi sevenleri hoşnut edecek cinsten.
     <br>
      <br>
       <br/>
       <br/>
       .........................
       <br/>
       <br/>
       <br/>
       <br/>
       VİCDANLARI AYARLAMA ENSTİTÜSÜ SUNAR...
       <br/>
       <br/>
       İşte Vur Emri, Vatansever ve ahududu ödüllü (en kötü film ödülü) Postacı’dan sonra yine Amerikan milliyetçiliğinin şahikasına tırmanmış bir yapım. Pearl Harbour üç saate yakın bir süre boyunca bol oyunculu, bol karakterli bir minvalden ama özelde üç ana kahramana odaklanmış bildik bir hikaye üzerinden Pearl Harbour baskınını ele alıyor. Filmin ikinci yarısına kadar, baskın öncesi masum (!) Amerikan politikası zemininde gelişen ve başlarına geleceklerden habersiz birbirlerine yakınlaşan hemşire Evelyn ve pilot Rafe arasındaki ilişkiye tanık oluyoruz. Evelyn’e ilanı aşk ettiği gün bir de haber veriyor Rafe: “İngiltere Kraliyet Hava Kuvvetlerin’e katılmak üzere buradan ayrılıyorum, savaşa gidiyorum”. Aynı zamanlarda Rafe’in arkadaşı Danny ve Evelyn’in de tayini Hawai’deki Pearl Harbour’a çıkıyor. Yönetmen filmi başlangıçtan itibaren bir savaş tablosu içinde konumlandırıyor, sık sık Avrupa’da sürmekte olan savaşa çeviriyor hikayenin yönünü ve her ne kadar Amerika “Bu savaş bizim problemimiz değil” dese de aslında dünyanın büyük bir kısmı savaşmakta iken iki sıkı dost, Rafe ve Danny’nin öykünün merkezinde yer alan dostlukları da Amerika dışında sürüp giden savaştan etkileniyor nitekim. Disiplinden ve karmaşadan uzak, cenneten bir köşe olan Pearl Harbour önce başkalarının savaşından etkilenen ilişkilere ve hesaplaşmalara, sonra Amerika tarafından tehdit edildikleri düşüncesiyle saldırma kararı alan Japonların bombardımanlarına tanık oluyor. Amerikan donanmasının en güçlü kozlarına limanlık yapan bir bölgede, savaşa bulaşmamış oldukları için günleri letafet içinde akıp giden askerlerin, pilotların ve hemşirelerin yaşamı gökyüzünde beliren yüzlerce uçağın bombardımana başlamasıyla cehenenme dönüyor.
       <br/>
       <br/>
       Senaryo yazarı Randall Wallace ve aktör Ben Affleck bu filmin Amerikan propagandası yapmadığını iddia ediyorlar. Wallace yaptığının kahramanlık olgusunu ele almak olduğunu, savaş zamanlarında gösterilen büyük cesaretleri anlatmak istediğini vurguluyor. Ancak şöyle diyalogların bir açıklaması olamaz elbette: “Sen genç adam, eğer tüm Amerikalı pilotlar senin gibiyse, sizinle savaşacak ülkenin vay haline!” Savaşın periferde kalmış, istediği yerlere gelememiş pek çok kimseye kendini kanıtlama imkanı verdiği doğru ve Wallace bu konuda haklı. Bunun yanısıra, savaştan bîhaber askeri hemşirelerin stokları kısıtlı olduğu için morfin verdikleri askerlerin alnını rujlarıyla işaretlemeleri ya da çoraplarının lastiği ile turnike uygulamaları gibi hastanenin “hazırlıksızlığını” gösteren sahneler ile denizde yüzen cesetleri suyun içinde olduğu halde takdis eden rahip gibi gözleri yaşartmaya ayarlayan görüntüler filmin ilgi çekici buluşlarından. Ama ne bu türden buluşlar ne de baskın ve sonrası görüntülerde sağlanan başarı filmin etik yoksunluğunu gizleyecek gözbağcılığa sahip değil! Sonuç olarak Pearl Harbour tümüyle Amerikan duyarlılığına hitap etmeye çalışan ve “Bu savaşta kaybettiğimizden çoğunu kazandık, cesaretle ve yürekle her işin üstesinden geliriz” hakim söylemini perçinleyen bir temel mantaliteye sahip. Böyle olunca filmin ilgi çekici küçük insani detayları görmezden gelinmeye müstahak oluyor. Japon komutanın “Zeki biri bu savaşa hiç katılmamanın bir yolunu bulurdu” veya “Biz uyuyan bir devi uyandırmaktan başka bir şeyi başarmış değiliz” şeklindeki bilgece sözleri ve hatta Japon pilotların baskına onurlu samurai’ler gibi hazırlanmaları bile genel bakış açısındaki basiretsizliğin diyeti olamıyor. Yeterince güçlü olmayan rahatsız vicdanların haklılık paylarını ayyuka çıkarmaları gibi görünüyor tüm mizansen. Pearl Harbour’un öcü Doolittle baskınında Tokyo’nun bombalanmasıyla alınmış ve adalet yerini bulmuş gibi bir yanılsama yaratılmaya çalışılıyor. Oysa cümle alem biliyor Pearl Harbour olayıyla devin tepesine sıçrayan öfkenin Nagazaki ve Hiroshima’daki binlerce sivil ölünün ve bir o kadar radyasyona maruz kalmış çocuğun mağduriyetiyle ancak yatıştığını. Oysa filmimiz şöyle bitiyor; “Zaman bizi sınadı ve biz sınavı kazandık!...”
       <br/>
       <br/>
       Bu filmin atom bombasını atan ve bunu yaptıktan bir süre sonra intihara teşebbüs eden pilotun hayatıyla ilgili olmasını isterdim. Sahi nerede o atom bombasının sorumluları, özeleştirinin yükünü sırtlayamayıp film sektörüne mi atıldılar?
       <br/>
       <br/>
       Pearl Harbour
       <br/>
       <br/>
       Yön: Micheal Bay
       <br/>
       <br/>
       Oyn: Ben Affleck, Josh Hartnett, Kate Beckinsale,
       <br/>
       <br/>
       Cuba Gooding JR. Tom Sizemore
       <br/>
       <br/>
       Sen: Randall Wallace
       <br/>
       <br/>
       Yapım: Jerry Bruckheimer
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12717), [web.archive.org (arşiv bağlantısı)](http://web.archive.org/web/20050226213929/http://www.aksiyon.com.tr:80/detay.php?id=12717)
