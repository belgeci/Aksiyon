# Gurbette yankılanan kurbet

*Bilinmeyen-yazar 2004.10.18*

<div>
 <p>
  <font>
   Sevgi ve saygı duyulan birinden gelen bir mesaj kimi sevindirmez ki! Hele arada yıllar süren bir gurbet varsa... Aradaki mesafeler ne kadar uzak olursa olsun, sıcak bir mesaj uzakları yakın ediyor, mesafeleri ortadan kaldırıyor.
   <br/>
   <br/>
   Uzaktakini sevmenin tadını en güzel mektuplar veriyor herhalde. Yaklaşık 6 yıldır sağlık sorunlarından ötürü çok sevdiği vatanından uzakta yaşayan Fethullah Gülen Hocaefendi’nin geçen hafta yayımlanan ‘Kırık Testi Seti’ sevenleri için bir mektup niteliğinde.
   <br>
    <br>
     Bu mektuplar, “Fethullah Gülen Hocaefendi’nin üzerine gurbet çökmüş gönül dünyasını” aksettiren sohbetlerden oluşuyor. İşte bu sohbetler, geçen hafta Kırık Testi, Sohbet-i Canan ve Gurbet Ufukları başlığı ile üç cilt halinde Gazeteciler ve Yazarlar Vakfı Yayınları tarafından yayımlandı. Kitapların muhtevası, Hocaefendi’nin Amerika’da yaşadığı yıllar içinde yakınında bulunan arkadaşlarının biriktirip bir araya getirdiği notlardan oluşuyor. Özel sohbetlerden oluşan kitapların tamamına ‘şifahi’ özelliklerin sindiği görülüyor.
     <br>
      <br>
       Kırık Testi, üçlü setin ilk kitabı. İbadet hayatımız, perspektif, nefis ve vicdan mekanizması, kalbî ve ruhî hayat gibi bölümlerden oluşan kitapta kulluk sırrından namaza, duadan evrâd ü ezkâra, mukaddes vazifeden adanmışlık ruhuna kadar bir dizi konu tarihte yaşanan örnekler nazara verilerek anlatılıyor. Kırık Testi kitabında hakiki bir mümin olmanın yolları ifade ediliyor, bu yola baş koymuşların önüne çıkabilecek tuzaklara dikkat çekiliyor.
       <br>
        <br>
         Serinin ikinci kitabı olan Sohbet-i Cânan’da ise Kur’an-ı Kerim’in sırrı, üslubu, gurbeti, şahitleri gibi konular Kur’an’ın sihirli ufku başlığı altında dile getiriliyor. Gurbet Ufukları adı verilen üçüncü kitapta da tevhid yörüngeli konuşmanın öneminden, ölüm ve ölüm ötesi hayattan bahsediliyor. Ayrıca, bir bölümde sosyal ve kültürel meseleler dile getiriliyor.
         <br/>
         <br/>
         Gazeteciler ve Yazarlar Vakfı Başkanı Harun Tokak, kısa bir süre önce basılan kitabın yüz binlere varan bir satış grafiğine ulaştığını, yakın günlerde bir milyona ulaşmasını beklediklerini söylüyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2348 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=16904), [web.archive.org (arşiv bağlantısı)](http://web.archive.org/web/20061030101135/http://www.aksiyon.com.tr:80/yazdir.php?id=16904)
