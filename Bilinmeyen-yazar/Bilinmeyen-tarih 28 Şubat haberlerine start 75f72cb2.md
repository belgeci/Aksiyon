# 28 Şubat haberlerine start

*Bilinmeyen-yazar Bilinmeyen-tarih*

<div>
 <p>
  <font>
   Türkiye"yi karanlık bir döneme götüren 28 Şubat sürecinde gazetelerin de büyük kısmı iyi sınav verememişti. Kaynağı belli olmayan, toplumda gerginlik meydana getirecek haberler öne çıkarılmıştı.
   <br/>
   <br/>
   Refahyol hükümetini yıkmak için mücadele veren güç odaklarının yanında yer alan gazeteler doğruluğuna inanmadıkları haberleri yayınlamışlardı. Sokaklarda gördükleri birkaç yaşlı adamın sakallarıyla ya da yaşlı bir teyzenin giydiği çarşafla cumhuriyetin elden gideceği vurgulanmış, darbe taraftarlarına psikolojik destek sağlanmıştı. YÖK Yasa Tasarısının Meclis Genel Kuruluna gelmesiyle aynı gazeteler sanki zaman tüneline girdi ve 7 yıl öncesine gitti. Yakın geçmişe kadar iktidarla iyi geçinmeye çalışan gruplar imam hatiplere üniversite yolunu açacak yasanın gündeme gelmesiyle tavır değiştirdi. Gaziantep"te göbeği açık giyinen bir kişinin öğretmenevine alınmadığı haberi iki haftadır gündemi meşgul ediyor. Olayı bilmeyen yok. Çarşaflı bir kadının dahi içeriye alındığı öğretmenevine modern (!) giyimli genç bir bayanın alınmaması cumhuriyet rejiminin sonunu getirecekti. Haberin yalan olduğu kısa sürede anlaşıldı. Önce Hülya Keskin"le ilgili iddiaların doğru olmadığı ortaya çıktı. Mezuniyeti, mesleği söylediği gibi değildi. Ardından çarşaflı kişinin aslında hiç öğretmenevine girmediği anlaşıldı. 28 Şubatçı gazetecilerin aksine diğer yayınlar çarşaflı kadının erkek olduğu iddialarını gündeme getirince, yalan haber yapanlara gün doğdu. O kişinin kadın olduğunu ispat etmeye, diğer gazetelerin kendilerine iftira attığını yazmaya başladılar. Oysa olay oldukça basit. 28 Şubatçı gazeteler yalan yazdı. Şimdi yazdıkları yalandan kurtulmak için rakiplerine iftira atmayı tercih ediyorlar. Yani yedikleri golü unutturmak için hakeme golü atan kişinin Ahmet değil Hasan olduğunu söylüyorlar. Ama gol atılmış, maç bitmiş. Buna rağmen onlar yenildiklerini kabullenmek yerine bize golü atan dediğiniz kişi değildi diyor. Bunu yazanlara sormak gerek. Defansı boş bırakıp kaleyi açtıktan sonra golü Hasan"ın ya da Ahmet"in atması fark eder mi? Fark eder diyenler varsa saygı duyarız ancak bu yapılan yayınlardaki art niyeti unutturmaz. Çünkü bu haber basit bir yalan haber olmaktan daha fazla anlam taşıyor. İktidarın Türkiye"yi geriye götürdüğü ya da inançlı insanların eline güç geçtiği zaman ayrımcılık yapacakları ima ediliyor. Şimdiye kadar hükümetle iyi geçinerek işlerini yaptırmaya çalışan bazı gazetelerin bundan sonraki tavırları merak ediliyor. Acaba yeniden balayı dönemine dönerek mi işlerini yaptıracaklar yoksa 28 Şubatçı zihniyete bürünerek mi?
   <br>
    <br>
     <br/>
     <br/>
    </br>
   </br>
  </font>
 </p>
 <p>
  <font>
   (Bu yazı 1029 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11503), [web.archive.org (arşiv bağlantısı)](http://web.archive.org/web/20050223015627/http://www.aksiyon.com.tr:80/yazdir.php?id=11503)
