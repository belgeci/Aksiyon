# Hayatlarının bedelini ödeyecekler

*Bilinmeyen-yazar 2011.11.28*

<font class="agenda2NewsSpot">
 Bizzat Başbakan Recep Tayyip Erdoğan’ın açıkladığı bedelli askerlik şartlarının toplumun her kesimini memnun etmeyeceği baştan belliydi.
</font>
<font class="newsDetail">
 <p>
 </p>
 <p>
  Kimi yaştaki sınıra tepkili kimi de bedele. Uygulamadan, kanun Resmî Gazete’de yayımlandığında 30 yaşından gün alanlar faydalanabilecek. 30 bin liralık bedelin yüzde 50’si peşin, diğer yarısı da 6 ay içinde ödenecek. Genelkurmay Başkanı Necdet Özel’in isteğiyle, bedelliler 21 günlük temel askerlik eğitiminden de geçirilmeyecek. Yurtdışında yaşayan Türk vatandaşlarının merakla beklediği dövizli vatani göreve ilişkin değişiklikler de duyuruldu. 38 yaş şartı kaldırıldı. 3 yıl ülke haricinde çalışmışlık kâfi. Dövizlinin bedeliyse 10 bin avro. Onlar da silah altına alınmayacak bundan böyle. Bu durum en fazla Burdur esnafını üzecek gibi. Bu arada bankalar da bedellilere kredi tarifeleri hazırladı. Reklam sayfaları bedelliden acilen satılık ilanlarıyla dolu. Postalsız bedelli askerlik imkânından 72’si Süper Lig’den 164 futbolcu yararlanacak. Bunların 12’si Mersin İdman Yurdu’nda top koşturuyor. Şimdilik vicdani ret tartışması dondu. Erdoğan konunun gündemlerinde yer almadığını bildirdi. Hayatta herkes mutlaka bir bedel ödüyor.
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-31092-hayatlarinin-bedelini-odeyecekler.html), [web.archive.org (arşiv bağlantısı)](http://web.archive.org/web/20111210080902/http://aksiyon.com.tr:80/aksiyon/haber-31092-hayatlarinin-bedelini-odeyecekler.html)
