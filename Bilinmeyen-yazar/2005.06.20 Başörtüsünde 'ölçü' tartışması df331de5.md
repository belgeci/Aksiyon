# Başörtüsünde ‘ölçü’ tartışması

*Bilinmeyen-yazar 2005.06.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Erzurum Atatürk Üniversitesi’nde yapılan mezuniyet törenine başörtülü veliler alınmadı. Bu velilerden biri, İspir Meslek Yüksekokulu’nu birincilikle bitiren Taner Karşı’nın annesi Sabire Karşı idi. Karşı aynı zamanda Hakkari’deki vatani görevi sırasında oğlu Hasan’ı vatan için feda eden bir şehit annesiydi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606055932im_/http://www.aksiyon.com.tr/resim/550/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Törene alınmayışının üzüntüsüyle şehit oğlunun mezarına giden Karşı, “Şehidin de annesiyim, okul birincisinin de değişen ne?” diye soruyordu. Karşı ile birlikte diğer başörtülü veliler de törene alınmadı. Laikçiliğin bu kadarına da pes dedirten olay büyük tepki gördü. Sürekli başörtüsü probleminin mutabakatla çözüleceğini kaydeden Başbakan Recep Tayyip Erdoğan, “O anneyi üniversiteye almayan kimse, bu milletin değerlerine saygısızlık yapmıştır. Bu konuda gerekirse referanduma gideriz.” dedi.
   <br>
    <br>
     Gerçi halkının büyük bir çoğunluğu Müslüman olan ve inancı gereği örtünen bir ülkede yasağın mantığı yoktu; ama son olayda ölçünün kaçtığını düşünenler arasında ilginç isimler de yer aldı. Bunlardan ikisi Milliyet yazarları Hasan Cemal ve Melih Aşık’tı. 15 Haziran tarihli Milliyet gazetesindeki ‘Türban diye diye’ başlıklı köşe yazısında çocuklarının mezuniyet törenine alınmayan annelerin yerine kendini koyunca içinin acıdığını belirten Hasan Cemal, şöyle diyordu: “Burası bir üniversite! Mezuniyet töreni yapılıyor. Anne, başörtülü diye içeri alınmıyor. Kızının mezuniyet törenini göremiyor. Neden? Çünkü üniversitenin kapalı mekanları kamusal alan sayılıyor. Neden? Laikliği savunuyoruz. Öyle mi? Hayır, tam aksine. Laikliğin köküne kibrit suyu dökmek isteyenlerin değirmenine su taşıyorsunuz. Çünkü toplum vicdanını sızlatan böylesine yasaklar ancak geri teper. Başka bir işe yaramaz. Toplumu gerer. İstikrarsızlık tohumları eker. Toplumu cephelere böler. İşin içinden çıkamazsınız. Evet, devlet de ateşle oynuyor, ana muhalefet partisi CHP de... Bu yol çıkar yol değildir. Bu yol oy da getirmez CHP’ye. Laiklik de böyle savunulmaz. Bu yol, iyi bilin, demokrasiye açılan yol da değildir.” Melih Aşık da aynı gazetedeki Açık Pencere köşesinde, Erzurum’da ayıp işlendiğini vurguluyordu: “Ne öğretim üyesi, ne öğrenci. Veli oraya konuk olarak geliyor. Üstelik başında türban değil, bildiğimiz geleneksel başörtüsü var. Askerler bu konuda daha hassas olduğu halde eğitimlerini bitiren er ve yedeksubayların diploma törenlerine pekçok anne başörtüsü ile geliyor, sorun çıkmıyor. Üniversitenin işgüzarlığı niye? YÖK neden bu işgüzarlığa meydan veriyor?” Olaya tepki gösterenler listesine Kara Kuvvetleri Komutanı Orgeneral Yaşar Büyükanıt da dahil oldu. Erzurum’daki olayda abartıya kaçıldığını söyleyen Büyükanıt, toplumun tansiyonunu artırıcı davranışlardan kaçınılmasına dikkat çekerek, yöneticilerin başörtüsü ile türban arasındaki hassas çizgiyi uygun yerden çizmeleri gerektiğini söyledi.
     <br/>
     <br/>
     Erzurum’daki olaya CHP lideri Baykal da tepki göstererek, “Erzurum’daki olayı kabul etmemiz mümkün değildir. Bir diploma törenine o kıyafetle katılmak siyasi açıdan da, insanî açıdan da, hukuki açıdan da sakınca taşımaz.” dedi.
     <br/>
     <br/>
     Atatürk Üniversitesi Rektörü Yaşar Sütbeyaz’ın olayı provokasyon olarak yorumlaması, törene alınmayan şehit annesi Sabire Karşı’yı daha da üzdü. Karşı, asıl provokatörlerin insanların duygularına önem vermeyenler olduğunu söyledi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22019), [web.archive.org (arşiv bağlantısı)](http://web.archive.org/web/20070606055932/http://www.aksiyon.com.tr:80/detay.php?id=22019)
