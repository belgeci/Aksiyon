# Kara sevdadır türkülerim

*Bilinmeyen-yazar Bilinmeyen-tarih*

<div>
 <p>
  <font>
   Kalan Müzik, Âşık Veysel’in kendi sazı ve kendi sesinden en temiz kayıtları bir araya getirerek arşiv serisinden çıkarttı. Her birinde 17 türkü yer alan 2 CD’ye, Âşık Veysel’e ait fotoğraf ve çizimlerle bezenmiş, onun hayatını, yaşadığı çevreyi ve yetişme koşullarını, âşıklık geleneği içindeki yerini, Cumhuriyet ideolojisiyle ilişkilerini ve müziğini anlatan 110 sayfalık bir kitapçık eşlik ediyor
   <br/>
   <br/>
   Bu kitapçıkta Âşık Veysel’in bir dağ köyünde yaşayan sıradan bir âşıkken bütün Türkiye tarafından tanınmasına giden süreç anlatılıyor. Âşık Veysel’i Âşık Veysel yapan çilesini, mahrumiyetini, iç derinliğini, aşkını, meşkini, türküyle bütün Türkiye’ye yayılan şiirlerini ve serüvenini öğreniyoruz. Kitapçıkta, Veysel’in âşıklık mesleği içindeki konumu, merkezi otorite ve onun ideolojisi ile bağlantısı ve –bu güne kadar çok az ele alınan– müzik uygulamaları irdeleniyor. CD tercihlerinde şöyle bir yöntem izlenmiş: Birinci CD’de Âşık Veysel’in Kara Toprak, Güzelliğin On Par’etmez gibi çok bilinen icralarına ve bunların en temiz kayıtlarına yer verilmiş.  İkinci CD’de ise, bazı taş plaklarda yer alan sesleri, bugüne kadar hiçbir yerde yayımlanmamış deyişleri ve eski tarihlerde kaydedilmiş “türkü” icraları yer alıyor. Bu türkü demetinde, Âşık Veysel’in “Âşıklık”, “Usta malı deyiş icracılığı” ve “Kaynak kişilik” niteliklerini ortaya koyacak eserlerin yer almasına dikkat edilmiş.  Melih Duygulu’nun hazırladığı CD—kitap, Âşık Veysel’i anlamak için iyi bir fırsat.
   <br>
    <br>
     <br/>
     <br/>
    </br>
   </br>
  </font>
 </p>
 <p>
  <font>
   (Bu yazı 14 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12155), [web.archive.org (arşiv bağlantısı)](http://web.archive.org/web/20050301152630/http://www.aksiyon.com.tr:80/yazdir.php?id=12155)
