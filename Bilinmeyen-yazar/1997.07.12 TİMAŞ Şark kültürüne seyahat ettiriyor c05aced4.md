# TİMAŞ Şark kültürüne seyahat ettiriyor

*Bilinmeyen-yazar 1997.07.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Timaş'ın yeni çıkardığı "Kelile ve Dimne" ile "Tutiname" adlı kitaplar, aynı zamanda yeni bir serinin de başlangıcını oluşturuyor:
  </font>
 </div>
 <div id="newsText">
  <font class="detail-text">
   Şark Masalları. Sadık Yalsızuçanlar'ın sade ve akıcı üslubuyla hazırlanan Beydeba'nın "Kelile ve Dimne"si, evrensel hikmetin vatanı olan Şark'ın çok ünlü bir klasiği. Aslı Sanskritçe olan bu metinler, hayatı sisler içinde kalan bir Hind hükümdarı için yazılmış. Klasik Doğu edebiyatının bir başka seçkin eseri de Süleyman Tevfik'in kaleme aldığı "Tutiname". Doğu'nun gizemli hayatından sunulan can alıcı tablolarla süslü, beşeri duyguların olanca samimiyetiyle kendini gösterdiği, engin bir sema ile engin bir hayalgücünün insan zekasını okşadığı girift hikayeler halinde sunulan hikmetli öğütler...
   <br/>
   <br/>
   Seyahatnameler
   <br/>
   <br/>
   Hicaz Seyahatnamesi, 16421712 yılları arasında yaşayan ve klasik edebiyatımızın öncülerinden olan Şair Nabi tarafından kaleme alınmış. Şairin yaya olarak yaptığı Hac yolculuğunu anlatıyor. Alışılmış seyahatnamelerin dışında duygu yoğunluğu ve ifade zenginliği barındıran seyahatnamesinde Şair Nabi; dönemin İslam toplumunun zengin mozaiğini, ilim ve irfan bütünlüğünü veciz bir anlatım ustalığı içinde ortaya koyuyor. İsfehan Seyahatnamesi'ni yazan Pierre Loti, eserlerinde, kendi hayatının serüveniyle hayalhanesinde kurguladığı hayatın bir karışımını sunuyor okuyucuya. Yer yer hayat, yer yer de rüya ve hayaller baskın çıkıyor. Onun böyle bir yapıda oluşturduğu, ortaya koyduğu eserleri; okuyucuyu bağımlılık derecesinde etkileyip sürükleyici bir anlatım ırmağına götürüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2768-timas-sark-kulturune-seyahat-ettiriyor.html), [web.archive.org (arşiv bağlantısı)](http://web.archive.org/web/20120204042401/http://www.aksiyon.com.tr:80/aksiyon/haber-2768-timas-sark-kulturune-seyahat-ettiriyor.html)
