# Başbuğ’a müebbet, 27 Nisan’a soruşturma

*Bilinmeyen-yazar 2012.02.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Söz, eylem, tavır ve davranışlarıyla Türkiye’nin kaderinde rol oynayan iki önemli isim, Genelkurmay eski başkanları Yaşar Büyükanıt ve İlker Başbuğ.
  </font>
 </div>
 <div id="newsText">
  <font class="detail-text">
   <p>
    Büyükanıt’ın Şemdinli davasından yeniden 40 yıl hüküm giyen astsubay hakkında ‘tanırım iyi çocuktur’ ve 27 Nisan E-muhtırası için ise ‘evet ben kaleme aldım’; Başbuğ’un da Poyrazköy’de bulunan lav silahlarına ‘boru’, Albay Dursun Çiçek ıslak imzalı belgeye de ‘kâğıt parçası’ demesi zihinlerdeki tazeliğini koruyor. Başbuğ’la ilgili “İnternet Andıcı’ soruşturması tamam. 39 sayfalık iddianame İstanbul 13’üncü Ağır Ceza Mahkemesi’nde. Özel yetkili Savcı Cihan Kansız, hem müebbet hem de 15’i tutuklanmış 29 sanıklı “AK Parti ve Gülen’i Bitirme Planı” davasıyla birleştirme talep ediyor. 12’nci Ağır Ceza Mahkemesi, Başbuğ’un görevsizlik ve tutukluluğun kaldırılması taleplerini geri çevirmişti daha öncesinde. Türk Silahlı Kuvvetleri’nin (TSK) internet sitesinde 27 Nisan 2007 gecesi saat 23.17’te yayımlanan bildiride “Son günlerde, cumhurbaşkanlığı seçimi sürecinde öne çıkan sorun, laikliğin tartışılması konusuna odaklanmış durumdadır. Bu durum, TSK tarafından endişe ile izlenmektedir.” denilmekteydi. Başörtülü kız öğrencilerce Kutlu Doğum Haftası etkinliklerinde ilahi söylenmesi de tehlikeli bir gelişmeydi dönemin genelkurmay komutanına göre. O gün Meclis’teki Köşk seçimine katılan 361 vekilden 357’si Abdullah Gül’e oy vermişti. En az 367 vekille toplanılabilir şartıyla seçim akamete uğratılmıştı. Dik duruşunun karşılığını Temmuz 2007’de oyların yüzde 47’ini alarak gören AK Parti’ye kapatma davası açılmıştı, yalan ve hilelerle kurgulu gazete haberleri kullanılarak. Nereden nereye? Ankara Cumhuriyet Başsavcı Vekilliği’nce E-muhtıra’ya dair soruşturma başlatıldı. Büyükanıt’ın ifadeye çağırılması bekleniyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31748-basbuga-muebbet-27-nisana-sorusturma.html), [web.archive.org (arşiv bağlantısı)](http://web.archive.org/web/20130825141308/http://www.aksiyon.com.tr:80/aksiyon/haber-31748-basbuga-muebbet-27-nisana-sorusturma.html)
