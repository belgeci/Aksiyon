# Uzun süreli hareketsizlik ölüm sebebi

*Bilinmeyen-yazar 2011.11.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uzun süreli hareketsizlikten dolayı genelde bacak kaslarında oluşan kan pıhtısının ilk harekette beyin, akciğer veya kalbe gitmesi ile ortaya çıkan hastalığa kan pıhtısı atması (emboli) deniyor.
  </font>
 </div>
 <div id="newsText">
  <font class="detail-text">
   <p>
   </p>
   <p>
    Bütün yaş gruplarında görülebilen pıhtı atmasını uçak, otobüs ve otomobil seyahatleri ya da internet başında hareketsiz vakit geçirmek tetikleyebiliyor. Yatarak tedavi gören hastalar ile cerrahi operasyon geçirenler de risk altında. Türkiye’de hekim ve hastaların ölümcül pıhtı atmasına karşı farkındalığının muhakkak artırılması gerekiyor. Çünkü dünyadaki ölüm sebepleri arasında emboli üçüncü sırada. Vatandaşları bu konuda bilinçlendirmek için 16 ilgili tıp derneği üyeleri bir araya gelerek ayrıntılı bir kılavuz hazırlamış. Hastalıktan korunmak için yapılan öneriler arasında uzun süre hareketsiz kalınacaksa baldır kaslarının çalıştırılması, mümkün olan yerlerde aralıklarla kalkılıp biraz dolaşılması, yatak istirahatlerinde pıhtı oluşumunu engellemek için ara ara hareket edilmesi, gerektiğinde yaşam tarzında değişiklikler yapılması, kilo verilmesi ve sigaranın bırakılması sıralanıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31147-uzun-sureli-hareketsizlik-olum-sebebi.html), [web.archive.org (arşiv bağlantısı)](http://web.archive.org/web/20121025064945/http://www.aksiyon.com.tr:80/aksiyon/haber-31147-uzun-sureli-hareketsizlik-olum-sebebi.html)
