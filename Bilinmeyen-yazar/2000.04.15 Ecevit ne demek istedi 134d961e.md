# Ecevit ne demek istedi?

*Bilinmeyen-yazar 2000.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başbakan Bülent Ecevit'in üçlü zirve öncesinde yaptığı açıklama, siyasi kulislerde farklı yorumlara neden oldu. Acaba Ecevit asker kökenli isimlerin önünü kesmek istemiş olabilir mi? Özellikle 'partisiz ama siyasi ve diplomatik deneyimi bulunan' ifadesi bu anlama gelebilir mi?
  </font>
 </div>
 <div id="newsText">
  <font class="detail-text">
   Açıklamasında beş partinin üzerinde uzlaşacağı bir milletvekili bulunmasının "ideal, ancak zor" olacağını belirten Ecevit'in sözlerinden, koalisyon partilerinin kendi içinde bir milletvekili üzerinde uzlaşmaya varmasından da umutlu olmadığı anlaşıldı.
   <br/>
   <br/>
   Peki Ecevit tam olarak ne istiyor? Kafasındaki proje ne?
   <br/>
   <br/>
   Ecevit'in Yılmaz ve Bahçeli'ye "Aday olmayın" mesajı gönderdiği biliniyor.
   <br/>
   <br/>
   Diğer taraftan Ecevit kulislerde isimleri dolaşan Sabahattin Çakmakoğlu, Murat Sökmenoğlu, Sadi Somuncuoğlu, Ertuğrul Yalçınbayır, İsmail Cem, Hikmet Sami Türk, Yılmaz Karakoyunlu, Yıldırım Akbulut gibi isimlere de "uzlaşma olmadan aday olunmaması" sinyalini verdi.
   <br/>
   <br/>
   Ecevit'in "partisiz, ancak siyasi ve diplomatik birikimi bulunan" ifadesiyle isimleri son günlerde kamuoyu gündemine gelen Necip Torumtay ve İsmail Hakkı Karadayı gibi asker kökenli adaylara da olumsuz mesaj verdiğini ve bu isimleri tartışma dışı bıraktığını anlamak da zor değil. Bu arada cumhurbaşkınlığı adaylığını aylar önce açıklamış bulunan emekli Org. Çevik Bir'i de burada anmak gerekiyor. Peki ya Emekli Orgeneral Doğan Güreş?
   <br/>
   <br/>
   Hem iki dönemdir milletvekili olması, hem de Genelkurmay Başkanlığı yapmış emekli bir orgeneral olması kuşkusuz Doğan Güreş'in şansını artırıyor. Ancak askerlerin bu konuya nasıl baktığını biliyor olmalı ki Ecevit, 'partisiz' ifadesini kullanıyor besbelli. Kıvrıkoğlu siyasilerle olması gerektiğinden fazla samimi olmayan bir askeri çizgiyi takip ediyor. Bu da daha çok Necip Torumtay çizgisini hatırlatıyor. Torumtay ve Güreş'in, Torumtay'ın istifasından sonra bir daha görüşmedikleri biliniyor. Güreş'in emekli olduktan sonra herhangi bir ordu evinde emekli ya da halen görev yapan askerlerle birarada gözükmediği dikkatlerden hiç kaçmadı.
   <br/>
   <br/>
   Ecevit, cumhurbaşkanlığı makamına öyle görülüyor ki, eski bakan ve büyükelçileri uygun görüyor. Dolayısıyla eski bakan ve büyükelçilerin adaylık yolu açılmış oluyor. Peki gerçekten böyle mi olacak? Cevap son derece basit: 5+5 konusunda Meclis nasıl davrandıysa yine öyle davranacak. Ve sonuç belki de hiç beklenmedik bir şekilde olacak. Fazilet Partisi'nin başına örülmek istenen çoraplardan ötürü en güçsüz parti gibi gözükmesine rağmen Süleyman Demirel'in bir kez daha seçilmemesi konusunda kilit rol oynadığı ortada. Yani böylesine önemli bir konuda aslında FP'nin istediği olmuştur. Milletvekilleri, liderleri bir ismi dikte etseler de, bildiklerini okumaktan çekinmeyecekler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=6075), [web.archive.org (arşiv bağlantısı)](http://web.archive.org/web/20140114120214/http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=6075)
