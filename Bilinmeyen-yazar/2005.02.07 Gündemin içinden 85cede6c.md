# Gündemin içinden

*Bilinmeyen-yazar 2005.02.07*

<div>
 <p>
  <font>
   Deprem ve tsunami ile sarsılan Endonazya’ya 458 yıl sonra asker gönderilmesi gündeme geldi. Halkı Müslüman olan Açe’ye 1547 yılında Kanuni döneminde de yardım amaçlı asker sevkiyatı yapılmıştı. Durum Başbakanlık ile Genel Kurmay arasındaki görüşmelerden sonra netleşecek.
   <br/>
   <br/>
   Arafat’tan sonra, Filistin Devleti’nin seçimle başına geçen Mahmud Abbas, Türkiye’ye gerçekleştirdiği ziyarette, davalarına verdiği destek sebebiyle Ankara ve Türk halkına teşekkürlerini bildirdi.
   <br>
    <br>
     2001 yılında öldürülen işadamı Üzeyir Garih’in son inşaat projesi olan Kazakistan’ın başkenti Astana’daki havalimanı hizmete açıldı. Projeyi gerçekleştiren Alarko, Orta Asya’nın en modern havaalanı Astana için teklifi Garih’in öldüğü gün vermişti.
     <br>
      <br>
       2005 yılının ilk aylık enflasyon oranlarına göre tüketici fiyatlarında (TÜFE) yüzde 0,55 artış meydana gelirken; üretici fiyatlarında ise (ÜFE) yüzde 0,41’lik gerileme oldu. Devlet İstatistik Enstitüsü geçtiğimiz ocak ayının enflasyon hesaplamasını yeni sepeti dikkate alarak yaptı. Önceki hesaplama sistemindeki Toptan Eşya Fiyatları Endeksi’nin (TEFE) adı da (ÜFE) diye değişti. DİE, ocak enflasyonunu TÜFE’de yüzde 9,23; ÜFE’de İSE 10,70 olarak açıkladı. Bunun yıllık enflasyona uyarlanmış hali de şöyle: TÜFE yüzde 8,50, ÜFE 14,55.
       <br>
        <br>
         Başbakan Recep Tayyip Erdoğan, ‘Afrika Yılı’ ilan ettiği 2005’te, güneyimizdeki kıtaya ilk seferini 28 Şubat tarihinde yapacak. Etiyopya, Güney Afrika ve Kenya’yı ziyaret edecek olan Erdoğan, mart ayı sonunda da Tunus ve Fas’a gidecek. Başbakan’ın birincil hedefi Afrika ülkelerine yapılan 3 milyar dolarlık ihracatı yakın gelecekte 6 milyar dolara çıkartabilmek.
         <br/>
         <br/>
         Avrupa İnsan Hakları Mahkemesi (AİHM), gözaltında kötü muamele suçunun işlendiği iddiasıyla dava açanlara Türkiye’nin toplam 137 bin Euro maddi tazminat ödemesine karar verdi.
         <br/>
         <br/>
         UEFA, 2006–2007 sezonundan itibaren Avrupa Şampiyonlar Ligi ve UEFA Kupası’na katılacak futbol kulüplerine, futbolun geleceği adına büyük önem taşıyan bir şart getirdi. Kulüpler 25 kişilik kadrolarına, kendi alt yapılarından ve yerli takımlardan yetişmiş en az ikişerden dört futbolcuyu almak zorundalar.
         <br/>
         <br/>
         Zülfü Livaneli’nin, CHP’nin vakfa dönüşmesi gerektiğine dair açıklamaları parti içinde tepki çekmeye devam ediyor.
         <br/>
         <br/>
         Papa 2’nci Jean Paul, Roma Gemelli Hastanesi’de tedavi altına alındı. Vatikan, gribe yakalanan ve ateşi düşürülemeyen Papa’nın gırtlak spazmı komplikasyonu geçirdiği bildirdi.
         <br/>
         <br/>
         Çocuklara cinsel tacizle suçlanan dünyaca ünlü ABD’li pop şarkıcısı Michael Jackson’ın davası başladı.
         <br/>
         <br/>
         Türkiye’nin Avrupa Birliği (AB) üyeliği için Fransa’daki kararı referandumla halk verecek. Fransa Meclisi, ülke anayasasının AB Anayasası ile uyumlu hale getirilmesini amaçlayan dört maddelik paketi onayladı. Paket, AB’nin gelecekteki genişleme kararları için Fransa’da referandum düzenlenmesi şartını da içeriyor.
         <br/>
         <br/>
         Bilim adamları, küresel ısınmanın dünyayı adım adım felakete sürüklediğini, Kuzey Kutbu’nun, 1979’dan bu yana yüzde 20’sinin eridiğini açıkladılar.
         <br/>
         <br/>
         Sigara ve içkiye ÖTV zammı yapıldı. Alkollü içeceklerde yüzde 22 ile 118,6; sigarada ise yüzde 7,4 ile 49,8 oranında ÖTV artışına gidildi.
         <br/>
         <br/>
         Uyuşturucu kullanma yaşı 13’e düştü. Bakırköy Ruh ve Sinir Hastalıkları ÇAMATEM istatistiklerine göre, 2004 yılı ocak ve eylül ayları arasında merkeze tedavi için başvuran öğrenci sayısı 1018. Bu geçen yıla göre yüzde 40, 2000 yılına göre ise 3 kat. Zehirle tanışma mekanı önceleri diskoydu, şimdi ev partileri. Tacirler genç çocukları önce hapa alıştırıyor.
         <br/>
         <br/>
         Londra’daki Royal Acedemy of Arts’da düzenlenen “Türkler: Bin Yılın Yolculuğu 600–1600” sergisini ilk on günde 30 bin kişi ziyaret etti. Serginin 1930’daki Çin sergisinden sonra Londra’nın gördüğü en büyük sergi oldugu ifade ediliyor.
         <br/>
         <br/>
         Mart 2004’te Sermaye Piyasası Kurulu’ndan (SPK) faaliyet izni alan Vadeli İşlem ve Opsiyon Borsası (VOP) İzmir’de hizmete açıldı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 738 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19512), [web.archive.org (arşiv bağlantısı)](http://web.archive.org/web/20060106053126/http://www.aksiyon.com.tr:80/yazdir.php?id=19512)
