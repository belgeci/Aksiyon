# Koç, Tüketim Grubu'nda rahat

*Bilinmeyen-yazar 2000.02.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1999 yılı Koç Topluluğu için hiç de hoş hatırlanacak bir yıl olmadı. Holding şirketlerinin cirosu ekonomideki olumsuz gelişmeler nedeni ile 1999'da yüzde 11 küçülerek 11.2 milyar dolar olarak gerçekleşti.
  </font>
 </div>
 <div id="newsText">
  <font class="detail-text">
   Fakat grup 2000 yılı hedeflerinde pembe bir tablo çiziyor ve hükümetin büyüme hedefi olan yüze 5.5'lik oranın iki katı olan yüzde 12'lik bir büyümeyi hedefliyor. Şeffaflaşma sürecinde 3. basını bilgilendirme toplantısı yapan Koç Topluluğu bu sefer Tüketim Grubunu masaya yatırdı.
   <br/>
   <br/>
   Koç Holding Tüketim Grubu Başkanı Cengiz Solakoğlu, gıda ve perakendeciliğin Koç Topluluğu'nun en hızlı büyüyen ana iş kolları arasında olduğunu belirtiyor. Türkiye'nin toprağından, çiftçisinden, markalarından ve teknolojiden aldıkları güç ile dünya ve Türkiye pazarlarında büyümeyi hedeflediklerini söyleyen Solakoğlu, "8 fabrika, 330 perakende mağazası, 1.3 milyar dolar ciro, 34 milyar dolar ihracat, 8 bin 200 çalışanı ile gıda grubu olarak son 5 yılda yıllık yüzde 14'lük ortalama büyüme hızı sağladık" diyor.
   <br/>
   <br/>
   Ortakla çalışmaya şartlı evet
   <br/>
   <br/>
   Solakoğlu, 1999'da 960 kişiye iş imkanı sağladıklarını, 2000'de ise bin 695 kişiye yeni iş imkanı sağlayacaklarını hatırlattı. 1991 yılında 250 milyon dolar ciro yapan gıda ve perakendecilik grubunun 1.3 milyar dolar ciro yapar hale geldiğini hatırlatan Solakoğlu, her türlü yerli veya yabancı ortağa açık olduklarını, ancak katma değer sağlayan, teknoloji getiren, dış pazarlara açılmaya neden olan ortaklarla iş yapabileceklerini kaydederek, "Yoksa benim pazar bilgilerimle Türk tüketicisine markasını benimsetmeye çalışan ortakla işimiz yok" diye konuştu. Gıda ve perakendeciliğin amiral gemisi olan Migros'un yıllık yüzde 25 büyüme gerçekleştirdiğini hatırlatan Solakoğlu, "Kangurum internet sanal alışveriş merkezi, elektronik raf etiketleme, 2.3 milyon loyalty car üyesi, Bakkalım Projesi, Türkiye'de ilk kez müşterisine hisse senedi dağıtan şirket ve en yaygın mağaza zinciri ile Migros yeni teknolojilerin her zaman öncüsüdür" dedi.
   <br/>
   <br/>
   KoçAta GAP Hayvancılık Projesi hakkında da bilgi veren Solakoğlu, uygun tekniklerin kullanımıyla verimin sütte 67 kat, ette ise 22.5 kat artırılacağını söyledi. Proje ile anlaşmalı 36 bin çiftçiye 5 milyon dolar ek gelir sağlanacağını kaydeden Solakoğlu, yem bitkiciliğinin gelişmesine katkısıyla da bölgeye alternatif ürünler için fırsat vereceğini dile getirdi.
   <br/>
   <br/>
   Koç'un 2000 hedefleri
   <br/>
   <br/>
   Büyüme %12
   <br/>
   <br/>
   Yatırım 682 milyon dolar
   <br/>
   <br/>
   İhracat 1.1 milyar dolar
   <br/>
   <br/>
   İstihdam artışı 4 bin 500 kişi
   <br/>
   <br/>
   Dağıtılacak bedelsiz hisse 57.1 trilyon lira
   <br/>
   <br/>
   Sermaye artırımı 51.9 trilyon lira
   <br/>
   <br/>
   Televizyonda pazar payı yüzde 69,
   <br/>
   <br/>
   Beyaz eşyada pazar payı yüzde 46
   <br/>
   <br/>
   Tofaş'ın ciro hedefi yüzde 140
   <br/>
   <br/>
   Tofaş'ın ihracatı 328 milyon dolar
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5877-koc-tuketim-grubunda-rahat.html), [web.archive.org (arşiv bağlantısı)](http://web.archive.org/web/20120627045906/http://www.aksiyon.com.tr:80/aksiyon/haber-5877-koc-tuketim-grubunda-rahat.html)
