# Kapkaça Ankara neşteri şart

*Bilinmeyen-yazar Bilinmeyen-tarih*

<div>
 <p>
  <font>
   İşsizlik, zamanla işportacılığı meslek hâline getirdi. İşportacılıkla nitelik açısından elbette en ufak bir alakası yok; ama artık kapkaç da meslekleşmeye başlıyor gibi.
   <br/>
   <br/>
   Diyarbakır'dan İstanbul'a kapkaç işlerinde kullanılmak üzeri çocuk kaçırıldığının ortaya çıkması ülkedeki sosyo ekonomik dengelerin nerelere kaydığını gösteren tüyler ürpertici bir gelişme. Güneydoğulu ailelerin iddiasına göre çeteler çocuklarını zorla kaçırarak kapkaç işlerinde kullanıyor; karşı çıkanları da tehdit ediyor. Ancak Sabah Gazetesi'nin geçtiğimiz çarşamba günü manşetten duyurduğu habere göre olayın hem rengi değişiyor hem de boyutu. Haber doğru ise bazı aileler çocuklarını ayda 250 milyon liraya kapkaç çetelerine kiralıyor. Bugün kapkaça bulaştırılan bu gençlerin önümüzdeki yıllarda akla gelen her türlü gayr-i hukuki oluşumların piyonu olabileceklerini söylemek kehânet değil. Bu olay terörün alt yapısını da besler, mafyanın da ekmeğine yağ sürer. İstanbul'a yılda 10 milyon turist getirmeyi planlayan Büyükşehir Belediye Başkanı Kadip Topbaş'ın planları ters yüz olur. Daha açık söylemek gerekirse kapkaç olayı İstanbul'un iç problemi olmaktan çıktı artık sayın devlet büyükleri. Her geçen gün derinleşen bu yaraya hükümetin neşter vurma zamanı çoktan geldi; hatta geçmek üzere... TCK'daki yeni düzenleme tek başına yetmiyor.
   <br/>
   <br/>
  </font>
 </p>
 <p>
  <font>
   (Bu yazı 377 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19099), [web.archive.org (arşiv bağlantısı)](http://web.archive.org/web/20050220221302/http://www.aksiyon.com.tr:80/yazdir.php?id=19099)
