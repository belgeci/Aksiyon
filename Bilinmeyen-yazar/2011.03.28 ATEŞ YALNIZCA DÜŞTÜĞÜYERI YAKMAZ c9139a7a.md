# ATEŞ YALNIZCA DÜŞTÜĞÜYERI YAKMAZ

*Bilinmeyen-yazar 2011.03.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gördüğünüzde yakın Türkiye tarihinin karanlık yönleriyle karşı karşıya geliyorsunuz. Devletten aileye, toplumun içine işlemiş adaletsiz, insani değerlere uzak politikaların, davranışların sonuçları yüzünüze çarpıyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Bir rahatsızlık hissine kapılıyorsunuz. Geçen haftalarda Türkiye İnsan Hakları Vakfı’nın (TİHV) 20. kuruluş yıldönümü sebebiyle Depo’da açılan ‘Ateşin Düştüğü Yer’ adlı serginin girişinde duvara yazılan cümle bir o kadar manidar: “Kızımın parçalarını eteğimde taşıdım.” ‘Sürmekte olan Toplumsal Tramvayla Baş Etme Projesi’ kapsamında açılan sergide Türkiye’deki insan hakları ihlallerini anlatan 132 resim, heykel, minyatür, cezaevinden gönderilen mektuplar, 1980’e ait gazete kupürleri ve kırılmış kalemler yer alıyor. Göç-Der ve İstanbul İHD arşivlerinden yararlanılarak hazırlanan eserler, ülkenin son 30 yılında gerçekleşen insan hakları ihlallerine atıf yapıyor. Toplumsal belleği canlı tutma ve hakikatle yüzleşme sürecine katkıda bulunma iddiasındaki sergide Selim Birsel, Hakan Gürsoytak, Neriman Polat, Canan Şenol gibi bilinen isimlerin yanında genç sanatçılar da yer alıyor. Sanatçıların yarıdan çoğu bu sergi için özel işler üretmiş. Çalışmalar, sponsor veya özel bir mali kaynaktan yardım almaksızın altı ayda hazırlanmış. Darbeler, faşizm, militarizm, Güneydoğu’daki savaşın kayıpları, kadına şiddet, eşcinsellere yönelik ayrımcılık gibi toplumsal meselelerin yansımalarını eserlerde görmek mümkün. Merak edenler için ‘Ateşin Düştüğü Yer’ Tophane Depo’da 22 Nisan’a kadar ziyaret edilebilir. (Esin Kaya)
     <span>
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D878133668BB5FE96F5FCD701197C354?newsId=29047), [web.archive.org (arşiv bağlantısı)](http://web.archive.org/web/20130204061727/http://www.aksiyon.com.tr:80/aksiyon/newsDetail_getNewsById.action;jsessionid=D878133668BB5FE96F5FCD701197C354?newsId=29047)
