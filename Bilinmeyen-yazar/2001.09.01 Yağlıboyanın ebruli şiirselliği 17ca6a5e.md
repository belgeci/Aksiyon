# Yağlıboyanın ebruli şiirselliği

*Bilinmeyen-yazar 2001.09.01*

<div>
 <p class="spot">
  Recep Garip ismini daha çok şiir kitaplarıyla duymuşsunuzdur. Yakın bir zamanda Timaş'tan çıkan şiir kitabının sayfalarına birbirinden güzel resimler de eşlik ediyordu.
 </p>
 <p class="metin">
 </p>
 <img border="0" src="/web/20020329155118im_/http://www.aksiyon.com.tr/2001/352/resimler/yagli.jpg"/>
 <p class="metin">
  Meğer bu resimler bizzat Recep Garip'in kendisine aitmiş. İstanbul'da yaşayanlar şiir kitabının içine serpiştirilmiş bu resimleri ve dahi diğerlerini Şehzade Mehmet Sofrası ve Kültür Merkezi'nde açılan sergide görelebilir. Recep Garip, 15 yıldır yağlıboya tablolar yapıyor. Fakat resme olan ilgisi daha ortaokul yıllarında, merakla okuduğu kitapların boş kısımlarına kara kalem yaptığı eskizlerle başlamış. Fırçayı rahat kullanışını bu yıllara borçlu olduğunu söylüyor. 1970'li yıllarda çıkarttığı kültür dergilerinin basımı için sık sık yolu matbaaya düşer ve matbaadaki boyaların karışımı ve karmaşası onu hep cezbeder. Matbaadaki atık boyalarla kağıtlar üzerine bazı çalışmalar yapar bırakırmış. Ressam dostu Mehmet Çekeroğlu'nun desteği ve ressam Ahmet Akata'nın yüreklendirici teşvikleriyle 15 yıl önce başladığı resim işine artık daha fazla zaman ayırıyor. Kendisi için ebru tarzında yağlıboya yapan ressam yorumu yapılıyor. Haksız da değiller, sadece 20'ye yakın ebruli yağlıboya çalışması varmış. Sadece bu çalışmalarının olduğu bir resim sergisi de düşünüyor. Resim sanatını sürrealist bir çizgide sürdürüyor. Bir şairden de başkası beklenemezdi zaten. Onun resimleri, şiirde olduğu gibi ilhamla gelen kelimelerin bir şiirde vücud bulması gibi iç dünyasında beliren renk cümbüşü engellenemez bir kıvama geldiğinde yağlıboya tablosunda bir yer buluyor. Bazen o boyaya hükmediyor, bazen de boya ona... Eğer yağlıboyanın ebruli şiirselliğine tanıklık etmek isterseniz Şehzade Mehmet'e uğramanızı salık veririz.
 </p>
 <p class="metin">
 </p>
 <p class="metin">
  Türkiye de en eski Yahudi semti olarak bilinen Galata'da ilk kez düzenlenen Yahudi Kültürü Avrupa Günü'nün bu yıl altıncısı düzenlenecek. 2 Eylül Pazar günü çeşitli tarihi turlar, geziler, konserler ve sergiler yapılacak. Bu günün amacı geniş Yahudi toplumunu bir gün boyunca sinagogları, mezarlıkları, dini mekanları ile tanıtmak. Etkinlik günü içerisinde Sefarad Sinagog İlahiler Korosu, Erensya Sefaradı, Şevahot Korosu, Yeşua Aroyo Klasik Dinletisi ve Los Paşaros Sefaradis çeşitli müzik dinletileri gerçekleştirecekler. Ayrıca Schneidertempel Sanat Merkezi'nde 2 Eylül—24 Eylül tarihleri arasında yirminci yüzyılın ilk yarısında Türkiye'de Çanakkale, Edirne, İstanbul, İzmir gibi şehirlerde yaşayan Yahudi aileleri görüntüleyen fotoğraflardan oluşacak bir sergi açılacak. Sergilenen fotoğraflar o dönemdeki yaşam tarzlarını ve aile geleneklerini de yansıtıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/352/kultur/2.htm), [web.archive.org (arşiv bağlantısı)](http://web.archive.org/web/20020329155118/http://www.aksiyon.com.tr:80/2001/352/kultur/2.htm)
