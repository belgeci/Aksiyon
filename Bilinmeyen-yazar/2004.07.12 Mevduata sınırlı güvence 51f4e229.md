# Mevduata sınırlı güvence

*Bilinmeyen-yazar 2004.07.12*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117233339im_/http://aksiyon.com.tr/resim/501/12.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Tasarruf mevduatına verilen ve 10 yıllık bir geçmişi bulunan sınırsız güvence uygulaması 50 milyar lira ile sınırlandırıldı. Bankacılık sistemindeki krizin durulmaması sebebiyle bir türlü geçilemeyen uygulama kendine güvenen bankacıların işine gelecek.
 </font>
 <p>
  <font class="content">
   Mevduata yüzde 100 güvencenin etik problemler meydana getirerek, müşterilerin banka riskini alırken daha az seçici davranmasına yol açıyordu. Bu durum bankaların riski azaltma yönündeki gayretlerini de baltalıyordu. Artık müşteriler güçlü sermaye yapısına sahip bankalara yönelmek isteyecek. Zira dünyada bankacılık yüksek kredibilite ve yüksek sermayeye dayanıyor.
   <br>
    <br>
     Sınırlı güvence bankaların normalleşmesi yolunda atılan çok önemli bir adım. Büyük mevduat sahipleri bundan sonra yüksek faiz oranlarına bakmaktan ziyade bankanın hizmet anlayışına dikkat edecek.
     <br/>
     Türk bankacılık sistemi, 50 milyar lira ile sınırlandırılan tasarruf mevduatı sigortası sistemine, tasarruf mevduatlarının büyük bir bölümü üç kamu bankasında toplanmış olarak giriyor. Merkez Bankası’nın verilerine göre 18 Haziran itibariyle 109.5 katrilyon lira olan, Türkiye’deki bankalarda bulunan toplam tasarruf mevduatının, Bankacılık Düzenleme ve Denetleme Kurumu’nun verilerine göre 104.5 katrilyon liralık bölümü sınırsız güvence kapsamında değerlendiriliyordu. Tasarruf mevduatı olarak sınıflandırılan ancak gerçek kişi tasarruf sahiplerine ait olmayan mevduatlar, 50 milyar lira ile sınırlandırılan yeni sistem gibi sınırsız güvencede de sigorta kapsamında değerlendirilmiyordu. Bu nedenle 5 katrilyon liralık tasarruf mevduatı sınırsız güvence kapsamına girmiyordu. Sınırsız güvence kapsamında 104.5 katrilyon lira olan mevduatın 36.9 katrilyon lira ile önemli bir bölümü Ziraat Bankası, Halk Bankası ve Vakıflar Bankası’ndan oluşan üç kamu bankasında bulunuyor.
     <br/>
     Özel sermayeli bankalarla TMSF bünyesindeki iki bankada bulunan ve sınırsız güvence kapsamına giren toplam tasarruf mevduatı tutarı ise 65.9 katrilyon lira düzeyinde hesaplanıyor. Bu miktarın 62.8 katrilyonu özel bankalarda, 3.1 katrilyonu ise TMSF bünyesindeki Bayındırbank ve Pamukbank’ta bulunuyor. Bu mevduatın büyük bölümü de Akbank ve İş Bankası gibi büyük özel bankalarda tutuluyor. Yabancı mevduat bankalarında bulunan ve sınırsız güvence kapsamındaki tasarruf mevduatları ise 1.7 katrilyon lira düzeyinde hesaplandı.
     <br/>
     BDDK 50 milyar lira ile sınırlanacak olan garantinin, tasarruf mevduatı hesabı sayısının yaklaşık yüzde 99’unu, sektördeki tasarruf mevduatı toplamının da yüzde 64’ünü kapsadığını açıklamıştı. Buna göre tasarruf mevduatlarının yüzde 36’sı güvence kapsamı dışında kalacak. 18 Haziran tarihli veriler üzerinden yapılan hesaplamalar, yeni dönemle birlikte garanti kapsamının 67 katrilyon liraya kadar daralacağı, 37.5 katrilyon liralık mevduatın daha güvence dışına çıkacağı hesaplanıyor.
     <br/>
     Bu arada Türk bankacılık sisteminde tasarruf mevduatıyla birlikte bankalararası mevduat hariç toplam Türk Lirası ve yabancı para toplam mevduatları ise 160.5 katrilyon lira düzeyinde bulunuyor. Bunun 109.5 katrilyonunu gerçek kişilere ait Türk Lirası ve döviz cinsinden tasarruf mevduatları, geri kalan kısmını da ticari mevduat, resmi mevduat ve diğer kuruluşların mevduatları meydana getiriyor.
     <br/>
     <br/>
     <br/>
     Türkiye’nin arkasında Soros var
     <br/>
     <br/>
     Türkiye’nin Avrupa Birliği’ne (AB) katılımını araştırmak için Avrupalı eski liderlerden kurulan sekiz kişilik ‘Bağımsız Türkiye Komisyonu, ünlü spekülatör George Soros tarafından finanse ediliyor. Soros tarafından kurulan Açık Toplum Enstitüsü Danışma Kurulu Başkanı Can Paker, projeyi İngiliz Kültür Derneği ile birlikte desteklediklerini belirterek Soros’un rolünü şöyle açıkladı: “Soros, Latin Amerika’dan Kafkaslara dünyanın birçok yerinde felsefeci Karl Popper’in ‘Açık Toplum’ ilkesini yaymak için projeleri destekliyor. Türkiye temsilciliği olarak bütçemiz ve projelerimiz hakkında da onayı var.” Soros’un projeyi, AB üyeliğinin Türkiye’de ‘açık toplum’un gelişmesine katkısı olacağı için desteklediğini kaydeden Paker, “Bazıları Soros bunu para için yapıyor diyor. 8 milyar doları olan 74 yaşında biri bunları para için üstlenmez” dedi. Dünyaca tanınan sekiz Avrupalı siyasetçinin Türkiye’nin imajını düzeltmek için harekete geçmesinin ardında herhangi bir çıkar olmadığını belirten Paker, “Projenin bütçesi 140 bin dolar. Bu da gidecekleri ülkelerdeki uçak, otel masraflarını ve Brüksel’de açıklayacakları raporun üç dile tercüme masraflarını içeriyor. Bunun dışında hiçbir para almıyorlar” dedi. Finlandiya eski Cumhurbaşkanı Martti Ahtisaari başkanlığında, Fransa eski Başbakanı Michel Rocard, Hollanda Dışişleri eski Bakanı ve AB Komisyonu üyesi Hans Vand Den Broek, İspanya Dışişleri eski Bakanı ve Avrupa Konseyi Genel Sekreteri Marcelino Oreja Aguirre, Polonya Dışişleri eski Bakanı Bronisllaw Geremek, Avrupa Parlamentosu eski üyesi ve İtalyan Radikal Partisi Başkanı Emma Bonino, Almanya Saksonya Eyaleti eski Başkanı Kurt Biedenkopf, Avusturya Dışişleri Bakanlığı eski Müsteşarı Albert Rohan ve İngiltere Başbakanı Tony Blair’in danışmanı Anthohy Giddens’dan oluşan komisyon, Türkiye aleyhine görüşlere yanıt veren bir raporu 6 Eylül’de Brüksel’de açıklayacak.
     <br/>
     <br/>
     OPEC, ağustosta üretimi artıracak
     <br/>
     <br/>
     Petrol İhraç Eden Ülkeler Örgütü (OPEC) günlük üretimi artırma kararı aldı. OPEC Başkanı Purnomo Yusgiantoro, günlük üretim kotasının ağustos ayından itibaren 500 bin varil artırılacağını söyledi. Örgütün petrol üretimine dair açıklamalarda bulunan Yusgiantoro, haziran ayındaki toplantıda alınmış bu kararın halen geçerli olduğunu söyledi. OPEC, hazirandaki toplantısında, varil başına 42 doların üzerine çıkarak 21 yılın zirvesini gören petrol fiyatlarını gevşetmek için temmuz ayından itibaren üretim tavanında günlük 2 milyon varil, ağustosta da daha küçük çaplı artırıma gitme kararı almıştı. Bu iki üretim artırımı OPEC’in üretim tavanını günlük 26 milyon varile çıkartacak. Irak’ın günde yaklaşık 1,8 milyon varil olduğu tahmin edilen üretimi, bu miktarın içinde yer almıyor.
     <br/>
     Dünyanın en büyük petrol ihracatçısı ve OPEC’in en etkili üyesi olan Suudi Arabistan, 21 Temmuz’da OPEC bakanlarının Viyana’da üretim politikasını gözden geçirmek üzere yapacağı toplantıda, ağustosta yapılacak üretim artırımının ele alınmayacağını açıklamıştı. Her ne kadar fiyatlar biraz aşağı inmiş olsa da, başta çalkantılı Ortadoğu’da olmak üzere petrol arzına ilişkin kesintiler olabileceği endişeleri ve hızla artan talep, ABD ham petrolünün yeniden 40 doların üzerine çıkmasına sebep oldu. Analistler, 40 dolara yakın seyreden fiyatların dünyadaki ekonomik büyümeyi olumsuz etkileyebileceğini söylüyor.
     <br/>
     <br/>
     <br/>
     Malezya’ya helal olsun
     <br/>
     <br/>
     Türkiye’de helal ürün kavramı daha merkeze bile oturmamışken Malezya’nın bu alanı bir sektör haline getirmesi, üstüne üstlük uluslararası bir fuar düzenleyerek sistemleştirmesi şaşırtıcı ve sevindirici bir gelişme. İhracatı Geliştirme Etüt Merkezi (İGEME), Malezya’da, Türkiye’de üretilen ‘helal’ ürünlerin tanıtımını yapacak. Tanıtım, 14 - 18 Ağustos tarihleri arasındaki Helal Ürünler Fuarı’nda gerçekleşecek. Ülkeye ithalatta, ‘helal ürün’ belgesi alınmasını zorunlu tutan Malezya, şimdi de ‘Helal Ürünler Fuarı’ düzenliyor. Davet edilen ülkelerden sergilenmek üzere gelecek veya kataloglar aracılığı ile tanıtımı yapılacak ürünlerin İslamiyet’e göre ‘helal’ olması zorunlu tutuluyor. ‘Helal Ürün Fuarı’nda Türkiye, İGEME’nin açacağı bir standla katılacak. Kuala Lumpur’daki fuarda, helal ürünler kapsamında değerlendirilen et ve et ürünleri, alkolsüz içecekler, şekerli mamuller, beyaz et, süt ürünleri, su ürünleri, sağlıklı ürünler, eczacılık ürünleri ve tıbbi bitkiler ile İslami açıdan helal kabul edilen diğer gıda ürünleri sergilenecek.
     <br/>
     <br/>
     Sanayi ürünleri arasından da tekstil ve konfeksiyon ürünleri, temizlik ve vücut bakım ürünleri, deri ürünleri, gıda işleme ve ambalajlama makineleri, mutfak eşyaları, parfümeri ve kozmetik ürünleri ile pazar için potansiyel olabilecek diğer ürünler görücüye çıkacak. Ancak, ‘haram’ kabul edilen domuz etinden üretilmiş veya içinde domuz eti katkısı olan gıdalar; her türlü alkollü içecek ile İslamiyet’in öngördüğü giyim tarzına uymayan kıyafetlerin sergisi veya tanıtımı yapılamayacak.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=12308), [web.archive.org (arşiv bağlantısı)](http://web.archive.org/web/20060117233339/http://aksiyon.com.tr:80/detay.php?id=12308)
