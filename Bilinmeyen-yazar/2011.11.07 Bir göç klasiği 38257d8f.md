# Bir göç klasiği

*Bilinmeyen-yazar 2011.11.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk sinema tarihi açısından önemli bir isim Ömer Lütfi Akad ve tabii ki onun en dikkat çeken çalışmalarından Göç Üçlemesi: Gelin (1973), Düğün (1974) ve Diyet (1975).
  </font>
 </div>
 <div id="newsText">
  <font class="detail-text">
   <p>
   </p>
   <p>
    Hülya Koçyiğit’in başrolü oynadığı üç filmde de köyden İstanbul’a göçen fakat yeni hayata adapte olabilmek için bazı ödünler veren insanların hikâyesi var. Türk sineması arşivindeki birçok eser gibi Akad’ın üçlemesine de ulaşmak güçtü. Restore edilerek DVD formatına getirilen filmler Erman Film’in girişimiyle, Gala Film etiketiyle piyasaya sürüldü. Gelin’de Yozgat’tan İstanbul’a göç eden bir ailenin şehirde tutunabilme çabaları ve bu uğurda verdiği mücadele görselleştirilir. Bir bakkal dükkânı işletir aile ve tüm amaçları daha zengin bir semtte market sahibi olabilmektir. Tedavi edilmediği için torun Osman bir Kurban Bayramı’nda ölür. Akad filmlerinde hep metaforik anlatımlara yer verir. Hz. İbrahim kıssası ile Osman’ın kurban edilişi arasında bağ kurar. Tıpkı Düğün’de küçük kardeş Yusuf’un haksız yere hapishaneye gönderilmesi ile Hz. Yusuf’un kuyuya atılmasında olduğu gibi. Düğün’de de yine benzer meseleler farklı bir hikâye üzerinden anlatılır. Bu defa işi büyütmek için üç tekerlekli bir araba almaktır tüm derdi ailenin. Diyet’te modernizmin ‘simgesi’ fabrikada geçer hikâye. Zira artık köyden gelenler sınıf bilincine ulaşmıştır. Sendika meselesi tartışılır filmde, diğerlerinde olduğu gibi göçü, sanayileşmeyi, töreleri, sınıf farklarını vurgulayan yönetmen esasında hep aşina olduğumuz bir cümleye işaret eder: “İnsan insanın kurdudur.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-30956-12-bir-goc-klasigi.html), [web.archive.org (arşiv bağlantısı)](http://web.archive.org/web/20120203215913/http://www.aksiyon.com.tr:80/aksiyon/haber-30956-12-bir-goc-klasigi.html)
