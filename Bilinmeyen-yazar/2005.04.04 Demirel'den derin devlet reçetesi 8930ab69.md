# Demirel’den derin devlet reçetesi

*Bilinmeyen-yazar 2005.04.04*

<div>
 <p>
  <font>
   AK Parti ve CHP’deki milletvekili istifalarının hız kazandığı bir süreçte, 9’uncu Cumhurbaşkanı Süleyman Demirel, gazeteci Yavuz Donat’a ‘derin devlet’i anlattı.
   <br/>
   <br/>
   Geçirdiği üst solunum yolları rahatsızlığı sebebiyle hastanede tedavi edildikten sonra Güniz Sokak’taki evinde bile doktorların belirli bir süre ziyaretçi kabul etmemesini istediği Demirel ile Donat arasındaki yüz yüze görüşme ve akabinde gerçekleşen telefon konuşmalarının notları Sabah gazetesinde hafta boyunca yayımlandı. ‘Demirel derin devleti anlatıyor!’ yazı dizisinin dördüncü bölümünde, Demirel’in Donat’ı telefonla arayarak “Konuşmamız herkesin ilgisini çekmiş... Bunun sebebi var.” dediği ifade ediliyor. Donat, “Nedir?” diye sorunca Demirel ekliyor: “Derin devlet ve devletlerin çöküşü, yüzyılın meselesi... Ukrayna... Kırgızistan... Hep bu.”
   <br>
    <br>
     Demirel, Donat’ın sorması üzerine derin devleti ilk defa 1979 yılında yeniden iktidara gelince fark ettiğini söylüyor. Hep ‘işleyen devlet, işleyen demokrasi ve işleyen ekonomiyi savunageldiğini’ ancak ‘derin devlet kurtarıcı rolüne soyunduğu için’ bir türlü ‘devleti işletemediğini’ ifade eden Demirel, “İşleyen devlet, halkın devlete olan güvenine bağlı. Bu olmazsa, halkın demokrasiye olan güveni de sarsılıyor. Ve yönetmek zorlaşıyor. Yine derin devlet devreye giriyor.” diyor. Demirel, yazı dizisinde derin devlete karşı bir reçete de sunuyor. En önemli vurgusu istikrar. İstikrarın en önemli şartı devlet kurumları ile millet iradesinin uzlaşması. Kurumlar, millet idaresini, üstün irade olarak kabul etmeli. Siyasi iktidar meşruiyetini ve gücünü halkın hür iradesinden almalı. Yönetirken de her şeyden sorumlu olmalı. Sorumluluğu yerine getirirken yüksek yönetim kabiliyeti ve uzlaşma göstererek işleyen devletin ihtiyacını karşılamalı.
     <br>
      <br>
       Demirel dizide 28 Şubat ve 12 Eylül dönemlerine ait çok sayıda ilginç anekdotu da Donat’la paylaştı. Genelde çok söz üretmesine rağmen az şey söylemesiyle bilinen Demirel’in bu defa söyledikleri, ağzından dökülen sözlerin de fevkinde anlamlar içeriyor.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 874 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20752), [web.archive.org (arşiv bağlantısı)](http://web.archive.org/web/20051227194340/http://www.aksiyon.com.tr:80/yazdir.php?id=20752)
