# Kılıçla kurulup fikirle yükselen Devlet

*Bilinmeyen-yazar 2010.04.19*

<font class="agenda2NewsSpot">
 Ayverdi’nin kaleminden Osmanlı, bir devletin nasıl 622 yıl ayakta kalabildiğinin sırlarını gösteriyor.
</font>
<font class="newsDetail">
 <p class="MsoNormal">
  Tek hanedanca 622 yıl idare edilen dünya üstündeki yegâne devlet Osmanlıdır. Tabii bunu sadece askerî temele dayandırmak tarihî ve ilmî yönüyle nakıs bir tespittir. Çünkü Devlet-i Âliye namlı sistemin esası aslında Türklerin İslamlaşmasıyla başlar. Orta Asya’da fevc fevc mümin sıfatı kazanan çadırlarda mukim binlerce insan daha o anlardan itibaren dâhil oldukları medeniyetin nimetlerinden elde edecekleri ve ona katacakları nimetleri belki de zihin planında oluşturuyordu. Selçuklu Devleti akabinde Anadolu Selçukluları ve sonrasında Beylikler zamanı geleceğin büyük ağacı Osmanlının kesindir ki köklerini teşkil ediyordu. İşte bu kaideler üzerinde içtimaî, iktisadî ve askerî başarılar geldi. Yoksa kuruluş ve yükselme dönemleriyle takip eden süreçler kıyaslandığında kılıçla gelen muvaffakiyet sayısı ilk döneme göre çok azdır. Hâsılı mesele salt askerin omuzlarına yüklense 17’nci yüzyıl başlarından kısa süre sonra devletin yıkılması gerekirdi. Merhum “İlim hanımefendisi” Sâmiha Ayverdi’nin “Türk Tarihinde Osmanlı Asırları” başlıklı kitabı tam da söz konusu noktaya işaret ediyor. Eser kuru bir tarih anlatımının çok ötesinde. Ayverdi’nin Türkçenin inceliklerine vâkıf üslubu sayfalarda kendini o derece gösteriyor ki kuru bilgiler akış içinde nazenin hâle geliyor. Merhumenin II ciltlik kitaba girişte tercih ettiği ilk başlık da hayli ilgi çekici: Şarkta İslâm’la başlayan Rönesans ve İslâmiyet’in karşılaştığı üç büyük tehlike, Şîa, Hıristiyanlık ve Siyonizm. Devamında Türklerin Abbasî Hilafeti üzerindeki etkileri, Selçukluların doğuş süreci, Türk göçleri, Selçuklu İmparatorluğu, Selçuklu Anadolu’sunda din, mezhep ve tasavvuf cereyanları, Selçuklu medeniyeti, nihayet Osmanlı mucizesi geliyor. Kitabın ilerleyen bölümleriyse sırasıyla Osmanlı sultanlarına ve devirlerindeki vakalara ayrılmış. Tabii içtimaî ve kültürel ayrıntılara okuyucu sıkmayacak ve ilgililerin merakını katlayacak düzeyde genişçe yer vererek…
 </p>
 <p class="MsoNormal">
  TÜRK TARİHİNDE OSMANLI ASIRLARI
 </p>
 <p class="MsoNormal">
 </p>
 <p class="MsoNormal">
  Sâmiha Ayverdi
 </p>
 <p class="MsoNormal">
  Kubbealtı Neşriyâtı
 </p>
 <p class="MsoNormal">
  1181 sayfa (II cilt)
 </p>
 <p class="MsoNormal">
  02125162356
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26595-13-kilicla-kurulup-fikirle-yukselen-devlet.html), [web.archive.org (arşiv bağlantısı)](http://web.archive.org/web/20101120020911/http://aksiyon.com.tr/aksiyon/haber-26595-13-kilicla-kurulup-fikirle-yukselen-devlet.html)
