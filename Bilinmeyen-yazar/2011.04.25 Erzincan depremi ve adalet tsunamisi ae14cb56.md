# Erzincan depremi ve adalet tsunamisi

*Bilinmeyen-yazar 2011.04.25*

<font class="agenda2NewsSpot">
 Savcı Osman Şanal’ın attığı adım, Erzincan için, etkisi yıllarca konuşulacak hukukî bir depremdi.
</font>
<font class="newsDetail">
 <p>
  <p class="MsoNormal">
   Ergenekon Davası süreci, üzerinden yıllar geçtikçe ehemmiyeti daha iyi anlaşılacak, Türkiye Cumhuriyeti’nin kırılma evrelerinden biri. Tabii senelerin birikimi gün yüzüne çıkarken giriftliği nispetinde çok ayrıntı dikkat çekiyor. Mevzuyu basite indirgeme derdindekilerin çabaları sonuna kadar arz-ı endam etse de bir kısım medyada her yeni adım konunun derinliğini nazara veriyor. Çünkü geçen zaman gösterdi ki mesele İstanbul Ümraniye’de bulunan el bombaları çerçevesinde değerlendirilip, sıradan adli vaka kategorisine hapsedilmeyecek kadar geniş. Yine akışın birbirinden önemli durakları bulunsa da, “Erzincan”ın etkisi ayrı. Bir başsavcının (İlhan Cihaner) terör örgütü bağlantısı ve meslek etiğine mugayir birçok fiilleri bulunduğu iddiasıyla makamında eski tabirle derdest edilmesi yönüyle 1923 sonrası yargı tarihimizin en çarpıcı olayı denilse yeridir. Sadece o da değil. Aynı ilin Millî İstihbarat Teşkilatı (MİT) Bölge Müdürü ve jandarma komutanı da dava kapsamında gözaltına alındı. Bugüne kadar televizyon ekranlarında, gazete sayfalarında, dergi dosyalarında yer alan vaka şimdi de Kemal Özdemir imzasıyla yayımlanan “Ergenekon Fay Hattında Erzincan” başlıklı kitap vasıtasıyla farklı bir formata bürünüyor. Doğduğu şehirdeki sıcak saatleri mesleği gazeteciliğin (Akşam ve Habertürk gazeteleri Erzincan temsilcisi) de tetiklediği tecessüsle irdeleyen yazar eserini 15 bölümde toplamış. Muhtevada yer alan bilgilerin bir kısmı kamuoyunun, olayların yaşandığı süre zarfında takip etmesi hasebiyle bildiği hususlara işaret etse de kitaba özgü malumatın payı da okuyucunun merakını giderecek hatta yer yer onu aşacak düzeyde. Nihayet içeriktekilere dair fikir vermesi yönüyle Özdemir’in dillendirdiği bazı soruları sunarak, esere yönelik ilgiyi tetikleyelim: “Başsavcı İlhan Cihaner, emniyet mensuplarına makamında neden direndi? Gizli sorgu odasına neden ihtiyaç duydu? Cemaatlere ait soruşturma dosyasını neden kasasında saklıyordu? Cihaner cezaevinden firar etti mi? Cezaevine sokulmaya çalışılan sim kartla kimlerle görüşecekti? Cihaner’i gözaltına alan Özel Yetkili Savcı Osman Şanal’a gönderilen tehdit mektubunun arkasında kimler vardı? Şanal arama için gittiği 3’üncü Ordu’da neler yaşadı?”
  </p>
  <p class="MsoNormal">
  </p>
  <p class="MsoNormal">
   ERGENEKON FAY
  </p>
  <p class="MsoNormal">
   HATTINDA ERZİNCAN
   <span>
   </span>
  </p>
  <p class="MsoNormal">
  </p>
  <p class="MsoNormal">
   Kemal Özdemir
  </p>
  <p class="MsoNormal">
   Timaş Yayınları
  </p>
  <p class="MsoNormal">
   303 sayfa
  </p>
  <p class="MsoNormal">
   02125112424
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29254-13-erzincan-depremi-ve-adalet-tsunamisi.html), [web.archive.org (arşiv bağlantısı)](http://web.archive.org/web/20110822024545/http://www.aksiyon.com.tr:80/aksiyon/haber-29254-13-erzincan-depremi-ve-adalet-tsunamisi.html)
