# Resme karasevdalı bir usta:

*Bilinmeyen-yazar 2002.03.16*

<div>
 <img border="0" src="/web/20020325041858im_/http://www.aksiyon.com.tr/2001/resimler/mahmut.jpg"/>
 <p class="baslik">
  Mahmut Cuda
 </p>
 <p class="spot">
  İş Sanat Galerisi, Türk resim tarihinin yapı taşlarından biri olan ressam Mahmut Cuda'nın anısına gerçekleştirilecek sergiye ev sahipliği yapıyor.
 </p>
 <p class="metin">
 </p>
 <img border="0" src="/web/20020325041858im_/http://www.aksiyon.com.tr/2002/380/resimler/is.jpg"/>
 <p class="metin">
  Sanatçının en önemli yapıtlarından kapsamlı bir seçkiyle oluşan bu sergi 16 Mart—4 Mayıs tarihleri arasında İş Sanat Kibele Galerisi'nde izlenebilecek. Türkiye İş Bankası, 15. ölüm yıldönümü nedeniyle Cuda'nın yarım yüzyılı aşan sanat serüveninden kesitler içeren bir kitabı da sergiyle eş zamanlı olarak sanatseverlere sunacak. Kitabı, Ankara Üniversitesi Sanat Tarihi Ana Bilim Dalı öğretim üyesi Dr. Kıymet Giray kaleme aldı. Manzara, portre ve figür kompozisyonları çalışan Mahmut Cuda, daha çok natürmortlar ile tanındı. İdealizmi, doğal güzelliklerin yalnızca mutluluk ve zevk veren yanlarının abartılarak sunulması olarak gören Cuda, anlatımını gerçekçilik üzerine kurarak, doğadan seçilen figürlerin bu görüş doğrultusunda yorumlanmasına yöneldi. Batıda yaygınlaşan modern akımlardan etkilenmeyen ve Dr. Kıymet Giray'ın deyimiyle "beğenilere uyan çağdaş düzeyde yapıtlar" üreten Cuda, Türk resim tarihinde özgün ve yetkin bir sanatçı olarak yerini aldı.
 </p>
 <p class="metin">
 </p>
 <p class="metin">
  Türk Edebiyatı dergisi, merhum Ahmet Kabaklı'dan sonra onun mirasına sahip çıkma konusunda oldukça gayretli gözüküyor. Önce mizampaj zenginleştirildi sonra eski yazarları terkar 'ocağa' ısındırıldı sayfa sayısı arttı ve gündemi takip eden dopdolu tam bir kültür dergisi olarak karşımıza çıktı. Ayın kapak konuğu Attila İlhan yine iddialı ve tartışılacak sözleriyle dergi sayfalarında yer alıyor. "Türkiye aleyhinde yazan Batı'da kabul görür" diyor Attila İlhan. İskender Pala "Taliban Üzerinden Kültür Savaşı", Ahmet Turan Alkan "Jön Türklük Ölmez; Ölse de Hatta!..." Yağmur Atsız "Meçhul Genç Gazeteciye Mektuplar" başlıklı yazılarıyla dergide yer alıyorlar. İllan Bardakçı, Sevinç Çokum, Orhan Okay, Sabahat Emir, Cihan Okuyucu, Fatma Karabıyık Barbarosoğlu, Mustafa Ruhi Şirin Dursun Gürlek yazılarıyla dergide yer alırken bir çok kültür dosyası dergi sayfalarında yer buluyor.
 </p>
 <p class="metin">
 </p>
 <p class="arabaslik">
  Peruk Takan Kadınlar
 </p>
 <p class="metin">
  Proje4L İstanbul Güncel Sanat Müzesi'nde 28 Mart 2002 tarihine kadar Kutluğ Ataman'ın "Peruk Takan Kadınlar" isimli çalışması sergileniyor.
 </p>
 <p class="metin">
  Bugüne kadar dünyanın birçok önemli sanat merkezinde gösterilen "Peruk Takan Kadınlar" görsel sanatların geliştirdiği söylem üzerine oturtulmuş ve buna göre üretilmiş, dört bağımsız birimden oluşan bir video projeksiyon enstalasyonu. 45 ile 60 dakika arasında değişen sürelere sahip bu birimler dört ayrı projeksiyonda duvara yansıtılarak yan yana getiriliyor. Kutluğ Ataman'ın Türkiyeli dört kadınla görüşüp videoya kaydettiği yapıtta kadınlar ayrı ayrı, nerede, ne zaman, neden, nasıl peruk taktıklarını anlatırken peruk bir nesne olarak anlatım biçiminde başrolü oynuyor. Ataman, peruk takma olgusunu görünüm değiştirmeyi, seçilmiş bir kimliğin yaratımını ya da verili durumdaki bir diğer kimliği maskelemeyi konu alan bir mecaz olarak ele alıyor. Her dört örnek de, kimlik üretiminin genelleştirilmiş ve tarihsel anlamda sabitlenmiş biçimlerinin ötesine taşıyor. İzleyiciyi, toplumsal cinsiyet ve toplumun uyguladığı baskı üzerine yeniden düşünmeye çağırıyor.
 </p>
 <p class="metin">
  Kutluğ Ataman'ın "Peruk Takan Kadınlar"ı, Çarşamba — Cuma günleri, 12:00 — 20:00 saatleri arasında izlenebilir. Salı günleri, sergi ile bağlantılı söyleşiler yapılacak.
 </p>
 <p class="metin">
  Kutluğ Ataman dört kişi üzerinde yoğunlaşmış. Onlardan birisi 12 Mart sonrasında, 'Hostes Leyla' ismiyle anonimleştirilen Melek Ulagay kaçma, saklanma, korku ve güvenlik anlamındaki ekstrem hikayesinde başka bir kimliğe bürünmek amacıyla peruklu bir yaşama başlıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/380/kultur/2.htm), [web.archive.org (arşiv bağlantısı)](http://web.archive.org/web/20020325041858/http://www.aksiyon.com.tr:80/2002/380/kultur/2.htm)
