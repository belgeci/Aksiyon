# Aldanmamak için interneti kullanıyorum

*Bilinmeyen-yazar 2011.04.04*

<font class="agenda2NewsSpot">
 İnternetten alışveriş yapmayı seviyorum. Çünkü aradığım birçok ürünü bulabileceğim kadar geniş bir alan sunuyor. İlk alışverişimi 2000’li yılların başında, Amazon’dan avuç içi bilgisayarların ilk örneklerinden olan Palm’i alarak yapmıştım.
</font>
<font class="newsDetail">
 <p>
  <p class="MsoNormal">
   O zamanlar ABD’de ikamet eden arkadaşımın ev adresini vermiş, ardından günler süren beklememe değecek kadar uygun fiyata alışveriş yaptığım için büyük bir keyif almıştım.
  </p>
  <p class="MsoNormal">
   Son birkaç yıldır Ebay ve Hepsiburada’dan yaptığım alışverişin genel tutarı beni bile şaşırtıyor. Çünkü satın almak istediğim ürünün aynısını ucuza alıyorum. Birkaç defa, kargonun çok gecikmesi veya kredi kartımdan farklı bir ücret çekilmesi gibi sorunlar yaşamadım değil. Kargonun gecikmesine henüz çare bulamadım ama kredi kartında güvenliği çözdüm gibi. Alışveriş yapacağım site PayPal kabul ediyorsa sorun yok, tutarını belirleyip güvenle satın almayı gerçekleştiriyorum, yoksa sanal kart kullanıyorum.
  </p>
  <p class="MsoNormal">
   Bazen dostlarım, arkadaşlarım da istedikleri ürünü bana aldırıyor; çünkü birçok kişinin kafasında güvenlik hâlâ bir sorun. E-Ticaret’in önünde güvenlik gibi bir bariyer olmasa ne kadar güzel olacak. Herkes satın almak istediği ürünü internetten de bulup mukayese ederek en iyi kararı vermiş olacak.
  </p>
  <p class="MsoNormal">
   Karar verme ve satın alma ile ilgili son günlerde yaşadığım bir tecrübemi paylaşayım: Emektar cep telefonum, konuşurken kapanmaya başlamıştı. Araştırdığımda pilinin ömrünü doldurduğunu öğrendim. Yeni bir pil almak için fiyat sorduğumda 60 TL rakamını duyunca, ‘Bir pil, neredeyse vasat bir telefon ücreti kadar olabilir mi?’ diye düşündüm. İnternette e-Ticaret sitelerine baktığımda gördüklerime inanamadım. Çünkü satış fiyatı 60 TL olan pil, Ebay.com’da 1 doların bile aşağısına satılıyor. Gerçi kargo parası pilin 4-5 katı ama yine de 10 TL’yi bulmuyor. İyi ki internet var dedim ve hemen ısmarladım. Şimdi sorunsuzca kullanıyorum. Yeri geldikçe de bu mevzuyu anlatıyorum.
  </p>
  <p class="MsoNormal">
   Acaba Türkiye’de satılan piller neden bu kadar pahalı? Özel imalat olmadığına göre toptan alındığı için çok daha ucuza gelen bir cep telefonu pili, Türkiye pazarında neden fahiş bir fiyattan satılır? Demek ki bu tür fırsatçılara meydanı bırakmamak için fiyatları internetten kontrol etmekte ve ürünü yurt dışından satın almakta fayda var. Acaba cep telefonu pilinde olduğu gibi fahiş fiyat ödeyerek ne kadar aldatılıyoruz?
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29100-aldanmamak-icin-interneti-kullaniyorum.html), [web.archive.org (arşiv bağlantısı)](http://web.archive.org/web/20110415133915/http://www.aksiyon.com.tr:80/aksiyon/haber-29100-aldanmamak-icin-interneti-kullaniyorum.html)
