# 3N bizi bozmasın?

*Bilinmeyen-yazar 2009.05.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’deki GSM operatörleri yetkilileriyle bakan birlikte açıkladı. İnternetin bütün marifetlerini cep telefonuna taşıyan 3’üncü Nesil lisans yetkilendirme süreci tamamlandı. İlk görüntülü alo temmuzda.
  </font>
 </div>
 <div id="newsText">
  <font class="detail-text">
   Ulaştırma Bakanı Binali Yıldırım’ın da belirttiği üzere, 3N’nin nimeti konuşanların birbirini görmesinden ibaret değil. Cepte televizyona izin verilecek. 700 MB büyüklüğündeki DivX formatlı sinema filmi 13 dakikada cebe inebilecek. Yıldırım, imzaların atıldığı toplantıda, Bilgi Teknolojileri ve İletişim Kurum Başkanı Tayfun Acarer’e işlem tamam mı diye son defa sordu. KDV dahil ihaleden devlet 2,2 milyar lira gelir elde etmiş;  Danıştay ihaleyi onaylamış ve paralar ödenmişti. Bu sistemden faydalanabilmek için cepteki telefonun 3N’ye uyumlu olması gerekiyor. Piyasadaki telefonların 3 milyonu bu şartı haiz. 116 değişik marka ve modeldeki 12 milyonu aşkın telefon uyumsuz. 3N’nin faturaya nasıl yansıyacağı henüz netleşmedi. Piyasa belirleyecek. ‘Mevcut GPRS tarifelerine nazaran daha ucuz tabii ki’ beklentisi var. Yıldırım, 3N’den de para kazanacaklarını hatırlattığı operatör genel müdürlerine, “Ama tek amacınız para kazanmak olmamalı. Vatandaşımıza arzu ettiği hizmetleri çeşitlendirerek vermeniz ve yan sektörlere de destek olmanız bizim ve toplumumuzun beklediği bir husustur. Rekabetiniz yıkıcı değil, dostça olsun.” diye seslendi. Bu arada şehir içi telefon hizmetleri 10 Mayıs’ta rekabete açılıyor.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-21127-3n-bizi-bozmasin.html), [web.archive.org (arşiv bağlantısı)](http://web.archive.org/web/20120725093935/http://www.aksiyon.com.tr:80/aksiyon/haber-21127-3n-bizi-bozmasin.html)
