# İstanbul’un caz hâli…

*Bilinmeyen-yazar 2010.05.17*

<font class="agenda2NewsSpot">
 Her yıl caz meraklılarının heyecanla beklediği festival bu yıl 1-20 Temmuz tarihleri arasında gerçekleşecek.
</font>
<font class="newsDetail">
 <p class="MsoNormal">
  17. Uluslararası İstanbul Caz Festivali’nin programı yine dopdolu. 50’nin üzerinde konser, 300’ü aşkın yerli ve yabancı sanatçı şehrin havasına caz enjekte etmeye hazır sayılır.
 </p>
 <p class="MsoNormal">
  Bu sene Cemil Topuzlu Açık Hava Sahnesi, Arkeoloji Müzesi, Aya İrini Müzesi, İstanbul Modern, İstinyePark, Salon, Sepetçiler Kasrı ve The Marmara Esma Sultan festivale ev sahipliği yapacak. Her yıl festival programını güncelleyen organizatörler yine boş durmamış. Programda ilk hafta sonu gerçekleşecek Tünel Şenliği merakla bekleniyor. Tünel ve Galata meydanlarında kurulacak ana sahnelerin yanı sıra bölgedeki birçok farklı mekândaki etkinliklerle, ‘festival içinde festival’ geç saatlere kadar devam edecek. Gelenekselleşen Caz Vapuru ve Sokak Konserleri caz coşkusunu sokaklara taşıracak.
 </p>
 <p class="MsoNormal">
  Festivalin açılış töreni Türkiye caz sahnesinin önemli isimlerini buluşturuyor. Sibel Köse, Melis Sökmen ve Feyza Eren, trompette İmer Demirer ve gitarda Neşet Ruacan’ın solist olarak katılacağı açılış töreni bir nevi yıldızlar geçidi. Yaşam boyu başarı ödülü Türkiye’nin en önemli caz ve müzik yazarı, radyo programcısı Hülya Tunçağ’a veriliyor. Festival boyunca sahne alacak dünya çapında grup ve isimler arasında ise şunlar var: Chick Corea, cazın unutulmaz sesi Tony Bennett, canlı performans kraliçesi Grace Jones, R&amp;B ve Soul’ün güçlü ismi Seal ve muhteşem sesiyle Buika… Bu isimler festival için bizim öne çıkardıklarımız. Teferruatlı bilgi için: www.iksv.org
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26819-12-istanbulun-caz-h%C3%A2li%E2%80%A6.html), [web.archive.org (arşiv bağlantısı)](http://web.archive.org/web/20101210013035/http://aksiyon.com.tr/aksiyon/haber-26819-12-istanbulun-caz-h%C3%A2li%E2%80%A6.html)
