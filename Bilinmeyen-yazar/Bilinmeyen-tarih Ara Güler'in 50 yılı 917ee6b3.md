# Ara Güler'in 50 yılı…

*Bilinmeyen-yazar Bilinmeyen-tarih*

<div>
 <p>
  <font>
   Ara Güler’in yarım asırlık fotoğraf serüvenine ışık tutan ‘Fotojurnalizmde 50 yıl’ yayımlandı. Geçen yıl Almanya’da sergilenen ve fotoğrafçının son 50 yılının bir özeti kabul edilen fotoğraflar, ‘klasik’,  ‘portreler’ ve ‘fotoröportajlar’ olmak üzere üç gruba ayrılıyor.
   <br/>
   <br/>
   Klasikler, Ara Güler’i ‘Ara Güler’ yapan siyah-beyaz İstanbul fotoğrafları… Birçoğu kartpostal olarak elimizde zaten; Beyoğlu’nda karlı bir gün, Selimiye Camii, Zeyrek ve Eyüp mezarlıkları, kasketli işçiler… Portreler daha az biliniyor; Ahmet Hamdi Tanpınar, Aşık Veysel, Bertrand Russel,  John Berger, Abidin Dino, Salvador Dali… Bir televizyon programında “David Beckam’ın fotoğrafını çektiniz mi?” diye soran izleyiciye fena içerlemiş Ara Güler. “Ben, Alfred Hitchcock, Elia Kazan portreleri çekiyorum. Adam bana kimi soruyor?” diyor. Ara Güler’in ‘Şimdiye kadar yayımlanmış en iyi kitabım.’ diye nitelediği albümün fotoröportajlar bölümünde ise Hindistan, Bali, New York, Bangladeş, Burma, Beyrut, Mısır gibi değişik coğrafyalarda çekilmiş renkli fotoğraflar var.
   <br>
    <br>
     Ara Güler,  artık ‘çok ilginç hikâyeler’in peşinde. ‘Bu saat’ten sonra yollara düşmesi için bir ağaç çiçek açtı diye bir kabilenin diğer kabileye savaş açması gibi enteresan konular gerekiyor artık. ‘İstanbul’da çekilmedik fotoğraf kaldı mı?’ diye soran gençlere o da bir soru soruyor: ‘Çekilir, ama İstanbul nerede?’  Ara Güler’in İstanbul’u yok artık; ama fotoğrafları var… ‘Fotojurnalizmde 50 Yıl’,  usta fotoğrafçının elli yıllık çalışmasının bir özeti gibi. İstanbul’u ve Ara Güler fotoğraflarını sevenler kütüphanelerinde yer açmalı…
     <br>
      <br>
       Ara Güler, Probil-YGS, 0 216 330 21 88
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 572 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19329), [web.archive.org (arşiv bağlantısı)](http://web.archive.org/web/20050216181951/http://www.aksiyon.com.tr:80/yazdir.php?id=19329)
