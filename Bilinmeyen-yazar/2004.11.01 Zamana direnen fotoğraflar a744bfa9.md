# Zamana direnen fotoğraflar

*Bilinmeyen-yazar 2004.11.01*

<div>
 <p>
  <font>
   Kasım ayında gerçekleşecek olan İfsak 20. İstanbul Fotoğraf Günleri, fotoğraf severleri ortak mekanlarda buluşturarak görsel bir ziyafet sunacak.
   <br/>
   <br/>
   Bu sene, program dahilindeki sergilerden bir tanesi özellikle dikkat çekeceğe benziyor. Darphane-i Amire'de 6-30 Kasım tarihleri arasında gerçekleşecek sergide, tamamen eski teknikler kullanılarak yapılan fotoğraf baskıları, bugünün görüntülerini dünün yöntemleri ile bizlere aktaracak. Sergi, İfsak'ta Şubat-Mart 2004 tarihleri arasında, Loris Medici'nin "alternatif fotoğraf teknikleri" ile ilgili yaptığı atölyenin ilk meyvesi. İfsak'ın malzeme, cihaz ve mekan sponsorluğu sayesinde gerçekleşen sergide Cyanotype (1842), Palladiotype (1873), Vandyke (1889), Gum Bichromate (1894), Lith Baskı (1970'ler) örnekleri yer alacak (Parantez içindeki sayı, ilgili tekniğin duyuru ve/veya patentlenme yılıdır). Türkiye'de ilk defa yapılan bu çalışmada fotoğraf baskıları, tamamen el emeği sonucu ortaya çıkıyor. Bu yöntemle kumaşa, cama, her türlü dokuya fotoğraf basmak mümkün. Sergide farklı dokulara yapılan baskı örnekleri de bulunacak.
   <br/>
   <br/>
  </font>
 </p>
 <p>
  <font>
   (Bu yazı 1533 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=17595), [web.archive.org (arşiv bağlantısı)](http://web.archive.org/web/20051220171732/http://aksiyon.com.tr:80/yazdir.php?id=17595)
