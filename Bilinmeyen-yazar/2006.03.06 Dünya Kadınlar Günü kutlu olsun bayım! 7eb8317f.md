# Dünya Kadınlar Günü kutlu olsun bayım!

*Bilinmeyen-yazar 2006.03.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘8 Mart Dünya Kadınlar Günü’ kadınların tekelinden kurtuldu nihayet. Şimdilik küçük bir adım atıldı gerçi, İstanbul Büyükşehir Belediyesi, sadece erkek basın mensuplarına kutlama mesajı göndererek, kadınlar gününün anlamı üzerine bir kez daha düşünmemize vesile oldu.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Diğer medya kuruluşlarına gidenleri bilemiyoruz ancak Zaman Gazetesi ve Aksiyon Dergisine gönderilenler böyle idi. Masalarında ‘Dünya Kadınlar Günü Kutlu Olsun’ yazılı tebrik kartları bulan erkek muhabirler önce şaşırdı; ancak kısa sürede toparlanıp kartları, olması gereken yere, bayan arkadaşlarının masasına bıraktı. Meseleyi hayra yormak gerekirdi. Büyükşehir belediyemiz tam da böyle bir şeye, erkeklerin kadınlar gününü kutlamasına zemin hazırlamak istiyor olabilirdi. Kadınlar kendi kendilerini kutlamaktan, kadınların sorunlarını kadınlara anlatmaktan sıkılmıştı zaten. Böyle bir durumda olabilecek en sıradan şeydi, kadın gazeteciye kutlama kartı göndermek. Erkeklerin farkındalığı, konuya duyarlılığı başka türlü nasıl sağlanabilirdi? Üstelik tebrik kartı aynı zamanda bir daveti içeriyordu. Kadınlar Gününde toplu açılışı yapılacak 10 Kadın Sağlığı Merkezi’ni görmek üzere Cemal Reşit Rey’de bulunmaları isteniyordu erkek muhabirlerden. Böylece erkeklerin sadece kadınlar gününe değil kadın sağlığına dair de bir duyarlılık geliştirmesi isteniyor olabilirdi. Kim bilir?
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23522), [web.archive.org (arşiv bağlantısı)](http://web.archive.org/web/20070608114708/http://www.aksiyon.com.tr:80/detay.php?id=23522)
