# Alemdaroğlu hukuk kobayı oldu

*Bilinmeyen-yazar Bilinmeyen-tarih*

<div>
 <p>
  <font>
   Yükseköğretim Kurulu (YÖK), İstanbul Üniversitesi Rektörü Prof. Dr. Kemal Alemdaroğlu'nu görevinden aldı. Karar, Köşk onaylarsa yürürlüğe girecek. Alemdaroğlu ile aralarında bir problem bulunmadığını, sadece mahkeme kararlarını dikkate aldıklarını söyleyen YÖK Başkanı Erdoğan Teziç, ülkede hukuk olup olmadığını test ettiğini açıkladı.
   <br/>
   <br/>
   YÖK'ün 6 'hayır'a karşı 12 'evet' ile aldığı karar, Cumhurbaşkanı Sezer'i zor durumda bıraktı. Bu bir nev'i rakibin iki üç kişiyle ceza alanında köşe kapmaca oynadığı sırada kaleciye verilen mecburi pas gibi. Bakalım Sezer, pozisyonu nasıl değerlendirecek. Burada bir ayrıntı son derece dikkate değer. Karar 12'ye 6 alındı ama, YÖK Yürütme Kurulu'nun 5 üyesinden 4'ü ret oyu kullandı. Teziç'in ise 'evet' dediği ifade ediliyor. Bir başka ayrıntı da, 12 'evet'çinin önemli bir kısmının İstanbul'daki üniversitelerde görev yaptığı bilgisi. Alemdaroğlu, YÖK Denetleme Kurulu'nun 15 sayfalık raporu sonucu böyle bir karar ile karşı karşıya kaldı. Alemdaroğlu, Türkiye'nin en önemli kalp sağlığı merkezlerinden İstanbul Kardiyoloji Enstitüsü'nün beş anabilim dalının kapatmış; tekrar açılmasını isteyen yargı kararlarını hiçe saymıştı. Amacı, enstitüyü, Cerrahpaşa Tıp Fakültesi'ne bağlamaktı. Alemdaroğlu, mahkeme dışında, 13 Şubat 2004 tarihinde kapatılan bölümlerin açılmasını talep eden YÖK'ü de dinlememişti.
   <br/>
   <br/>
  </font>
 </p>
 <p>
  <font>
   (Bu yazı 502 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=15455), [web.archive.org (arşiv bağlantısı)](http://web.archive.org/web/20050223015338/http://www.aksiyon.com.tr:80/yazdir.php?id=15455)
