# Belçika, Fehriye Erdal’ı kaçırdı!

*Bilinmeyen-yazar 2006.03.06*

<div>
 <p>
  <font>
   Belçika’da Bruges Ceza Mahkemesi’nde yargılanan Sabancı suikastı sanığı terörist Fehriye Erdal, 4 yıl hapis ve 2 bin 478 avro para cezasına çarptırıldı ama sürekli gözetim altında tutulduğu açıklanan gizli adresinde bulunamadı.
   <br/>
   <br/>
   Şok eden gelişme üzerine, 1999’dan bu yana gözaltında tutulan Erdal için ‘uluslararası tutuklama emri’ çıkarıldı. Kadın teröristin ortadan kaybolmasının faturası Belçika İstihbarat Servisi’ne (SE) kesildi. Belçika Adalet Bakanı Laurette Onkelinx ve İçişleri Bakanı Patrick Dewael, Erdal’ın bulunduğu evi 27 Şubat pazartesi günü terk ettiğini söyledi. Bu arada, Musa Asoğlu isimli DHKP-C üyesi, Erdal’ın kaçmasına yardım ettiği gerekçesiyle tutuklandı. Belçika Dışişleri Bakanı Karel De Gucht, Dışişleri Bakanı Abdullah Gül’ü arayarak olay sebebiyle özür diledi. Bakan Gül ve Adalet Bakanı Cemil Çiçek, Erdal’ın yakalanarak Türkiye’ye iade edilmesini beklediklerini söyledi. Türkiye daha önce Belçika’dan 3 defa Erdal’ın iadesini istemişti.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1023 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23536), [web.archive.org (arşiv bağlantısı)](http://web.archive.org/web/20070626194643/http://www.aksiyon.com.tr:80/yazdir.php?id=23536)
