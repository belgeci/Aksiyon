# Kulüpler bindiği dalı kesiyor

*Bilinmeyen-yazar 2004.12.06*

<div>
 <p>
  <font>
   İnönü Stadı'nda 16 yaşındaki Cihat Aktaş'ın bıçaklanarak öldürülmesi bütün Türkiye'yi tribünlerde neler olduğuna odakladı. Bir hafta sonra Beşiktaş'ın Samsun deplasmanında da Çetin Alçelik'in bıçaklanması tansiyonu bir hayli yükseltti.
   <br/>
   <br/>
   Son bıçaklama stada alınmayan Samsunspor taraftarları arasındaydı. Futbol terörü hakkında hafta boyunca ilgili ilgisiz herkes açıklama yaptı. İşin temelindeki konu, fazladan bastırılarak bir grup taraftara dağıtılan bedava biletlerdi. Bedava bilet uygulaması bitsin bu iş durulur diyenler haklıydı. Çok sayıda firmanın biletini basan Biletix firması, fazladan bilet olayını doğruluyor, bunun yönetimlerin talebi doğrultusunda basıldığını belirtiyordu. Ancak miktara ilişkin sır vermiyordu. Peki yönetimler neden bastırıyorlardı bu biletleri? Çünkü tribünlerdeki hakimiyetlerini ancak bu yolla sağlayabiliyorlardı. Bir nevi paralı askerleriydi bu fanatik taraftarlar. Son olaylar gerçek futbol seyircisinin sevgisini de köreltti. Futbolun 12'nci adamı seyirci tribünleri terk etti. Fenerbahçe-Diyarbakır maçını 14 bin 576, Samsun-Beşiktaş maçını 5 bin 600, Ankaragücü-Galatasaray maçını 3 bin 40, Malatya-Gençlerbirliği maçını 2 bin 622, Konya-Trabzon maçını 990 ve Kayseri-Gaziantep maçını ise 3 bin 178 kişi izledi sadece.
   <br/>
   <br/>
  </font>
 </p>
 <p>
  <font>
   (Bu yazı 589 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=18893), [web.archive.org (arşiv bağlantısı)](http://web.archive.org/web/20051220000537/http://aksiyon.com.tr:80/yazdir.php?id=18893)
