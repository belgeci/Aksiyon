# Cargill muradına eriyor

*Bilinmeyen-yazar 2004.06.21*

<div>
 <p>
  <font>
   Bursa Orhangazi"de kurduğu nişasta fabrikasının çevreyi tehdit ettiği gerekçesi ile ortaya çıkan hukuki sorunları çözemeyen Cargill, Endüstri Bölgeleri Kanunu"nda değişiklik yapılmasına ilişkin kanun tasarısının Meclis Genel Kurulu"ndan geçmesi halinde rahat bir nefes alacak.
   <br/>
   <br/>
   Tek başına dünya tohum üretiminin yüzde 25"ini kontrol eden Cargill, bu zamana kadar sorunun çözümü için teşebbüslerde bulunmuş ancak istediği sonucu bir türlü alamamıştı. Hükümet kanadının IMF ile görüşmelerinden tutun, Bülent Ecevit"in ABD ziyaretinde bile Cargill ile alakalı meselenin çözümü ABD tarafından istenmişti. En son Tarım eski Bakanı Yusuf Ziya Gökalp"in ABD daveti de Cargill"in istediği bir kulis çalışmasının sonucu idi. Başbakan Recep Tayyip Erdoğan"ın ABD gezisinde bizzat George Bush, Cargill için ricada bulunmuştu.
   <br>
    <br>
     Sanayi Bakanı Ali Coşkun ise son tasarı ile yabancı yatırımın yanı sıra yurtdışındaki Türk vatandaşlarının 55 milyar euroluk tasarruflarının da Türkiye"ye yönelmesini amaçladıklarını belirterek şöyle dedi: "Biz hiçbir şahsı ve firmayı korumuyoruz. Bu yasadan bazı firmalar yararlanıyor olabilir. Erdoğan"ın ABD Başkanı George Bush"la görüşmelerinde bu konu gündeme gelmemiş. Yeni yatırım yapacak olan Türkiye"deki firmalar, eski yatırımlarındaki sorunların halledilmesini istiyor. Cargill yararlanacaksa bu yasa çıkmasın diyemeyiz. Geçmişten gelen pislikleri temizliyoruz."
     <br>
      <br>
       Tasarıyla, yatırımı gerçekleştirecek yerli ve yabancıların başvurusu üzerine Bakanlığın uygun gördüğü alanlar, Bakanlar Kurulunca "münferit yatırım yeri" ilan edilecek. Bunun için en az 75 trilyon lira yatırım yapılması, ileri teknoloji kullanılması, kurulacak alanın en az 150 bin metrekare olması koşulu aranacak. Tasarıyla, mülkiyeti yatırımcıya ait alanların özel endüstri bölgesi ilan edilmesi de düzenleniyor. Sorunlu firmalar, bu yasadan yararlanmak için bir yıl içinde başvuruda bulunacak.
       <br>
        <br>
         TMMOB"nin temyize götürdüğü davada Danıştay İdari Dava Daireleri Genel Kurulu, 13 Eylül 2001"de faaliyete geçen Cargill Nişasta Fabrikası"nın kurulması için İznik Gölü Çevre Düzeni İmar Planı"nda yapılan değişiklik iptaline ilişkin kararı onamıştı. Cargill ise bu kararın, Orhangazi tesisinin işletilmesi için gerekli izinler üzerinde hukuki etki yaratmadığını bildirmişti. CHP milletvekili Tacidar Seyhan, yasaya eklenen geçici madde ile Cargill, Çanakkale Seramik ve Yalova AKSA gibi devletle ihtilafı olan firmaların haklarındaki davaların düşeceğini öne sürdü. Seyhan, "Siz bu firmaların endüstri bölgesi olma taleplerini kabul ederseniz mahkeme kararlarını hiçe saymış olursunuz. Üç münferit, yedi kollektif endüstri bölgesi talebinde olan sorunlu firmalar var. Burası aklama yeri değildir" diyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2697 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11612), [web.archive.org (arşiv bağlantısı)](http://web.archive.org/web/20050930210614/http://aksiyon.com.tr:80/yazdir.php?id=11612)
