# Uzay çağının olimpiyat stadı!

*Bilinmeyen-yazar Bilinmeyen-tarih*

<div>
 <p>
  <font>
   Bir hayal gerçekleşti ve sonunda Türk insanının da bir Olimpiyat Stadı oldu. Projeye büyük paralar harcandı, siyasiler, belediye başkanları eserleriyle gurur duyulacağını, teknolojinin muhteşem olacağını, bu stadın uzay çağının stadı olacağı söylediler. Ve sonunda o gün geldi çattı. Galatasaray, Yunanistan şampiyonu Olimpiakos’u ağırlayacaktı. Günlerce yapılan reklam, Türk insanının olimpiyat stadı görme arzusu ile birleşince binlerce insan akın etti İkitelli’ye.
   <br/>
   <br/>
   Sonrasında da ‘Allah’tan bize olimpiyat vermediler’ dedirten görüntüler yaşandı. Maç geç başladı, takımlar sahaya ulaşamadı, ‘arabası olanlar maç bitimine 15 dakika kala stadı terk etsinler’ gibi dünya tarihine geçecek bir anons yapıldı, maç bitiminde seyirciler 5 saate yakın trafikte beklemek zorunda kaldılar. Stad muhteşemdi, uzay çağının stadıydı. Bu bakımdan yetkililer haklı olabilirlerdi. Ne de olsa uzay çağında karayolu kullanılmaz. Ama bir şeyi unutmuşlardı; insanlar hâlâ ilkel karayolu araçlarını kullanıyorlar.
   <br/>
   <br/>
  </font>
 </p>
 <p>
  <font>
   (Bu yazı 41 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1629), [web.archive.org (arşiv bağlantısı)](http://web.archive.org/web/20050301173413/http://www.aksiyon.com.tr:80/yazdir.php?id=1629)
