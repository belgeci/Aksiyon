# ATATÜRK’Ü TÜRKÜYE İNDİRGEMEK!...

*Bilinmeyen-yazar 2010.11.22*

<font class="agenda2NewsSpot">
 Atatürk’e aitliği ileri sürülen bir ses kaydı, habercileri heyecanlandırdı geçen hafta. Kayıttaki kişi, ‘Çalın Davulları’ adlı bir Selanik türküsünü söylüyordu.
</font>
<font class="newsDetail">
 <p>
  <p class="MsoNormal">
   Haberin kaynağı, ünlü sinema oyuncusu Tarık Akan idi. Katıldığı yemek programında kaydın kendisine nasıl ulaştığını anlatıyordu: “Bir Alman, Atatürk’e ses kayıt cihazı getiriyor. Mustafa Kemal de bunu çok seviyor. Akşamları kendisi ona şarkıyı söylüyor, dinliyor ve sonra kırıyor. Dinleyip kırdığı için de bu plaklar hiç kimsenin eline geçmiyor. Sonra bir arkadaşı alıyor ona da vermiyor. Sonra birisine geçiyor ve o plak, bu plak.” Orijinalin kimde bulunduğunu saklıyor Akan, sır ya… Şahsına e-mail aracılığıyla iletildiğini belirtiyor. E-posta’da Atatürk’e ait bir konuşma da varmış. “Mustafa Kemal her şeyi güzel yapar. İşte türküsünü de böyle güzel söylemiş.” diyor. Akşam bültenlerinde önce TRT yayımlıyor konuya dair haberi. Atatürk’le alakalı araştırmalara imza atan gazeteci Can Dündar’a bağlanılınca, spiker ekranda donup kalıyor: “Tarık Akan’ın eline internetten böyle bir kayıt geçmiş. O, ‘Yükselen Bir Deniz’ isimli 1998’de hazırladığımız bir belgeselde kullandığımız türküye ait. Türküyü 3-4 kişiye söylettim. İyi sonuç alamayınca sesi güzel olan kameraman arkadaşımız Murat Özcan’dan söylemesini rica ettik.” Açıklamasına şöyle devam ediyor Dündar: “O kaydı aynen ‘Mustafa’ filminde de tekrarladık ve 1 milyon 100 bin kişi de izledi. Türkünün Atatürk’e ait olduğu iddiası, ‘olsa ne iyi olur’dan ibaret.”
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27959-ataturku-turkuye-indirgemek.html), [web.archive.org (arşiv bağlantısı)](http://web.archive.org/web/20101204205208/http://www.aksiyon.com.tr:80/aksiyon/haber-27959-ataturku-turkuye-indirgemek.html)
