# TMSFİstanbulSPOR

*Bilinmeyen-yazar Bilinmeyen-tarih*

<div>
 <p>
  <font>
   Bir tarafta özelleştirme fiyaskoları, öte yanda erotik kanaldan tutun antika resimlere varıncaya kadar kamulaştırma. En son haber İstanbulspor Kulübü ile ilgili. Tasarruf Mevduatı Sigorta Fonu (TMSF), İstanbulspor"un yönetimine el koydu.
   <br/>
   <br/>
   TMSF tarafından yapılan açıklamada gerekçe olarak "4 Haziran"da fiili durum yaratılarak göreve getirilen, malvarlığını yoğun bir şekilde kaçırma eylemleri içinde olan, hisseleri Uzan Grubu"na ait olmasa bile onların nam ve hesabına hareket ettiği yapılan araştırmalar sonucu tespit edilen İstanbulspor Spor Faaliyetleri ve Tic. AŞ yönetimi görevden uzaklaştırıldı. Yüzde 90 hissesini 2002 yılına kadar elinde bulunduran Uzan Ailesi, 2002 yılı sonrasında ise dolaylı olarak İstanbulspor"u idare etmekteydi" denildi. Yeni yönetim ise şu kişilerden oluştu: Yönetim Kurulu Başkanı Mehmet Akif Yaşın, Başkan Vekili Orhan Seyfi Güner. Üyeler: Yusuf Adıgüzel, Salim Alkan ve Taner Kıral (İstanbul Erkek Lisesi Vakfı temsilcisi). Fondan yapılan açıklamaya göre İstanbulspor, birinci ligdeki tüm sportif faaliyetlerine devam edecek, transferlerini sürdürecek ve en kısa zamanda satışı gerçekleştirilerek, TMSF"nin alacağı tahsil edilecek.
   <br>
    <br>
     1926"da İstanbul Erkek Lisesi öğrencilerinin kurduğu İstanbulspor, 1930"da birinci lige çıktı. 1931-32"de İstanbul ve ardından da Türkiye şampiyonu oldu. 1934-35"te İstanbulspor için parasız ve zor günler başladı. 1991-92"de İstanbulspor AŞ oldu. 1993"te Cem Uzan kulübü aldı. 1994-95 sezonunda 23 yıldan sonra yeniden birinci lige çıktı. Uzanlar 1998"de İstanbulspor"dan çekildi. İmar Bankası"na el konulunca İstanbulspor da el değiştirdi. Futbolcularına bile tedbir konuldu. Kulüp, adını taşıdığı 12 milyonluk kentte seyircisiz kaldı.
     <br>
      <br>
       Önemli bir marka haline gelen kulübe şimdiden alıcı çıktı. Kulübün taliplileri arasında Ülker, Enka Holding, Eczacıbaşı Holding, Anadolu Grubu ve Vestel Manisaspor"u Süper Lig"e çıkartamayan Zorlu Grubu"nun adı geçiyor. TMSF"nin İstanbulspor"un satışı için bürokratik işlemlerin tamamladığı ve kısa süre içinde gerçekleştirilecek satıştan 10 milyon dolara yakın gelir elde edeceği belirtiliyor.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1701 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11637), [web.archive.org (arşiv bağlantısı)](http://web.archive.org/web/20050215221145/http://www.aksiyon.com.tr:80/yazdir.php?id=11637)
