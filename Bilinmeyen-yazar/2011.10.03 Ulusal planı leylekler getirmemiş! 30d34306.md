# Ulusal planı leylekler getirmemiş!

*Bilinmeyen-yazar 2011.10.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Önce yalanladılar ‘Ulusal Medya 2010’ planını. Delillerle gerçekliği ispat edilince de ‘Truva Atı’ adlı bir virüs aracılığıyla Soner Yalçın’ın Oda TV’deki bilgisayarına konulduğunu ileri sürdüler.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Öyle akıllı bir virüsmüş ki bu, görev akabinde derhal ortadan kaybolmuş. Adli bilişim uzmanlarının tespitleriyle, bu mumları da yatsıya kadar yanabildi. Söz konusu plan başka adreslerde de kayıtlıydı. ST3120827AS_4MS1TF89 numaralı hard diskin hem ‘silinmişler’ hem de ‘Unallocated Cluster’ bölümündeydi. Soruşturmada gözaltına alınan Müyesser Uğur Yıldız’a ait hard diskte de sabitti. Bir kısmı da Barış Pehlivan’ın diskindeydi. 3 farklı bilgisayardaki 6 dosyanın içinde kuzu kuzu yatıyordu.
    </p>
    <p class="MsoNormal">
     Virüs iddialarını Boğaziçi Üniversitesi Bilgisayar Mühendisliği Öğretim Üyesi Prof. Dr. M. Ufuk Çağlayan’a hazırlattıkları rapora dayandırıyorlardı. Zaman gazetesine konuşan profesör, sanıkların gardını tamamıyla düşürdü: “Onların verdikleri birtakım dokümanlarla inceleme yaptık ama hard diskleri inceleyememiştik. Raporun hukuki nitelik taşıması için hard disklerin incelenmiş olması gerekir.” Hocaya ‘eldeki bilgilerle rapor yazın’, denilmiş. İhtimaller devreye girmiş haliyle. Basit bir teknik mütalaa, anlayacağınız. Çağlayan zaten yüzlerine de söylemiş: “Onlara, ‘böyle bir rapor olmaz’ dedim. Ancak yazdığımız raporları kendi internet sitelerine filan koymuşlar. O amaç için yazılmamıştı.” Olaya ‘mahkemece tayin edilen bilirkişi gözü ve rolüyle’ bakmadıklarını da vurgulayan Boğaziçi öğretim üyesi: “Verileri verenlerin taraflı ya da tarafsız olduklarını bilemeyiz. O hard disklerle daha ciddi bir inceleme yapılması lazımdı.” diyor.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-30614-ulusal-plani-leylekler-getirmemis.html), [web.archive.org (arşiv bağlantısı)](http://web.archive.org/web/20140121131805/http://www.aksiyon.com.tr:80/aksiyon/haber-30614-ulusal-plani-leylekler-getirmemis.html)
