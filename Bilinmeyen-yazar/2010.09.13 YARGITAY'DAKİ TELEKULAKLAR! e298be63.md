# YARGITAY’DAKİ TELEKULAKLAR!

*Bilinmeyen-yazar 2010.09.13*

<font class="agenda2NewsSpot">
 Yargıtay ve Danıştay, yargı erkinin nihai noktaları. Ne derlerse o. Telefon dinleme iddiaları binalarına kadar vardı.
</font>
<font class="newsDetail">
 <p>
  <p class="MsoNormal">
   Son aylarda internet sitelerine düşen kayıtlar üyelerin kafasını karıştırmıştı. Acaba kablolarında ‘telekulak’ mı geziyordu? Yargıtay 8’inci Ceza Dairesi üyesi Hamdi Yaver Aktan’ın “Referandumda Öcalan’a ihtiyaç var.” sözünün de kamuoyuna yansımasıyla, kuşkuları iyice artmıştı. Şu ayrıntıya lütfen dikkat: Konuşmanın içeriği değil, sızması problemdi. Tıpkı, Genelkurmay’a ait bazı belgelerin ‘kozmik’ duvarları aşmasındaki gibi. Neyse. 415 harici ve 1700 dahili hat tek tek inceleniyor. Ankara Cumhuriyet Başsavcılığı’nın görevlendirdiği bilirkişi heyeti, şüpheleri haklı çıkaracak bulguya ulaşamıyor. Ancak daha vahim bir durumla karşılaşıyor heyet. Yargıtay Cumhuriyet Başsavcılığı’na alınan ve kullanılan santrallerden biri konuşmaları kaydetme özelliğine sahipmiş. Hatta 4 aboneye lisans sözleşmesi düzenlenerek aktifleştirilmiş. Yoksa, Yargıtay yönetimi üyelerinin görüşmelerini mi takip etmekteydi? Öte yandan Yargıtay’ın genel kullanımına açık santral de, arayan-aranan numaraları, saati ve süreyi raporluyormuş. Bağlı bilgisayarda 28 Ocak 2009’dan itibaren, merkez binadaki abonelerin bu yöndeki (CDR) kayıtları tespit ediliyor. Yargıtay, limit aşımını ücretlendirmek amacıyla bu sistemi kurduğunu ileri sürüyor. Başsavcılık santralindeki bazı ses kayıtlarının rapora girmemesini rica ediyor. Yargıtay Başkanı Hasan Gerçeker ise bir türlü olaya nokta koyacak cümle kuramıyor.
  </p>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action?sectionId=11&newsId=27548), [web.archive.org (arşiv bağlantısı)](http://web.archive.org/web/20100922160113/http://aksiyon.com.tr/aksiyon/newsDetail_getNewsById.action?sectionId=11&newsId=27548)
