# Petrol fiyatlarına ‘işsizlik’ darbesi

*Bilinmeyen-yazar 2011.05.09*

<font class="agenda2NewsSpot">
 Petrol fiyatları 2008 krizinden bu yana görülen en sert düşüşünü yaşadı. ABD Doları’nın avro ve diğer para birimleri karşısında değer kazanması ve ABD’de işsizlik maaşı başvurularının beklenenin çok üzerinde çıkması, petrol fiyatlarında hızlı düşüşe yol açtı.
</font>
<font class="newsDetail">
 <p>
  <p class="MsoNormal">
   Perşembe günü içinde ABD ham petrolünün varil fiyatı (haziran ayı teslimi) yüzde 10 oranında düşerek 99,8 dolara geriledi. Söz konusu fiyat 10 Mart 2011 tarihinde bu yana görülen en düşük fiyat olup hafta başındaki seviye 113 dolar idi. Bu arada, Londra Brent tipi ham petrolün varil fiyatı da aynı oranda ucuzlayarak 110,8 dolara düştü.
  </p>
  <p class="MsoNormal">
   Petrolde 5 Nisan günü yaşanan sert düşüş haftanın son iş günü olan 6 Nisan’da da sürdü, devam eden düşüşü ABD tarım dışı istihdam verilerinin olumlu çıkması frenledi. Ve ABD ham petrolünün varil fiyatı 6 Nisan Cuma günü kapanışta 97,2 dolara inerken, Londra Brent tipi petrolün fiyatı da 109,1 dolar oldu.
  </p>
  <p class="MsoNormal">
   Petrol fiyatlarındaki düşüşte ABD Çalışma Bakanlığı’nın, işsizlik maaşı başvurularının beklentilerin üzerinde, 43 bin artarak 474 bine çıktığını açıklaması yanında başka unsurlar da etkili oldu.
  </p>
  <p class="MsoNormal">
   ABD’de ekonomik toparlanmanın sancılı olması, sanayide petrol talebinin zayıf kalması, artan fiyatlardan dolayı ABD halkının daha az benzin tüketmesi bunlardan biri. ABD hâlen dünyanın en büyük enerji tüketicisi konumunda. Dünya petrol tüketiminin yüzde 21,7’sini sadece kendisi gerçekleştiriyor. Dünya petrol ithalatındaki payı da yüzde 21,6 seviyesinde.
  </p>
  <p class="MsoNormal">
   Avrupa Merkez Bankası’nın (ECB) yakın zamanda faiz oranlarında artış yapmayacağı yönündeki beklentilerin güçlenmesi, Banka’nın faiz artışı sinyali vermemesi, ABD Doları’nın avro ve diğer para birimleri karşısında değer kazanmasına yol açtı. Doların değer kazanması da petrol fiyatlarının gerilemesine katkı yaptı.
  </p>
  <p class="MsoNormal">
   Bu arada, fon yöneticilerinin ve yatırımcıların petrol fiyatlarının düşeceği beklentisine girmesi, bazı fonların emtia yatırımından çekilmesine yol açtı. Bu da petrol fiyatlarını aşağı çeken sebeplerden biri oldu.
  </p>
  <p class="MsoNormal">
   Petrolde bunlar yaşanırken, diğer emtia fiyatlarında, değerli metallerde de düşüş görüldü. Özellikle gümüş fiyatında çok daha yüksek gerileme kaydedildi. Bir hafta içinde yüzde 25 dolayında düşüş yaşandı. Altın fiyatlarındaki kayıp da yüzde 5 civarında oldu. Hafta içinde ons başına fiyatı 1.577 doları geçen altın petrol fiyatlarındaki düşüş, dolardaki değer artışıyla birlikte yeniden 1.500 doların altına indi. Haftayı İstanbul Altın Borsası’nda 1.494 dolardan kapattı.
  </p>
  <p class="MsoNormal">
   Son aylarda, Kuzey Afrika ve Ortadoğu’da yaşanan halk ayaklanmaları ve doların değer kaybı sebebiyle petrol fiyatları, şubat ayından itibaren tırmanışa geçmiş, küresel krizin yaşandığı 2008 yılından bu yana en yüksek seviyeye çıkmıştı. Brent tipi ham petrolün varil fiyatı 127 doları, ABD ham petrolünün varil fiyatı da 114 doları aşmıştı. Şubattan nisan sonuna kadar fiyat artışı yüzde 35’i bulmuştu.
  </p>
  <p class="MsoNormal">
   Petrol ve emtia fiyatlarındaki düşüş, Türkiye gibi enerji ithalatçısı ülkeler için sevindirici bir durum. Bilhassa cari açık ve enflasyonun kontrolü açısından. Ama piyasalarda esen düşüş rüzgârının, açıklanacak yeni bir veri ya da gelişme ile yeniden tersine dönme ihtimali çok da zayıf değil.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29376-284-petrol-fiyatlarina-issizlik-darbesi.html), [web.archive.org (arşiv bağlantısı)](http://web.archive.org/web/20110811073315/http://www.aksiyon.com.tr:80/aksiyon/haber-29376-284-petrol-fiyatlarina-issizlik-darbesi.html)
