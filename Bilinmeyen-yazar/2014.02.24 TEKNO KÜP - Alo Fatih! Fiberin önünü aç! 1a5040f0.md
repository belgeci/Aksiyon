# TEKNO KÜP - Alo Fatih! Fiberin önünü aç!

*Bilinmeyen-yazar 2014.02.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’de internet kullanıcı sayısı her geçen gün artıyor. Geçen yılın son çeyrek rakamlarına göre toplam internet kullanıcı sayısı 33,7 milyona ulaşmış. Genel olarak baktığımızda, bu sayı içerisinde en büyük pay, mobil internete ait.
  </font>
 </div>
 <div id="newsText">
  <font class="detail-text">
   <p>
    Cep telefonu ve tablet gibi cihazlardan internet kullananların sayısı yaklaşık 24 milyon. Kablo internet kullanıcı sayısı 483 bin, fiber internet kullanıcı sayısı ise 967 bin civarında. İlginç olan; yılın başında 492 bin olan kablo kullanıcı sayısı 483’e düşerken, 548 bin olan fiber kullanıcı sayısının yüzde 76’lık büyüme ile 967 bine çıkması. Demek ki mobilden sonra yükselen değer; fiber internet. Bu büyüme rakamı büyük görülebilir ama yeterli değil. Çünkü fiber internete bir açlık var. Bakırdan fibere kaçışın sebebi de bu açlıktan kaynaklanıyor. Bakır kablo üzerinden verilen ADSL hizmetinde 1, 2, 4, 8 ve 16 Megabit bağlantı hızları var. Fiber internette ise 10, 25, 50, 100 ve 1000 Megabit bağlantı hızları... Mesele hız olunca fiber tercih ediliyor.
    <p>
     Fiber kablonun yaygınlaşma konusuna gelince, Türkiye’de Turkcell Superonline ve TTNET gibi internet servis sağlayıcıları (ISS) yer altına kendi kablolarını döşüyorlar. TTNET’in PTT döneminden kalan bakır kabloları var. Bunları fiberle yenilerken yeni hatlarda fiber tercih ediyor. Turkcell Superonline ise ülke genelinde birçok noktaya hem ADSL hem de fiber internet hizmeti sunuyor. Fiber döşemesinde ayrımcılık veya pozitif ayrımcılık yapıldığına dair iddialar var. Bazı ilçelerde, şehirlerde belediyelerin, özellikle büyük şehirlerde haksız rekabete neden olduğu iddia ediliyor. Bazı ISS’ler, ilçe merkezinde rahatlıkla fiberini döşeyip hizmet verirken, büyükşehir belediyesinin alanına giren ana yollarda kazı izni alamıyor. Bazıları da ilçe merkezlerinde zorluklarla karşılaşıyor. 30 Mart’tan sonra belediyelerde değişiklik olacağı için iş daha da karmaşık bir hâle gelebilir. Sonuçta kullanıcılarına ulaşamıyor ve abone talebini karşılayamıyor.
     <p>
      Bir misalle konuyu açalım: Anadolu’nun bir kentine 500 km fiber ile ulaşıp 1000 aboneye hizmet verirken, büyük şehirde belki de 5 km’lik bir fiberle 10 bin aboneye hizmet verme fırsatını yakalayamıyorlar. ISS para kazanma fırsatını kaçırırken, kullanıcı da bakır kablo üzerinden aldığı 4 MB ADSL internete ödediği ücretle 50 MB’lık fiber internet kullanma fırsatını kaçırmış oluyor. Biz de bugünlerin moda çağrısıyla “Alo Fatih! Fiberin önünü aç!” diyerek mesaj verelim. Belki sesimizi duyan olur.
     </p>
     <p>
      <a href="%20Twitter.com/mehmetsakin%20" target="_blank">
       Twitter.com/mehmetsakin
      </a>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=43DE4646C9657E45C3FCD29C0D2EF376?newsId=37958), [web.archive.org (arşiv bağlantısı)](http://web.archive.org/web/20140502042636/http://www.aksiyon.com.tr:80/aksiyon/newsDetail_getNewsById.action;jsessionid=43DE4646C9657E45C3FCD29C0D2EF376?newsId=37958)
