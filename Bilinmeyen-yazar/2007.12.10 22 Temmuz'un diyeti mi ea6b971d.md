# 22 Temmuz'un diyeti mi?

*Bilinmeyen-yazar 2007.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Milliyet gazetesi, Tarhan Erdem yönetimindeki KONDA’nın “Gündelik Yaşamda Din, Laiklik ve Türban” başlıklı araştırmasını günler boyunca yayınladı.  Gazete, ilk gün “Türbanlı sayısı dörde katlandı” sürmanşetiyle okuyucusunun karşısına çıktı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080223114451im_/http://www.aksiyon.com.tr/resim/679/04.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Açık bir manipülasyonla karşı karşıyaydık. Kamuoyunda ‘başını örtenlerin sayısı’ dört kat arttı algısı oluşturulmak istenmişti. Oysa durum hiç de öyle değildi. Başlarını örttükleri nesneye ‘türban’ diyenlerin sayısı katlanmıştı sadece. Üstelik araştırmanın sahibi Erdem’in, aynı günkü girizgah yazısındaki vurguları ve yaklaşımı bambaşkaydı: “Eskiden beri örtünme ile modernleşme arasında bağıntı kuranlar olmuştur. Başını örtenlerin Batılılaşmanın karşısında oldukları iddiası azımsanmayacak kadardır. Ancak, bu görüş kabul edilirse, yüzde 30 dışındakilerin (başını örtmeyenlerin oranı yüzde 30,6) hepsini Batılılaşma karşıtı olarak kabul etmemiz gerekir. Eğer bu doğru olsaydı, örneğin son 20 ya da 10 yılda aldığımız mesafeyi geçmemiş olmamız gerekirdi.  Çünkü yüzde 70 Batılılaşma karşıtı olan bir ülkede bu ilerlemeler sağlanamaz. En azından başını örtenler dört yılda yüzde beş arttı diye, ülkemizin ve halkımızın Batı’dan uzaklaştığını söyleyemeyiz.” Milliyet’in manipülasyon girişimine (!) tepki göstermek pekâlâ normaldi. Ama Erdem daha fazla eleştirilmişti. Hem de Milliyet’in hinlik faturası üzerine çullanarak. Acaba neden? Bu tepkiler boşuna değildi. Arka planında yine Erdem’e ait (10 Eylül 2007, Radikal) şu sözler vardı: “Türban takanların yarıdan fazlası bence onu siyasi simge olarak takıyor. Böyle sanıyorum…” / “ AKP türbanı serbest bırakırsa iki sene içinde hiçbir üniversitede başı açık kız göremezsiniz. Çünkü toplumsal baskı oluşur.” Erdem’in, Neşe Düzel’e verdiği röportajdan alıntıladığımız cümleleri niçin ifade ettiği de bir hayli önemli. Yoksa neredeyse kesin sonuçla örtüşen 22 Temmuz seçimine dair anketi sümen altında bırakmadığı için hesap soranlara hafiften diyet mi ödüyor? Zaman muhabirine söylediği şu sözler ödemenin daha epey süreceğine mi işaret ediyor: “Aradaki farkı herkes biliyor. Başörtüsü ve türban, etekle pantolon gibi ayrı şeyler.”
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29072), [web.archive.org (arşiv bağlantısı)](http://web.archive.org/web/20080223114451/http://www.aksiyon.com.tr:80/detay.php?id=29072)
