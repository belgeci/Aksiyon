# BSA, Uşak'ta denetimlere başladı

*Bilinmeyen-yazar 2002.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   BSA'nın korsan yazılımla mücadele amacıyla yürüttüğü çalışmalara bir yenisi eklendi. Uşak'ta 30 günlük bir lisanslanma çalışması başlatıldı. Çalışmanın başlangıcı bir basın toplantısıyla duyuruldu.
  </font>
 </div>
 <div id="newsText">
  <font class="detail-text">
   BSA Türkiye'nin düzenlediği lisanslanma çalışmasının yeni etabı Uşak'ta 22 Temmuz - 20 Ağustos tarihleri arasında gerçekleştiriliyor. Çalışmayla, Uşak'ta faaliyet gösteren firma yetkililerinin korsan yazılıma karşı bilinçlendirilmeleri ve firmalarındaki yazılım lisanslarını kontrol ederek eksikleri varsa bunları tamamlamaları amaçlanıyor.
   <br/>
   <br/>
   Çalışmanın başlangıcı 6 Ağustos günü düzenlenen bir basın toplantısıyla resmen duyuruldu. Toplantıda konuşan BSA Türkiye Genel Koordinatörü Erol Özkür, Fikir ve Sanat Eserleri Kanunu'nun korsan yazılım kullanıcılarına ağır cezalar öngördüğünü, firmaların bu ağır cezalarla karşılaşmalarını önlemek için BSA tarafından 30 günlük bir çalışma başlatıldığını bildirdi. 22 Temmuz - 20 Ağustos arasında BSA katılımcılarının Uşak'ta korsan yazılım araştırma girişimlerinde bulunmayacağını ifade eden Özkür, bu sürenin eksik yazılım lisanslarının tamamlanması için iyi bir fırsat olduğuna ve firma ilgililerinin verilen süreyi en iyi şekilde değerlendirmeleri gerektiğine işaret etti.
   <br/>
   <br/>
   30 Gün Süresince Arama Yok
   <br/>
   <br/>
   30 gün süresince Uşak'ta korsan yazılım aramaları durduruldu. Süre bitiminden itibaren bu çalışmalar, daha da yoğun bir şekilde yeniden başlatılacak. Eksik lisanslarını BSA'ya bildirip verilen sürede lisanslanma işlemlerini bitiremeyeceklerini ifade eden firmalara ise ek bir 30 gün daha verilecek.
   <br/>
   <br/>
   2001 yılının Mart ayında Fikir ve Sanat Eserleri Kanunu'nda yapılan değişikliklerle, korsan yazılımla ilgili suçlar için verilen cezalar büyük oranlarda artırıldı. Hapis cezaları 2-6 yıl, para cezaları eksik lisans başına 10-150 milyar lira olarak uygulanıyor. Bunun yanı sıra 3 seneye kadar meslekten men cezası veriliyor ve kopya yazılım yüklü bilgisayarlara el konuluyor.
   <br/>
   <br/>
   Konuyla ilgili daha detaylı bilgi için BSA Türkiye'nin ücretsiz bilgi hattı aranabilir: 0 800 211 33 35.
   <br/>
   <br/>
   <br/>
   BSA'nın Türkiye'den katılımcıları:
   <br/>
   Adobe, Apple, Arena, Armada, Autodesk, Baysis, Bentley Systems, Bilser, Bimeks, Elma Bilgisayar, Empa, Eta, Globis, Index, Intertech, Likom, LinkSoft, Macromedia, Mart Kompüter, Medyasoft, Microsoft, Mikro Yazılımevi, Netsis, Progress, Sebit.
   <br/>
   <br/>
   w w w.b s a.o r g.tr
   <br/>
   <br/>
   <br/>
   <br/>
   BSA Hakkında
   <br/>
   İş Yazılımcıları Birliği (Business Software Alliance, BSA), online dünyanın güvenli ve yasal bir yer olması için çalışan bir birlikteliktir. BSA, dünya çapında yazılım ve İnternet endüstrisinin uluslararası pazarda, hükümetler ve tüketiciler nezdindeki sesidir. Katılımcıları, dünyadaki en hızlı gelişen sektörü temsil etmektedirler. BSA, bilgisayar kullanıcılarını yazılım telif hakları konusunda eğitmekte, yeniliği teşvik eden ve ticaret fırsatlarını artıran kamu politikalarını desteklemekte, yazılım korsanlığıyla mücadele etmektedir.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8753-bsa-usakta-denetimlere-basladi.html), [web.archive.org (arşiv bağlantısı)](http://web.archive.org/web/20140414071727/http://www.aksiyon.com.tr:80/aksiyon/haber-8753-bsa-usakta-denetimlere-basladi.html)
