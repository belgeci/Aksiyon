# 20 milyarlık hazine çamurda

*Bilinmeyen-yazar 2006.07.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Seydişehir Alüminyum Fabrikası’nın atık barajında milyarlarca doların gömülü olduğu iddia edildi. İddianın sahibi, Selçuk Üniversitesi Mühendislik-Mimarlık Fakültesi Jeoloji Mühendisliği Bölümü Öğretim Üyesi ve Konya Jeoloji Mühendisleri Odası İkinci Başkanı Yrd. Doç. Dr. Fethullah Arık. Arık’a göre fabrikanın atık barajında çok değerli nadir toprak elementleri bulunuyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İşi daha da önemli kılan nokta bu elementlerin dünyada çok az olması. Arık 2004’ten beri bölgede çalışıyor. Atıkta 16 farklı nadir toprak elementi belirlemişler. Benzer tespitler daha öncesinde Eskişehir ve Malatya’da da yapılmış. Seydişehir’deki çamurda 13 bin ton lantan, seryum ve prasedyum gibi değerli elementler var. Bunun maddi karşılığı 20,8 milyar dolar. Almanya, Fransa, Japonya, ABD, Hindistan ve Çin’de bu elementler üstün teknoloji sayesinde işlenebiliyor. Türkiye’de yatırım ve teknoloji yok. Bu yüzden hazine çamurda öylece duruyor. Arık 1970’ten bu yana atık barajında biriken hazinenin ya teknoloji satın alınarak ya da yatırım yapılarak işlenmesi gerektiğine dikkati çekiyor. Ancak yatırım için birkaç milyar dolar gerekiyor. Fakat yatırımın astarı kesinlikle yüzünden pahalı değil. Yatırımla 20,8 milyar dolarlık hazineden başka diğer elementler de işlenerek büyük gelir elde edilebilecek. Atık barajındaki toprak elementinden, uzay aracı yakıtı  elde etmek mümkün. Ayrıca elementten petrolün uç ürünlere ayrılmasında ve batarya imalatında da istifade edilebiliyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24824), [web.archive.org (arşiv bağlantısı)](http://web.archive.org/web/20060822151102/http://www.aksiyon.com.tr:80/detay.php?id=24824)
