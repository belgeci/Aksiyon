# Önce 3’üncü köprü, otoyol sonra

*Bilinmeyen-yazar 2012.01.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Boğazı’na 3’üncü köprü inşasını da kapsayan 414 kilometrelik Kuzey Marmara Otoyolu Projesi’ndeki yeni formülü Başbakan Yardımcısı Ali Babacan’dan öğrendik.
  </font>
 </div>
 <div id="newsText">
  <font class="detail-text">
   <p>
    Devlet garantilerini yeterli görmeyen 18 firma teklif vermeyince 6 milyar dolar bedelli ihale iptal olmuştu. Parçalara bölünen projenin son hali için şunları söylüyor Babacan: “Üçüncü köprü ile bağlantı yollarını ayrı bir proje olarak ayırıyoruz. Daralmış haliyle tekrar bir yap-işlet-devret ihalesine çıkma kararı aldık.” Ayrılan parça 2,5 milyar dolara ihale edilecek. Devlet garantileri de artırılacak. Bağlantı yolları 60-65 kilometre. 350 kilometrelik otoyolun inşası için öz kaynaklar kullanılacak. Kararda, ilk köprünün 40 yıllık bakımı dolayısıyla trafiğe kapatılma mecburiyeti de rol oynadı. Son köprünün temel esprisini, “Üçüncü köprü, zaten birinci ve ikinci köprülerin üzerindeki yükü almak için yapılacak.” diye izah ediyor başbakan yardımcısı. Yeni ihaleyle ilkinden daha fazla firmanın ilgileneceğini öngördüklerini de belirtiyor ayrıca. B planı, özel-kamu ortaklığı. Bakalım bu ihaleden nasıl bir sonuç çıkacak?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31697-11-once-3uncu-kopru-otoyol-sonra.html), [web.archive.org (arşiv bağlantısı)](http://web.archive.org/web/20120319010459/http://www.aksiyon.com.tr:80/aksiyon/haber-31697-11-once-3uncu-kopru-otoyol-sonra.html)
