# Türk gazeteciye fotoğraf Nobel’i

*Bilinmeyen-yazar 2005.04.11*

<div>
 <p>
  <font>
   İlk defa bir Türk fotomuhabiri, fotoğrafın nobeli sayılan ‘Pulitzer fotoğraf ödülünü almaya hak kazandı. AP (Associated Press) fotomuhabiri Murad Sezer’in fotoğrafı, 2005 yılında ödül verilen 20 fotoğraflık bir serinin içinde yer aldı.
   <br/>
   <br/>
   Fotoğrafta, ABD’li deniz piyadeleri, Felluce’de direnişçi ateşinde ölen arkadaşları için dua ederken görülüyor.Sezer, fotoğraf çekme merakının nasıl başladığını “Çocukken televizyonda futbol maçlarını izler defterime notlar tutardım. Yazıları kaydetmek yetmedi bana ve kendime lise yıllarında bit pazarından bir fotoğraf makinesi aldım” sözleriyle anlatıyor. Amatör duygularla başladığı bu merak üniversite yıllarında da devam etmiş. İletişim fakültesinde okurken gazeteciliğe başlayan Sezer, ilk önce muhabirlik yapmış. Ancak sonra fotomuhabiri olmaya karar vermiş. Çeşitli gazetelerde çalışırken birçok ülkeye gitme imkanı bulmuş. 1997’den itibaren AP kadrosuna dahil olmuş. Sezer, Taliban rejimi öncesi ve sonrası Afganistan’da, Saddam döneminden önce ve sonra Irak’ta, İsrail, Filistin, Lübnan gibi dünya gündemini belirleyen ülkelerde deklanşöre basmış.
   <br/>
   <br/>
  </font>
 </p>
 <p>
  <font>
   (Bu yazı 522 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20854), [web.archive.org (arşiv bağlantısı)](http://web.archive.org/web/20051201003353/http://www.aksiyon.com.tr:80/yazdir.php?id=20854)
