# Time Türkiye'yi kapak yaptı

*Bilinmeyen-yazar 2000.01.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gölcük depreminden sonra ABD'nin Türkiye'ye olan ilgisinin arttığı gözden kaçmıyor. Hatırlanacağı gibi Amerika Başkanı Bill Clinton'ın gezisinin ardından da bütün gözler Türkiye'ye çevrilmişti.
  </font>
 </div>
 <div id="newsText">
  <font class="detail-text">
   Bir anda Amerikalılar'ın ilgi odağı haline gelen Türkiye, uluslararası düzeyde yayınlanan Time Dergisi'ne de kapak oldu. Dergi Türkiye'ye tam 8 sayfa ayırarak ülkemizin zengin arkeolojik güzelliklerini anlattı.
   <br/>
   <br/>
   Türkiye'den "açık hava müzesi" olarak söz eden Time, Anadolu'nun yeryüzünün en zengin kültür hazinesine evsahipliği yaptığını belirtiyor. Derginin editörlerinden Maryann Bird'ün Anadolu'yu dolaşarak hazırladığı yazı, Türkiye'nin zengin arkeolojik ve kültürel hazinelerine yer veriyor. Yazıda, Anadolu'nun "Yeryüzünün en farklı arkeolojik bölgelerinden biri" olduğu vurgulanarak, bu yarımadanın, sanıldığının aksine göçebe toplulukların yolu değil, uygarlıkların beşiği olduğu belirtiliyor. Anadolu halklarının iletişim, sanat, tarım, metalurji gibi birçok konuda bilgi sahibi olduğunu belirten yazı şöyle sürüyor: "Dünyanın en göz kamaştırıcı ve ender bulunan keşiflerinden biri" olarak söz edilen Göbeklitepe insanın doğayı ilk kez kontrol etmeye başladığı yer. Anadolu, hayvanların evcilleştirilmesine ve düzenli tarıma ilk kez rastlanılan bir uygarlıklar beşiği. Taş Devri'nden Osmanlı İmparatorluğu'na kadar her çağda bir medeniyet yaşadığı için geniş bir kültür birikimine sahip...
   <br/>
   <br/>
   Tarihi eser kaçakçılığına da değinen Time, "Türkiye antik kalıntılar konusunda o kadar zengin ki en büyük tarihi eser kaçakçılıklarının kurbanı oluyor" sözlerine yer veren dergi organize kaçakçı grupların her yıl milyarlarca dolarlık tarihi eseri yurt dışına kaçırdığını belirtti. Arkeolojik kalıntılara bir diğer zararı da özellikle Güneydoğu Anadolu'da inşa edilen ve edilecek olan barajların verdiği kaydediliyor.
   <br/>
   <br/>
   Türkiye'nin arkeoloji hazinelerinin anlatıldığı haberin sahibi Time'ın editörlerinden Maryann Bird geçen yıl da 28 Şubat süreci ile ilgili geniş bir rapor hazırlamıştı. Orduyla PKK militanları arasındaki çatışmalar ve Boğaziçi'ndeki tanker trafiği hakkındaki yazıları da dergide yer almıştı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5757-time-turkiyeyi-kapak-yapti.html), [web.archive.org (arşiv bağlantısı)](http://web.archive.org/web/20140115021325/http://www.aksiyon.com.tr:80/aksiyon/haber-5757-time-turkiyeyi-kapak-yapti.html)
