# Kiralık kalem tartışması

*Bilinmeyen-yazar 2000.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Deneyimli gazeteci Haluk Şahin'in 28 Mart 1999 tarihli 'Kiralık Kalem' başlıklı yazısı MİT Eski KontrTerör Daire Başkanı Mehmet Eymür ile Fatih Altaylı arasında hararetli bir tartışmanın başlamasına neden oldu.
  </font>
 </div>
 <div id="newsText">
  <font class="detail-text">
   Aslında bu tartışma Radikal yazarı ve Kanal D Haber Genel Yönetmeni Tuncay Özkan'ın bir yazısıyla başlıyordu: Şahin, Tuncay Özkan'dan yaptığı bir alıntıyla şöyle diyordu: "Radikal yazarı Tuncay Özkan ne yazık ki en büyük gazetelerimizden birinde en önemli sütunlardan birini hergün kirleten bir kiralık kalemi, birkaç ay önce üç kez ifşa etti. "Siyah" kod adlı bu kalemşörün hafta sonlarında adına çalıştığı gizli servisin binasına saklanarak gittiğini ve zarflar aldığını yazdı."
   <br/>
   <br/>
   Haluk Şahin sözlerine şöyle devam ediyordu:
   <br/>
   <br/>
   "Siyah kod adlı ve gizli servis zarflı bu kişi, bana mısın demedi. Türk gazetecilik tarihinin en utanılacak ve komik skandallarından  birinde daha başrolü oynadı; yetmiyormuş gibi, mesleğin kutsal değerlerini savunan gazetecilere saldırmaya devam etti.
   <br/>
   <br/>
   "Oysa, ifşa olduktan, afişe edildikten sonra susması gerekirdi. Malum; afişe olmuş casus ve ajanlardan hayır gelmez. Afişe olmuş kiralık kalemler susmak, en azından seslerini kısmak zorunda kalırlar. Drakula için haç görmek neyse, kiralık kalemler için afişe olmak odur.
   <br/>
   <br/>
   "Ama bu kiralık kalem, Türkiye'nin en değerli sütunlarından birini hâlâ kirletmeye devam ediyor."
   <br/>
   <br/>
   Mehmet Eymür'ün isim vermeden bu konuya değinmesi tartışmayı alevlendirdi. Eymür kendi web sitesindeki değerlendirmesinde şöyle diyordu:
   <br/>
   <br/>
   "Biz Haluk Şahin'in çizdiği tablodan, istihbarat teşkilatımıza hizmet eden bir gazeteciden bahsettiğini anlıyoruz. Sayın Şahin, aynı görüşü paylaşır mı bilmem ama, gelişmiş toplumlarda milli teşkilatlara hizmet, onur kırıcı ve şerefsiz bir davranış olarak algılanmıyor. Çünki orada insanlar istihbarat teşkilatlarının devletin vazgeçilmez ve yararlı bir unsuru olduğuna inanıyorlar. Milli teşkilatlarını ve orada çalışan insanları seviyorlar. Onları cemiyetin dışındaki varlıklar gibi görmüyorlar. Hata yapan olursa da hesabını soruyorlar. Tahminimiz, Sayın Şahin, daha ziyade bu hizmetin menfaat ve para karşılığı yapılmasına  karşı.  Bu gazetecinin kimliğini bilmiyoruz ama son yıllarda Milli İstihbarat Teşkilatımızın ve onun yöneticilerinin medya aracılığı ile tanıtımı hakikaten başarılı. Beyaz veya kara propagandayı bu kadar başarılı yürüten Psikolojik İstihbarat Başkanlığını kutlamak lazım."
   <br/>
   <br/>
   Eymür yazısında isim vermese de, Altaylı yazıda geçen kişinin kendisi olma ihtimaline binaen Mehmet Eymür'ün rahmetli babasıyla ilgili bir yazı yazdı. Altaylı'nın bu yazısına sinirlenen Eymür bu kez isim, yer ve tarihi bilgiler vererek Altaylı ile ilgili sert bir yazı yazdı.
   <br/>
   <br/>
   İlişkileri anlamak kimi zaman oldukça güç olabiliyor. Özellikle aynı yayın grubunda çalışan Tuncay Özkan ve Altaylı arasındaki çelişkiyi anlamak... Yine de biz tüm bu söylenenlere inanmak istemiyoruz...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=6051), [web.archive.org (arşiv bağlantısı)](http://web.archive.org/web/20140114120252/http://www.aksiyon.com.tr:80/aksiyon/newsDetail_getNewsById.action?newsId=6051)
