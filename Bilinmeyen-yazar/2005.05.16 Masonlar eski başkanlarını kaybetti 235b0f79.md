# Masonlar eski başkanlarını kaybetti

*Bilinmeyen-yazar 2005.05.16*

<div>
 <p>
  <font>
   Süleyman Demirel’e 1960 yılında siyasi hayatı daha başlamadan inkıtaya uğramasın diye ‘mason değildir’ belgesi vermesinden sonra yoğun eleştirilere uğrayan Hür ve Kabul Edilmiş Masonlar Büyük Locası’nın eski başkanı Enver Necdet Egeran vefat etti.
   <br/>
   <br/>
   Egeran’ın oğlu Erol Egeran, Teşvikiye Camii’ndeki cenaze töreninde gazetecilerin konuya dair sorusunu cevaplarken, babasının bıraktığı yazılı belgeyi yakında kamuoyuna açıklayacağını söyledi. Büyük Loca’nın görevdeki başkanı Kaya Paşakay ise “Bunlar cami avlusunda konuşulacak konular değildir.” diyerek açıklama yapmaktan kaçındı. Bu arada Türkiye’deki sayılarının 12 bin civarında olduğunu söyleyen masonlar gizlilik ilkesi gereği törene iştirak etmedi. Egeran’ın naaşı Aşiyan Mezarlığı’na gömüldü.
   <br/>
   <br/>
  </font>
 </p>
 <p>
  <font>
   (Bu yazı 813 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21429), [web.archive.org (arşiv bağlantısı)](http://web.archive.org/web/20051201010444/http://www.aksiyon.com.tr:80/yazdir.php?id=21429)
