# ABD’de ‘Kutlu Doğum’ rüzgârı

*Bilinmeyen-yazar 2006.04.24*

<div>
 <p>
  <font>
   Kutlu Doğum Haftası etkinlikleri sebebiyle Amerika’ya giden ses sanatçısı Ahmet Özhan, New York’ta konser verdi. Turkish Cultural Center tarafından düzenlenen etkinlik kapsamında sahne alan Ahmet Özhan klasik eserlerin yanı sıra yeni dönem ilahilerinden de örnekler sundu. Konserin en dikkat çekici unsuru ise Ahmet Özhan’a tümü Amerikalılar’dan oluşan 12 kişilik bir sema heyetinin eşlik etmesiydi.
   <br/>
   <br/>
   2500 kişilik salonu dolduran çoğu Amerikalı dinleyiciler, konserden ne kadar etkilendiklerini, Ahmet Özhan ve sema heyetini uzun süre ayakta alkışlayarak gösterdi.
   <br>
    <br>
     Dünyaca ünlü Lincoln Center’ın Avery Fisher Hall salonunu dolduranlara unutulmaz bir müzik ziyafeti veren Ahmet Özhan, çoğunluğu Peygamber Efendimiz’e ithafen yazılmış ilahilerden oluşan bir repertuar seçti. Konser öncesi yapılan konuşmada Mevlana ve sema ritüelleri tanıtıldı. Konseri ve Amerikalı dervişlerin sema gösterisini izleyenler arasında Sultan Abdülhamit’in torunu ve Osmanlı Hanedanı’nın en kıdemli üyesi Ertuğrul Osman ile Wall Street Journal Gazetesi’nde Türkiye hakkında yazdığı yazılarla dikkat çeken Robert Pollock dikkat çekti.
     <br>
      <br>
       Kutlu Doğum Haftası nedeni ile ABD’de bulunan sanatçı Ahmet Özhan, ilk konserini Dinlerarası Diyalog Merkezi (Interfaith Dialogue Center) tarafından organize edilen ‘Edebi Risalet Programı’ kapsamında New Jersey’de vermişti. Amerika’da yaşayan Türkler, Kutlu Doğum Haftası sebebiyle Kur’an-ı Kerim tilavetinin yapıldığı, Peygamber Efendimiz’e mektup yarışmalarının düzenlendiği etkinlikleri çok anlamlı bulduklarını belirtti.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 439 kez okunmuştur)</font>
						</p>
---------->
</div>


Kaynak: [www.aksiyon.com.tr](http://aksiyon.com.tr:80/yazdir.php?id=24048), [web.archive.org (arşiv bağlantısı)](http://web.archive.org/web/20060529210350/http://aksiyon.com.tr:80/yazdir.php?id=24048)
