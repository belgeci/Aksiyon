# 3 Ekim öncesi sessizlik!...

*Bilinmeyen-yazar 2005.09.26*

<div>
 <p>
  <font>
   Haftalarca devam eden müzakereler sonucunda Rum Kesimi, Yunanistan ve Fransa’nın karşı çıktığı bir satır kalmayınca AB, Kıbrıs konusundaki karşı deklarasyonunda anlaşmaya vardı.
   <br/>
   <br/>
   Rum, Yunan ve Fransızların direnişi İngilizleri de bıktırarak taviz verdirdi. Deklarasyon metninden, AB Daimi Temsilciler Komitesi’nin (COREPER) kayıtlarına geçen ‘Kıbrıs deklarasyonunda  mutabık kalınan konular Müzakere Çerçeve Belgesi görüşmelerinde tekrar gündeme getirilemez’ cümlesi de çıkarıldı. Türkiye, ‘tek taraflı ve siyasi’ nitelik taşıdığını vurguladığı metnin ayrıca BM çözüm sürecini de olumsuz etkileyeceğini duyurdu. Şimdi, ‘Kıbrıs deklarasyonunda sergilenen yaklaşım Müzakere Çerçeve Belgesi’ne yansırsa ne olacak?’ sorusu tartışılıyor. Hatırlanacağı gibi Başbakan Recep Tayyip Erdoğan, AB’nin artı tavizler (!) talep etmesi durumunda iplerin kopabileceği restini çekmişti. Türkiye, çerçeve belgesinin kabul edilebilir olmasını ve son dakika pazarlıklarına bırakılmadan 3 Ekim’den önce onaylanmasını istiyor. Türkiye, Kıbrıs probleminin hallinde BM’nin saf dışı bırakılmasından, Rum Kesimi’nin tanınması için baskı yapılmasından ve Rum Kesimi’ne limanlar ve hava limanlarının açılması yönünde talep gelmesinden ciddi kaygı duyuyor.
   <br/>
   <br/>
  </font>
 </p>
 <p>
  <font>
   (Bu yazı 328 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22573), [web.archive.org (arşiv bağlantısı)](http://web.archive.org/web/20051227230001/http://www.aksiyon.com.tr:80/yazdir.php?id=22573)
