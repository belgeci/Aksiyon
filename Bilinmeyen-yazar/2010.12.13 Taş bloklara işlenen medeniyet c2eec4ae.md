# Taş bloklara işlenen medeniyet

*Bilinmeyen-yazar 2010.12.13*

<font class="agenda2NewsSpot">
 Sütun başlıkları belki çok dikkat çekmez ama nice medeniyetin kodlarını sunar bakanlara...
</font>
<font class="newsDetail">
 <p>
  <p class="MsoNormal">
   Fuzuli işler… Biri kalkıp size dese ki “Selçuk ve Osmanlı sanatında sütun başlıkları”nı inceleyeceğim ve bundan bir doktora tezi çıkartacağım. Muhtemelen karşılaşacağı ilk kelimeler girişte zikredilenlerden ibaret kalacaktır. Ama iyi ki 40’lı yıllarda merhum Turgut Cansever bahsi geçen hususta gayrete girince hocalarından bu tür bir tepki almamış. Ve böylece Türkiye’nin sanat tarihi alanında ilk doktora tezi ortaya çıkmış. Matbu hâle gelen çalışma nasıl karşılanmış peki? Sadece Prof. Dr. Hilmi Ziya Ülken’in 1949’a ait şu yorumu yeterli: “Tez…Kendi nevinde orijinal, ciddi ve mühim bir boşluğu doldurmağa namzet bir araştırma mahsulüdür. Memleketimizin hakiki sanat tarihi bu tarzda ciddi ve sabırlı araştırmaların mecmuuna dayanmak suretiyle vucude gelecektir.” Buraya kadar mesele yok. Lakin başka bir soru geliyor akla. Bugüne kadar söz konusu eserden kaç kişinin haberi oldu? Veya mesele çoklarınca malumdu da bilmezden mi geliniyordu? Polemiklere yol açabilecek sualleri bir kenara bırakırsak ve bağcı dövmekten ziyade üzüm yemeğe odaklanırsak Faruk Deniz’in gayretkeşliği, Bilim ve Sanat Vakfı’nın desteği nihayet Cansever ailesinin özverisiyle iki kapak arasına giren “Sonsuz Mekânın Peşinde/ Selçuk ve Osmanlı sanatında sütun başlıkları” isimli esere odaklanmak gerekiyor. Merhum Turgut Hoca’nın doktora tezini ve ona dair nice özel evrakı içeren bir kitap Sonsuz Mekânın Peşinde. Sayfalar arasında dolaşanlar sütun başlıklarından yola çıkıp medeniyetler arası bir geçit törenine tanıklık edecek. “Selçuklu veya Osmanlı sanatı büyüktür, güzeldir, yücedir.” önermelerinin kolaycılığına sığınmadan Selçuklu ve bilhassa Osmanlı sanatının kendi anlam bütünlüğü ve tarihî sürekliliği içerisinde hangi kıstaslara göre ele alınması gerektiğini Cansever merhumun gözünden takip edecek okuyucu. Hâsılı satırlar ve fotoğraflar arasında sadece Selçuklu ve Osmanlı’yı değil; Yunan’ı, Roma’yı, Sasanî’yi, Ermeni’yi, Gürcü’yü, Bizans’ı, Cenubî Suriye’yi hatta Şimalî Kafkas’ı bulacak.
  </p>
  <p class="MsoNormal">
  </p>
  <p class="MsoNormal">
   SONSUZ MEKÂNIN PEŞİNDE
  </p>
  <p class="MsoNormal">
  </p>
  <p class="MsoNormal">
   Turgut Cansever
  </p>
  <p class="MsoNormal">
   Klasik Yayınları
  </p>
  <p class="MsoNormal">
   239 sayfa
  </p>
  <p class="MsoNormal">
   02125206641
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28182-tas-bloklara-islenen-medeniyet.html), [web.archive.org (arşiv bağlantısı)](http://web.archive.org/web/20101223164021/http://www.aksiyon.com.tr:80/aksiyon/haber-28182-tas-bloklara-islenen-medeniyet.html)
