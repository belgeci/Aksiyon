# Alevi dedeler ve aydınlar endişeli

*Bilinmeyen-yazar 1995.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   MUHARREM NACi ORHAN (ALEVi DEDESi):
Olayların çıkma nedeni Türkiye'de Alevilerle Sünnilerin birbirlerini tanımamalarıdır. Bunda Aleviliğin ülke kamuoyuna yanlış tanıtılmasının büyük etkisi var. Çünkü Aleviliği sosyalistlikle özdeşleştirmek isteyen teröristIer, marksistler ve leninistler medyaya daha çok hakim.
  </font>
 </div>
 <div id="newsText">
  <font class="detail-text">
   Şimdi olayları kimin başlattığını söylemek hep tahmin olacak. Ama görünen yapılan saldırının politik bir yanı olmadığı yönünde. Daha sonra çıkan olaylara halkın psikolojisi açısından bakmak gerekir. İnsanların karakola karşı gösterdikleri şiddeti devlete verilen bir mesaj olarak görmek lazım.
   <br/>
   <br/>
   PROF.DR. iZZETTİN DOĞAN (ALEVi DEDESi):
   <br/>
   Devlete karşı oynanan bir oyun var ortada. Devletin gücünü ve otoritesini sarsarak, kamu düzenini sağlayamaması amaçlanıyor. Bu gerçekleşirse, yeni bir güç devreye girecek. Devletin zayıflaması iki grubun işine gelebilir. Birincisi darbecilerin. İkincisi de Türkiye'nin Gümrük Birliği'ne girerek Batı'yla entegrasyonda dönülmez bir yolda olduğunu farkeden, fakat gönüllerinde İslam Birliği olan grupların. Refah Partisi'ni bunun dışında tutuyorum. Çünkü onlar tamamen kanun ve tüzüklere uygun faaliyet gösteren bir siyasi parti olarak karşımızda duruyor. Olay daha çok dışarıdan tezgahlanıyor gibi. Pakistan, İran, Kuzey Afrika ya da Sudan gibi İslam Birliği'ni savunan ülkeler işin içinde olabilir.
   <br/>
   <br/>
   YESARi GÖKÇE:
   <br/>
   Asala-PKK hareketine bir kardeş aranıyor. Devletin bunu yaptığınıdüşünmüyorum ama devlet içine yerleşmiş bazı firavun güçler olayı gerçekleştirmiş olabilir. Asala yapmamış olsa bile tahrikçilerin içinde mutlaka onlar da vardır. Zaten tahrikçiler çok profesyonel insanlar. Kahvehanelerin taranmasından 2 saat sonrasına kadar bölgede hiç bir taşkınlık yokken, birdenbire olaylar alevleniyor. Tahrikçiler insanları nereden hangi sözlerle vuracaklarını çok iyi biliyor. Alevilerin çok çabuk galeyana gelmeleri ise birazcık kültür ve eğitim seviyelerinin düşüklüğünden, muhakeme güçlerinin az olmasından kaynaklanıyor.
   <br/>
   <br/>
   RIZA ZELYUT (GAZETECi-YAZAR)
   <br/>
   Ülkemizin sıcak kanı Aleviliktir. Bir kısım güçler Alevileri sokağa dökerek, darbe yönetimi kurmak için bir tavır içine girmiş olabilirler. Ben yapılan saldırıda da, sonrasındaki olaylarda da büyük bir provokasyon olduğuna eminim. Bunu bizzat yaşadım. Saldırı sonrası bizzat eşimle birlikte kalabalığın içine gidip onları yatıştırıcı sözler söyledim. Taşla, sopayla bir şey kazanamayacağımızı, isteklerimizi daha demokratik yollarla yapmamız gerektiğini söylediğim zaman kalabalık içinden bir kısım insanlar beni "Sermayenin uşağı" diye protesto etti. Ben onların gerçek Alevi olacağına ihtimal vermiyorum. Bu insanlar sakin olmak istemiyordu. Ve benim karşımda halkı galeyana getirmek istiyorlardı.
   <br/>
   <br/>
   MUHARREM ERCAN (ALEVi DEDESi)
   <br/>
   Gördüğüm kadarıyla olay bir AleviSünni olayı değiL. Dış güçler Türkiye'yi bir iç savaşa sürüklemek istiyor. Bir provokosyon var ortada. Kimin yaptığı belli değiL. Polis mi yaptı, dış güçler mi yaptı bilmiyoruz.
   <br/>
   <br/>
   NEJAT BiRDOGAN (ALEVi ARAŞTıRMACı)
   <br/>
   Halkın karakolu kuşatmasıyla polisi taşlamasını ayrı ayrı değerlendirmek gerekir. Polise taş atılmasının kesinlikle karşısındayım. Ama karakolu!? taşlanmasında mesaj devlete idi. Halk polise neden böyle bir olayoldu diye sormaya gitmişti oraya. Esas duruşta durmaya değiL.
   <br/>
   <br/>
   ABiDiN ÖZGÜNEV (CEM DERGiSi GENEL YAYıN YÖNETMENi):
   <br/>
   Türkiye' de bugüne kadar iktidara gelen siyasi partiler ve devletin kendisi varolan Alevi gerçeğini hep gözardı etmiştir. Asayiş kuvvetleri yardım etmek yerine darbe vurmuştur. Ve
   <br/>
   Aleviler kendilerini bu ülkede yalnız hissetmişler. Bir kısım mihraklar da kızgın ve kırgın olan bu kitleden faydalanma yolunu seçerek, Alevilerle asayişgüçlerini karşı karşıya getirme yolunu seçmişlerdir. Görünen o ki bunu da çok iyi başardılar. Bu işi yapanların kim olduğu belli değiL. PKK olabilir, radikal islamcılar olabilir, ülkedeki demokratik sistemi sevmeyen darbeciler olabilir. Ama şu anda önemli olan kimin yaptığıdeğil, asayiş kuvvetlerinin olaylara ve halka karşı yaklaşımının nasılolduğu önemli. Ben iddia ediyorum, karakolu işgal edip, polisleri taşlayan binlerce insanın hepsinin de mutlaka daha önce polisten canı yanmıştır. Kalabalık içinde elinde silah olan provokatörler vardı. Ama halk sadece taşla ve sopayla taşkınlığını gösteriyordu. Ben olay yerine gitmedim ama televizyondan izlediğim kadarıyla polisler halkın üzerine ateş açtı. Bunun üzerine olaylar iyice büyüdü. Burada polisin tavrını dikkate almak gerekir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=644), [web.archive.org (arşiv bağlantısı)](http://web.archive.org/web/20140405071333/http://www.aksiyon.com.tr:80/aksiyon/newsDetail_getNewsById.action?newsId=644)
