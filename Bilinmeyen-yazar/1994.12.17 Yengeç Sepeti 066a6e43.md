# Yengeç Sepeti

*Bilinmeyen-yazar 1994.12.17*

<div>
 <p>
  <font>
   Aile... toplumun en temel ve en küçük modeli... Sağlamlığı toplumun yükselişini, çürüklüğü ise toplumun çöküşünü hazırlayan kutsal küme... Sinemada bugüne dek çok ele alınmıştır aile. Bu yılın Altın Portakal Film Festivali’nde tam 7 ödül alan Yavuz Özkan’ın Yengeç Sepeti isimli filmi de bir aileyi analiz ediyor.
   <br/>
   <br/>
   “Aynı sepete konan yengeçler birbirini yemeye başlar” mantığıyla filmine bu ismi koymuş Özkan. Filmin kısa öyküsü şöyle:
   <br>
    Çok yaşlı bir anne ve baba... TV karşısında solgun yüzlerle spiker kızlarının sunduğu vahşet görüntülerini seyrederler. Ekran karşısındaki ebeveyn konuştukça parçalanmış bir ailenin en yaşlı bireyleri olduğunu anlarız: Büyük oğul  alkolik karısını ve üç çocuğunu bir hayat kadını ile aldatan bir polistir, TV spikeri büyük kızise tek çocuğuyla çarpık bir hayat yaşayan düzensiz bir dul. Küçük kız yeni mezun bir avukat ailesinden ayrı, küçük oğlan başıboş bir serseri... Çok dağınık bir tablodur. Anne ve baba karar verirler hafta sonu çoluk çocuğu çağırıp çiftlikte bir kaç gün geçirmek isterler.
    <br>
     Baba telefonla aramaya başlar. Bu andan itibaren modernlik ile gelenekselliğin küçük ayrıntılarını görürüz, çocuklar dijital telsiz telefonlarla konuşurken baba çevirmeli telefonu kullanmaktadır, çocukların hepsi yabancı model araba kullanarak çiftliğe gelirken (Honda, Mazda, Toyata), buna karşılık baba ahırda bir çift at beslemektedir binek olarak. Ileriki bölümlerde bu fikir pekiştirilmek istenir; bazlama yapılıp, kümesten yumurta toplanarak. Filmdeki yerellik küçük torunun ısrarlı kola istetklerine karşı, “Bu evde kola bulunmaz” cevabıyla perçinleşir. Ancak Yavuz Özkan bu anlamda bazı çelişkilerden kurtulamaz. Evdeki son model televizyonu, abajurları, hasır şapkayı, askılıklı kemeri, yemek esnasında çocukları ayrı masaya oturtmayı  ya yerellik olarak sayar veya gözden kaçırır. Kolaya karşı çıkan bir Türk ailesinin evinde başörtüsü sehpa örtüsü diye mi kullanılır, yoksa duvarda bir ‘Çifte’ ile beraber Kur’an—ı kerim asılı durmaz mı acaba gibi  sorular da seyircinin aklına gelir.
     <br>
      Film ilerledikçe güllük gülistanlık aile tablosunun bozulduğunu, insanların birbirini maddi manevi olarak hırpaladığını görürüz. Filmin başında büyük ailenin bu fertlerini, kendi aile hayatlarında da pek mutlu değilken görmüşüzdür. Büyük anne ve babadan ayrıyken de mutsuz ve çarpık bir tablo çizen fertler beraberken kanlı bıçaklı olmaya başlarlar. Ve ihanet, hakaret, şiddet... Büyük baba bütün bunlara tepkisini mükemmel bir imge ile gösterir: Kulağındaki işitme cihazını çıkarır, kendi sessiz dünyasına dalar. Oysa kendi yetiştirmemiş midir bu çocukları?
      <br>
       Yönetmen Yavuz Özkan, yönetmenliği “politik manifesto“ olarak algılamadan sıyrılmış bir yapı çızmiş Yengeç Sepeti’nde. Çok güzel bir yönetim göstermiş. Filmin ritmi, müziği, hele hele slow motion (ağır çekim)’lerin giriş çıkış simetrisi mükemmel. Ancak hatalar da yok değil. Onlarca ters açı, zaman zaman berbatlaşan ışık düzeni hatırı sayılır hatalardan. Küçük oğlanın yanındaki kızın filmdeki ‘rolü’ nedir, bir türlü anlayamaz seyirci! Film boyunca —ilk sahnesi hariç— nerede olduğu bile belli değildir. Başta Mehmet Aslantuğ olma üzere oyuncular güzel oyun çıkarmışlar. Bir tek tango eşliğinde slayt seyrederken çerçevenin oyuncuları tek tek taradığı plan hariç! Filmin bazı yabancı yapımları  fazlasıyla andırdığı gerçeğini inkar etmemek lazım.
       <br>
        Bütün bunlara rağmen Özkan’ın bu film ile dikkat çektiği tehlikeyi küçümsememek lazım yengeçleşen bir toplum olmamak için.
        <br>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 230 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21342), [web.archive.org (arşiv bağlantısı)](http://web.archive.org/web/20060528190155/http://www.aksiyon.com.tr:80/yazdir.php?id=21342)
