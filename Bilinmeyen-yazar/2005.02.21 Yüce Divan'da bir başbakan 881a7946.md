# Yüce Divan’da bir başbakan

*Bilinmeyen-yazar 2005.02.21*

<div>
 <p>
  <font>
   Türkiye’de ilk defa ‘bir başbakan’ Anayasa Mahkemesi üyelerinden oluşan Yüce Divan’da yargılanmaya başladı.
   <br/>
   <br/>
   Bu tarihi olay, Anavatan Partisi’nde (ANAP) uzun yıllar genel başkanlık yapan Mesut Yılmaz’a nasip oldu. Nasip kelimesini sehven yazmadık. Bilakis, olaydaki ironiyi çok iyi yansıttığı için tercih ettik. Partisinin 3 Kasım 2001 genel seçimlerinde yaşadığı hezimet sonrası siyaset sahnesinden çekilen Yılmaz’ın Yüce Divan’da yargılanma sebebi, TBMM’nin, Türkbank ihalesine fesat karıştırdığına karar vermesi.
   <br>
    <br>
     Yılmaz’la birlikte dönemin ekonomiden sorumlu Devlet Bakanı Güneş Taner de aynı suçlamayla yargılanıyor. Mahkemede mesleği sorulunca Almanya’da bir üniversitede öğretim görevlisi olarak çalıştığını belirten Yılmaz, savunmasını yaparken “Türkbank ihalesiyle ilgilenmeseydim, 2000 yılındaki ekonomik kriz iki yıl önce yaşanmış olacaktı.” dedi. İhalede, mafyanın müdahalesini önlemeyi ve tekliflerin 500 milyon doların altına düşmemesini gözettiğini dile getiren Yılmaz, Korkmaz Yiğit’le Alaattin Çakıcı arasındaki telefon konuşmasını içeren kasetin kendisine çok geç, ihalenin iptal edildiği tarihten iki gün önce ancak  ulaştırıldığını söyledi. Güneş Taner ise hakkındaki bütün suçlamaları reddetti.
     <br>
      <br>
       Savunmalardan sonra Mustafa Bumin başkanlığındaki Yüce Divan,  Korkmaz Yiğit ve Alaattin Çakıcı hakkında ‘çete oluşturmak ve ihaleye fesat karıştırmaktan’ İstanbul 7’nci Ağır Ceza Mahkemesi’nde açılan davanın tutanaklarının istenmesine karar verdi. TMSF’den, Türkbank’a ihale öncesinde ne kadar kaynak aktarıldığı bilgisi; Emniyet Genel Müdürlüğün’den de, İçişleri Bakanlığı ile Başbakanlığa 3 Ağustos 1998 tarihinde gönderdiği bilgi notlarının onaylı örnekleri talep edildi. Tanık olarak dinlenmeleri için Celal Balaban, Aydın Esen, Yener Dinçmen, Adnan Yaylacı, Osman Tunaboylu, Kutlu Aktaş, Sema Erdem ve İbrahim Oktay’a davetiye çıkarılması karara bağlanarak duruşma 24 Mart 2005 tarihine ertelendi. Yılmaz’ı, eşi Berna ile kardeşi Turgut Yılmaz mahkeme salonunda yalnız bırakmadı.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 526 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19770), [web.archive.org (arşiv bağlantısı)](http://web.archive.org/web/20051102154754/http://aksiyon.com.tr:80/yazdir.php?id=19770)
