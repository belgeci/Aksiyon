# Türkiye’den sınır tanımam resti

*Bilinmeyen-yazar 2005.07.25*

<div>
 <p>
  <font>
   Genelkurmay 2’nci Başkanı Orgeneral İlker Başbuğ, Türkiye’nin gerekirse BM’in tanıdığı meşru müdafaa hakkını kullanarak Kuzey Irak’taki PKK kamplarına yönelik sınırötesi operasyon düzenleyebileceğini söyledi. Başbuğ’un ardından, Başbakan Recep Tayyip Erdoğan da benzer açıklamalar yaptı.
   <br/>
   <br/>
   Başbuğ’un, Kuzey Irak’ta PKK’ya operasyon yapmayı planladığını ifade ettiği ABD’den doğrulama gelmezken bu ülkenin Dışişleri Bakanlığı sözcülerinden Adam Ereli, “ABD ve Türkiye’nin ortak çıkarı ve ortak hedefi, PKK’nın terörist faaliyetlerinin engellenmesidir” dedi. Bu arada, Türkiye’den gelen talep doğrultusunda Türk, ABD ve Irak yetkilileri Washington’da bir araya gelecek.Üçlü zirvenin ilki Ocak ayında Ankara’da yapılmıştı.
   <br>
    <br>
     Genelkurmay 2’inci Başkanı Orgeneral Başbuğ, basını bilgilendirme toplantısında Avrupa’daki terörle mücadele yasalarına dikkat çekerek, “Terörle Mücadele Kanunu ihtiyaca cevap veren bir hale getirilmelidir. Batı ülkelerinde olanlar olsun yeter. İngiltere’de 2000’de çıkarılan Terörizm Kanunu’nun 13’üncü maddesi kapsamında yasaklanmış bir örgütün renklerini taşıyan bir rozet bile takamazsınız” diye konuştu. Başbuğ’un işaret ettiği İngiliz yasasına göre terör örgütlerinin toplantısına destek veren, katılan ve yardım edenlere 10 yıl; teröristler hakkında bilgi saklayanlara 5 yıl hapis cezası öngürülüyor. Terör örgütlerini destekmeye yönelik giyinme, müzik çalma ve pankart taşıma gibi davranışların cezası bile en az 6 aydan başlıyor.
     <br>
      <br>
       Başbakan Recep Tayyip Erdoğan, PKK terörünü ‘insani bir şekilde ve hukuk içinde çözmek istediklerini’ belirterek, “Bundan sonra Doğu ve Güneydoğu’da vatandaşlara devlet sana okul, hastane yapmıyor, su getirmiyor diyemeyecekler. Belediye başkanlığımdan bu yana Kürt vatandaşımı dışlamadım, dışlamayacağım” dedi. Bazı Avrupa ülkelerinin terör örgütlerini barındırdığını ve maddi destek sağladığını, bunun da güvensizlik doğurduğunu söyleyen Erdoğan, adres de gösterdi: “İskandinav ülkesindeki siyasi bir parti çok açık bir şekilde Türkiye’deki terör örgütünün uzantılarına destek veriyor.” Belçika’nın, DHKP-C militanı Fehriye Erdal’ı ne yargıladığını ne de iade ettiğini örnek veren Erdoğan, BBC’nin PKK militanlarından milis diye bahsetmesindeki çirkinliğe vurgu yaptı.
       <br>
        <br>
         Bu arada 7’nci Cumhurbaşkanı Kenan Evren, idam cezası uygulanmadan terörün önünün alınmasının çok zor olacağını belirtti. Hükümet yetkilileri terör örgütü için genel af ilan edilmesinin mümkün olmadığını dile getirdi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1312 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22194), [web.archive.org (arşiv bağlantısı)](http://web.archive.org/web/20070626194221/http://www.aksiyon.com.tr:80/yazdir.php?id=22194)
