# Şiir kuşanan dörtlü...

*Bilinmeyen-yazar 1999.12.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Est&amp;Non bir dergi adı olmanın ötesinde bir yayın logosu.   İçi boşalan ve giderek çoğalıp, zedelenen sözün tazmini için yola çıkan Est&amp;Non, yine Kaknüs Yayınları bünyesinde ve
  </font>
 </div>
 <div id="newsText">
  <font class="detail-text">
   fakat kendine özgü disipliniyle bir yayıncılık anlayışı geliştirmeye çalışıyor. Bu anlayış çerçevesinde bir ilk dört kitap yayınlanıyor. Hilmi Yavuz/Şiir Henüz, Cem Yavuz/ Ayn, Ali Günvar/Doğru Yazılar, Cahit Irmak/Ars Moriendi. Şiir Henüz Hilmi Yavuz'la şiiri üzerine yapılmış söyleşilerden oluşuyor. Doğru Yazılar şiirin dil, felsefe ve dinle ilişkisini yani poetikasını içeriyor. Ayn bir şiir kitabı, Ars Moriendi ise mensur şiir denilebilecek yazılardan müteşekkil. Yayınevi bu dört kitabı 'DüşBakışı' üstbaşlığı ile yayınlıyor. Kitap basımını bu türden örneklem grupları halinde, dörderli beşerli gerçekleştirmek noktasında da bir kararlılığı var yayınevinin. Bu durum "bu kitabı diğeri olmadan okumayın" anlamına gelmiyor elbette.   Amaç sacayaklarını doğru kurmak ve yayıncılık disiplini açısından kuşatıcı olmayı başarabilmek.
   <br/>
   <br/>
   Kendi uzmanlık alanı dışında da düşünce üretebilen ve felsefe, İslam, oryantalizm, modernleşme gibi çetrefil konulara ışık tutmayı başaran felsefeci, denemeci ve anlatı yazarı Hilmi Yavuz'un şair kimliği üzerinde duran bir kitap 'Şiir Henüz'. Kendi şiirinin düşünsel arketipleri hakkında ve şiirin genel
   <br/>
   <br/>
   sorunları üzerinde yaptığı düşünme faaliyeti Yavuz'la yapılan söyleşiler tarîkiyle yansımış dizinin içine. Bu yapılırken konusu şiir olduğu halde gündeme ilişkin pek çok değinmeyi ve şiir dışı konuşmaları da içeren söyleşiler arındırılmış ve şiir üzerine anlamlı bir bütünün oluşması sağlanmış. Gül ile ünsiyetine dünden bugüne âşina olduğumuz bir akşam/çöl şairinin "şiir dili üzerinde bir şiir dili kurabilmek" şeklinde ifade ettiği problematiğe ilk elden  tanıklık ediyoruz.
   <br/>
   <br/>
   Şiir'e söz ne hacet. Cem Yavuz Ayn' ile kelimelerin kalbe yakınlığını sınıyor. Ayn' anlamı tümelde arıyor, harflerin ve dizginin ketumluğunda arındırıyor. Şairin imgesel düzleminde olupbitmeyen; süren bir Hiçlik Bilgisi yolculuğudur bu, "kağıda, dokunulacak yakınlığa inen çığlıklar..."
   <br/>
   <br/>
   Kuramsal destekten yoksun bırakılmış, diğer disiplinlerle ilişkisi üzerine kafa yorulmamış şiir, belki bu nedenle ve şiir yazarını destekleme görüntüsü altında çeşitli klikleşmelerin ve rant ilişkilerinin sujesi olmanın ötesine geçemiyor. Ali Günvar ise sadece göstermelik eleştiri ortamının ve gereksiz polemiklerin dışında duran bir isim olarak değil şiir poetikası üzerine defalarca yazmış bir şair ve yazar. "Doğru Yazılar' Günvar'ın özellikle 1980'li yıllarda yazılıp çizilen şiirin kuramsal açıdan temellendirilmesi işlevini görüyor.
   <br/>
   <br/>
   "Henüz doğmamıştım ve nedenini biliyordum; doğdum ve bunun nedenini hâlâ bilmiyorum...' diyen Irmak şiire ramak kalmış iken düzgünce kağıda dizdiği yazıların adını Ars Moriendi koymuş. Çoğu Zaman Gazetesinde Siyah Kalem yazıları adıyla yayınlanan yazılar kısa bir sürede kendi dar fakat kesif okur kitlesini oluşturmuştu. Irmak "Şimdi kim insan gibi hüzünden söz etmek istiyorsa, yekinsin; önce şiire borcunu ödesin!" diyor. Ödüyor da...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DB5DDB1DB78929A16234B5DD4B81FE5D?newsId=5650), [web.archive.org (arşiv bağlantısı)](http://web.archive.org/web/20141019095612/http://www.aksiyon.com.tr:80/aksiyon/newsDetail_getNewsById.action;jsessionid=DB5DDB1DB78929A16234B5DD4B81FE5D?newsId=5650)
