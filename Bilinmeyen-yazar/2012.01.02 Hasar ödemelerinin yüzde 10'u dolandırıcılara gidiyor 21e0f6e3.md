# Hasar ödemelerinin yüzde 10’u dolandırıcılara gidiyor

*Bilinmeyen-yazar 2012.01.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sigorta sektörü bir yandan kişi ve kurumları güvence altına alırken diğer yandan dolandırıcılarla mücadele ediyor.
  </font>
 </div>
 <div id="newsText">
  <font class="detail-text">
   <p class="MsoNormal">
    1995 yılında kurulan ve yüzde 65 hissesi Bank Asya’ya ait Işık Sigorta, 571’i yetkili acente olmak üzere Türkiye genelinde 1172 noktada faaliyet gösteriyor. Sektöründe Türkiye’nin önemli oyuncuları arasında yer alan Işık Sigorta, kasko, trafik, yangın, mühendislik, tarım, sağlık, ferdî kaza, nakliyat, hukuk koruması ve doğal afet olmak üzere bütün branşlarda hizmet veriyor. Sektörde online poliçeyi ilk başlatan şirket Işık Sigorta’nın faaliyetlerini, Genel Müdür Recep Koçak ile görüştük.
   </p>
   <p class="MsoNormal">
    -Sigorta sektörü açısından 2011 nasıl geçti?
   </p>
   <p class="MsoNormal">
    Sigorta sektörü, 2011 yılının 9 ayında yüzde 15 büyüdü. Aynı dönemde Işık Sigorta yüzde 20 büyüdü. Büyüme oranlarının yüksekliğine rağmen, kârlılık oranları her geçen yıl azaldı. 2007 yılından bu yana her geçen yıl sektörün kârlılığının azalması, şirketler arası rekabet ve hasar tutarındaki artışlarla ilgili. 2008 yılında Kaza Tespit Tutanağı uygulamasındaki değişiklik ile trafik branşında serbest tarifeye geçilmesi, başta bu branşta olmak üzere kasko branşının sonuçlarını olumsuz etkiledi.
   </p>
   <p class="MsoNormal">
    -Dünyadaki prim üretimi ile Türkiye kıyaslandığında nasıl bir tablo var?
   </p>
   <p class="MsoNormal">
    Ülkemizde toplam prim üretiminin GSYİH içindeki payı yüzde 1,3, Avrupa ülkelerinde ise yüzde 7,6’dır. Türkiye, dün     yanın en büyük 17. ekonomisi; ancak prim üretiminde dünyada 38. sırada. Prim üretiminin düşük olmasının sebebi toplumun sigorta konusundaki bilinçsizliğidir.
   </p>
   <p class="MsoNormal">
    -Işık Sigorta’nın sahte hasarlarla ilgili çalışmaları var. Sahte hasarların önlenmesine yönelik neler yapıyorsunuz?
   </p>
   <p class="MsoNormal">
    Sigortalı riskle ilgili tüm bilgileri eksiksiz olarak sigortacıya bildirmekle mükelleftir. Ancak kimi sigortalılar, haksız kazanç elde etmek amacıyla önemli bir hususu gizleyerek veya gerçek dışı beyanla,  ödenmemesi gereken bir hasarı ödettirme veya teminat dışında kalan bir hasarı gerçeğe aykırı beyanla tazmin ettirme yolunu seçiyorlar. Sigorta suiistimalleri sektörde çok ciddi bir maliyet oluşturuyor. Suiistimallerin sigorta sektörüne olan tahmini malî yükü, ödenen toplam hasarın yüzde 10’u kadar. Bunun 2010 yılı rakamsal karşılığı 716 milyon lira. Şirketimiz doğru hasarı ödeme konusunda titiz davranmakta, ancak haksız taleplerin önlenmesi konusunda da taviz vermemekte ve vermeyecektir. Bugüne kadar 60’a yakın sigorta suiistimali davası açtık.
   </p>
   <p class="MsoNormal">
    -Bu konuda acentelere düşen görevler var mı?
   </p>
   <p class="MsoNormal">
    Acenteler, suiistimal şüphesi duydukları her hasarı çalıştıkları şirketlere bildirmelidirler. Ödenen her sahte hasar, poliçe başına ilave maliyetler yüklemekte. Sigorta şirketlerini yanıltmak amacıyla gerçeğe aykırı beyanda bulunmanın ciddi hukuki sonuçları bulunmaktadır.
   </p>
   <p class="MsoNormal">
    -Biraz yeni ürünlerinizden bahsedebilir miyiz?
   </p>
   <p class="MsoNormal">
    Eğitim teminatlı ferdî kaza ürünlerimiz olan Çocuğum Güvencede ve Kesintisiz Eğitim Planı, kredi kartlarını teminat altına alan Kart Koruma Planı, yangın branşı ürünlerimizden Evim Güvencede Sigortası ve Çobanyıldızı Kobi Paket Sigortası 2011 yılında çıkardığımız ürünler arasında.
   </p>
   <p class="MsoNormal">
    –Eğitim Güvence poliçesini biraz açabilir misiniz?
   </p>
   <p class="MsoNormal">
    Eğitim Güvence Sigortası sektörün kesintisiz eğitim teminatlı ilk ürünlerinden biridir. Bugüne kadar 50 binin üzerinde öğrencimiz Eğitim Güvence Sigorta poliçesi ile sigortalanmıştır. Bu ürünümüz ile bir velinin kaza sonucu sakatlığı veya hayatını kaybetmesi durumunda, çocuğunun eğitim süresinin bitimine kadar ( poliçeye dercedilen eğitim süresi boyunca ) her eğitim döneminde, poliçe üzerinde yazılı teminat çerçevesinde eğitim masrafları için ödeme yapmaktayız. Yapılan eğitim masrafı ödemesi her yıl TÜFE oranında artırılmaktadır.
   </p>
   <p class="MsoNormal">
    -Son olarak, vatandaş poliçe satın alırken nelere dikkat etmeli?
   </p>
   <p class="MsoNormal">
    Sigorta poliçenizi almadan önce sigorta genel şartını incelemeniz satın almak istediğiniz poliçenin kapsamı konusunda bilgi edinmenize yardımcı olacaktır. Sigorta poliçesinde tarafınıza sunulan teminatların kapsamını ve özel şartların neler olduğunu tam olarak öğrenin. Sigorta yaptıranlar poliçe ücretini süresinde ödemelidir. Zira sigorta sözleşmesinin hüküm ifade edebilmesi için poliçede yazan ücretin ödenmiş olması şarttır. Poliçede muafiyet ve / veya müşterek sigorta uygulaması var ise sigortalı bunun kendi lehine veya aleyhine mi olduğunu öğrenmelidir. Sigortalının dikkat etmesi gereken hususlardan biri de sigorta değerinin tam öğrenilerek poliçeye dercedilmesini sağlamaktır. En düşük fiyatlı poliçe yerine, en kapsamlı teminatları içeren, hasar sonrası hizmetlerde sorun yaşanmayacak şirketler tercih edilmelidir.
   </p>
   <p class="MsoNormal">
    IŞIK SİGORTA
   </p>
   <p class="MsoNormal">
    Şirket Sermayesi:            60 milyon TL
   </p>
   <p class="MsoNormal">
    Özsermaye Toplamı:      73,7 milyon TL
   </p>
   <p class="MsoNormal">
    Çalışılan Acente Sayısı:  571
   </p>
   <p class="MsoNormal">
    Çalışılan Banka Şube Sayısı:         597
   </p>
   <p class="MsoNormal">
    (Bank Asya, Albaraka, Türkiye
   </p>
   <p class="MsoNormal">
    Finans, Anadolubank ve Aktifbank)
   </p>
   <p class="MsoNormal">
    Üretim:                120 milyon TL
   </p>
   <p class="MsoNormal">
    2011 yılı 3. Çeyrek Kâr:  4,2 milyon TL
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31481-hasar-odemelerinin-yuzde-10u-dolandiricilara-gidiyor.html), [web.archive.org (arşiv bağlantısı)](http://web.archive.org/web/20130123083508/http://www.aksiyon.com.tr:80/aksiyon/haber-31481-hasar-odemelerinin-yuzde-10u-dolandiricilara-gidiyor.html)
