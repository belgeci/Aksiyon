# Darbe aşkıyla yakmışlar irtica mail’lerinin ucunu!

*Bilinmeyen-yazar 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Kaos Planı’ davasını gören İstanbul 13’üncü Ağır Ceza Mahkemesi, ‘İnternet Andıcı” soruşturmasının tutuklu sanığı Genelkurmay’ın iki önceki başkanı İlker Başbuğ hakkında hazırlanan 39 sayfalık ek iddianameyi kabul etti.
  </font>
 </div>
 <div id="newsText">
  <font class="detail-text">
   <p>
    “Cebir ve şiddet kullanarak hükümeti ortadan kaldırmaya veya görevini yapmasını engellemeye teşebbüs” suçunu işlediği iddiasıyla ağırlaştırılmış müebbet hapis cezasına çarptırılması isteniyor, emekli orgeneralin. İddianameye göre Başbuğ, Ergenekon yapılanmasının üst düzey yöneticilerinden. Yapıya ilişkin yargı sürecini kara propagandalarla kadükleştirmeye çalıştı. Psikolojik harekat yürüten ‘İrtica ile Mücadele Eylem Planı’nın uygulayıcıları kontrolündeydi. ‘irtica.org’ adlı sitede yayımlanan kimi haberler, Mart 2008 tarihli AK Parti kapatma davasına delil gösterilmişti. ‘Apronda namaz şovu’, ‘AKP türbana dolandı’ ve ‘Yurtlarda mescit dönemi’ bunlardan birkaçıydı. Sadece dönemin Yargıtay Cumhuriyet Başsavcısı’yla değil, İşçi Partisi bağlantılı yayın kuruluşlarıyla da paslaşılıyordu. 2001’de Genelkurmay Başkanlığı Cari İşlemler Şube Müdürlüğü’nde çalışmaya başlayan bilgisayar programcısı Bülent Sarıkahya da söz konusu davanın tutuklularından. Geçen hafta içi duruşmada söyledikleri bir hayli ilginç: “Dursun (Çiçek) albay, gazetelerin köşe yazarlarının e-posta adreslerini bildirmemi istemişti. Bulup verdim. Basında çıkan haberlerle ilgili, sanki halkın görüşleri bu şekildeymiş gibi, köşe yazarlarını destekleyici mahiyette alınan bu sahte isimler adına e-postlar atılıyordu…. Sanırım maillerin nereden atıldığı belli olmasın diye böyle bir uygulamaya karar verilmişti.” İşe girdiğinde ‘turkatak’ ve turkses’ siteleri yayındaymış. ‘armenianreality’ gibi ücretsiz sunuculardan yayınlanan ‘fethullahgulengercegi’ sitesinin adı andıçla ‘irtica.org’ diye değiştirilmiş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31850-darbe-askiyla-yakmislar-irtica-maillerinin-ucunu.html), [web.archive.org (arşiv bağlantısı)](http://web.archive.org/web/20120418135418/http://www.aksiyon.com.tr:80/aksiyon/haber-31850-darbe-askiyla-yakmislar-irtica-maillerinin-ucunu.html)
