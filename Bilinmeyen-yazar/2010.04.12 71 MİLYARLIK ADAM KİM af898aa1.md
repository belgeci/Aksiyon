# 7,1 MİLYARLIK ADAM KİM?

*Bilinmeyen-yazar 2010.04.12*

<font class="agenda2NewsSpot">
 Varlık Barışı’na dair son bilgileri aktarmadan önce Maliye Bakanı Mehmet Şimşek’in mesajını duyurmak habercilik açısından daha anlamlı gibi:
</font>
<font class="newsDetail">
 <p class="MsoNormal">
  “Yakında bir Maliye Bakanlığı tasarısını Meclis’e göndereceğiz. Orada vergi kaçakçılarına verilecek cezaların paraya çevrilmesini ve ertelenmesini engelleyecek bir düzenleme yapacağız.” Bakanlık iki defa barışa davet etti mükellefleri. İlki 22 Kasım 2008-2 Mart 2009; ikincisiyse 10 Temmuz-31 Aralık 2009 tarihleri arasındaydı. İlkinde beyan edilen 14,8 milyar liranın sadece 6,1 milyarı geldi. Tahakkuk eden vergi 419 milyon lirada kaldı. Hayal kırıklığı yaşanmıştı açıkçası. Zaten bu yüzden ikincisi devreye sokuldu. Bunda beyan miktarı yaklaşık ikiye katlandı. Ancak 32,4 milyar liradan ne kadarının Türkiye’ye ulaştığını henüz kamuoyuyla paylaşılmadı. Tahminî 24 milyardan söz ediliyor. Bilgi doğruysa bunun tahakkuk vergisi 1,137 milyar lira. Geçtiğimiz hafta başı ikinci barış sürecinde bir mükellefin 10 milyar beyan ettiği ve paranın hepsini yurt dışından banka aracılığıyla getirdiği manşete taşındı. Vergiyi de, para girişinden önce ödediği de söyleniyordu haberde. Konu Gelirler Kontrolörleri Vakfı’nın düzenlediği “Kurumlar Vergisi Beyanı ve Özellikli Durumlar” başlıklı panelde Bakan Şimşek’e soruldu. Gerçek biraz farklıydı: “Bir mükellef tarafından beyan edilen maksimum miktar 7,1 milyar liradır. Yani 10 milyar lira değildir. Maliye için önemli olan, bunun vergisinin ödenmesidir.” Şimşek’in verdiği bilgiye göre bu paranın yüzde 90’ı (6,4 milyarı) Türkiye’de. İlk Varlık Barışı’nda 5,2 milyar lira beyan eden Ali Türkan, sonrasında Maliye’nin yanından geçmemişti.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26516-11-71-milyarlik-adam-kim.html), [web.archive.org (arşiv bağlantısı)](http://web.archive.org/web/20101119225530/http://aksiyon.com.tr/aksiyon/haber-26516-11-71-milyarlik-adam-kim.html)
