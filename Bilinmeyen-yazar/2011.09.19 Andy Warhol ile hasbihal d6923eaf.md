# Andy Warhol ile hasbihal

*Bilinmeyen-yazar 2011.09.19*

<font class="agenda2NewsSpot">
 Sürekli kendi kendini güncelleyen, farklı coğrafyalarda alaka gören Pop  Art akımı, ortaya çıktığı 1956’dan bu zamana her daim sanat camiasında  kendine yer buldu.
</font>
<font class="newsDetail">
 <p>
  Global tarihsel süreç açısından bir dönüm noktasında yer alan Pop Art akımı; savaş etkilerinin sürdüğü, nükleer güçlerin tehdidi altındaki bir dönemde, karamsarlık yerine rengârenk, eğlenceli anlatımı tercih etti. Gündelik hayata dair her şey bu sanat akımının en önemli aracıydı. Pop Art denince akla ilk gelen isimlerden biri ise her zaman Andy Warhol oldu. 15 Eylül’de açılacak ‘Pop Art Extended’ sergisi geçmişten günümüze uzanan bu bakış açısının yeni bir ifadesi. Pop Art’ın biçimsel ve içeriksel unsurları ile yeni bir hesaplaşma projesi. Sergide genç sanatçıların çalışmalarının yanı sıra, “Pop Art’ın babası” Andy Warhol’un daha önce Türkiye’de sergilenmeyen orijinal 3 eseri de yer alıyor. Sergi, çağdaş sanatın görsel unsurlarını kullanan genç sanatçıların eserleri ile bir nevi Pop Art akımına altın çağını yaşatan en önemli sanatçılardan Andy Warhol’un hasbihâli. Warhol’un Elizabeth Taylor, Mick Jagger ve Uncle Sam’e ait eserlerinin yer alacağı sergiye katılacak genç sanatçılar ise; Ayline Olukman, Ayşegül Sağbaş, Arda Yalkın, Deniz Beşer, Gökçe Çelikel, Halil Vurucuoğlu, Murat Pulat, Monika Bulanda, Yiğit Yazıcı ve Zeynep Beler. Sergi,15 Eylül- 15 Ekim tarihleri arasında Gallery LiNART ve ALANistanbul’da ziyaret edilebilecek.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30533-12-andy-warhol-ile-hasbihal.html), [web.archive.org (arşiv bağlantısı)](http://web.archive.org/web/20111220072858/http://www.aksiyon.com.tr:80/aksiyon/haber-30533-12-andy-warhol-ile-hasbihal.html)
