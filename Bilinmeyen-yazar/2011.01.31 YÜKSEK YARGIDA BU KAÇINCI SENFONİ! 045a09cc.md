# YÜKSEK YARGIDA BU KAÇINCI SENFONİ!

*Bilinmeyen-yazar 2011.01.31*

<font class="agenda2NewsSpot">
 Durum gayet açık. Yüksek yargı artık biriken iş yükünü kaldıramaz halde. CMK 102’nin yürürlüğe girmesiyle başlayan tahliye tartışmaları da, gerekli yasal düzenlemelerin bir an önce hayata geçirilmesi gerçeğine işaret ediyor zaten.
</font>
<font class="newsDetail">
 <p>
 </p>
 <p class="MsoNormal">
  2010’da 20 bin dava zaman aşımına uğradı. Adalet Bakanlığı’nın tespitlerine göre 2011’de 25 bin, 2012’de 32 bin, 2013’te 42 bin ve 2014’te 55 bin davayı aynı akıbet bekliyor. Başbakan Tayyip Erdoğan’ın konuya dair demecinde de anlaşılmayan ifade yok: “Yılda 15 bin dosya zaman aşımına uğruyorsa, o ülkede yargı iflas etmiştir.” Yargıtay ve Danıştay’ı rahatlatacak kanun tasarısı TBMM’de. 6 daire eklenen Yargıtay’ın üye sayısı 387’ye çıkıyor. 2 yeni daireyle Danıştay’a 61 üye ilave oluyor. Bölge istinaf mahkemeleri de kısa sürede kuruluyor. Yargıtay Başkanı Hasan Gerçeker de gelişmelerden memnun görünüyor: “Daire sayısının artırılması bugün için geçerli bir tedbirdir. Bir süre sonra yine aynı duruma geleceğiz. Bir an önce bölge adliye mahkemelerinin aktif hale geçmesi gerekiyor. Raporumuzu da verdik.” Burada bir nüans var. Aslında bir soru: Yüksek yargıya üye takviyesi, siyasal dengeleri nasıl etkiler? Olaya bu pencereden bakılması, iyi niyet ve çözüm arayışlarının hiçe sayılması anlamına geliyor biraz. İstinafla beraber dairelerin çoğaltılması temyiz makamlarını niçin hantallaştırsın ki? O halde şimdiki hantallığın da pratikte bir izahı yok… O zaman ‘Erbakan, Erdoğan ve Cihaner davaları birkaç günde karara bağlanırken; ikazlara rağmen Hizbullah davası bilerek zaman aşımına uğratıldı’ diyenler haklı.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28531-yuksek-yargida-bu-kacinci-senfoni.html), [web.archive.org (arşiv bağlantısı)](http://web.archive.org/web/20110205120220/http://www.aksiyon.com.tr:80/aksiyon/haber-28531-yuksek-yargida-bu-kacinci-senfoni.html)
