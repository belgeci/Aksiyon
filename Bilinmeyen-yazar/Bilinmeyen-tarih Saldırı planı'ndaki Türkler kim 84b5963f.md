# Saldırı planı'ndaki Türkler kim?

*Bilinmeyen-yazar Bilinmeyen-tarih*

<div>
 <p>
  <font>
   Ünlü Amerikalı gazeteci Bob Woodward"ın son kitabında ortaya attığı "CIA"ye Kuzey Irak"taki operasyonu sırasında eşlik eden bazı Türk görevlilerin sigara içip porno izledikleri" iddiası MİT"i karıştırdı.
   <br/>
   <br/>
   Watergate skandalını patlatan iki gazeteciden biri olan Woodward"ın bu iddiasına tepki gösteren MİT Müsteşarı Şenkal Atasagun, ABD"nin Ankara Büyükelçiliği"ne başvurup 24 saat içinde CIA"in olayı tekzip etmesini istedi. Bu süre dolmadan CIA"den gelen cevap şöyleydi: "Servisimiz, 28.04.2004 tarihinde Hürriyet Gazetesi"nde yer alan ve teşkilatınız görevlilerinin, 2002 yılında Kuzey Irak"ta, servisinizin görevlileri ile birlikte çalıştıkları dönemde sergiledikleri davranışlara ilişkin iddiaları içeren haberi üzüntü ile okumuştur. Söz konusu haberin, Amerikalı bir yazar tarafından kısa bir süre önce yayınlanan bir kitaba dayandığını iddia etmiştir. Teşkilatınızın da gayet iyi bildiği üzere, haberde hiçbir doğruluk payı bulunmamaktadır. Öncelikle Saddam Hüseyin rejimine yönelik savaştan önce, teşkilatınızın hiçbir görevlisi Kuzey Irak"ta bizim görevlilerimiz ile birlikte çalışmamıştır. İkinci olarak bu kitapta teşkilatınızdan hiç bahsedilmemiştir. Yalnızca servisimizin ekibine eşlik eden Türklerden bahsedilmiştir." CIA yaptığı açıklamada Kuzey Irak"ta bazı Türklerin işbirliği yaptığını ima ediyor. Bu noktada akla şu soru geliyor: "CIA ajanlarını izlemekle görevlendirilen ve odada porno film seyreden Türk görevliler nerede çalışıyor ve kim?"
   <br>
    <br>
     Olaydan kitabında bahseden ABD"nin en ünlü araştırmacı-gazetecilerinden biri olan Bob Woodward, 1970"li yılların başında Washington Post"ta çalıştığı dönemde, meslektaşı Carl Bernstein ile beraber ortaya çıkardığı Watergate Skandalı ile büyük ün yaptı. Dönemin ABD Başkanı Richard Nixon"ın istifasına yol açan ve Woodward"a 1973 yılında Pulitzer Ödülü"nü kazandıran skandal haber, All The President"s Men (Başkanın Bütün Adamları) adıyla kitaplaşmış ve sinemaya da aktarılmıştı. Woodward"un büyük sansasyon yaratan son kitabının Türkiye"de de yankı uyandırması bekleniyor. Irak savaşının perde arkasını anlatan Plan of Attack (Saldırının Planı) adlı kitap, Başkan George W. Bush"un başını hayli ağrıtacak gibi.
     <br>
      <br>
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1556 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11443), [web.archive.org (arşiv bağlantısı)](http://web.archive.org/web/20050221154401/http://www.aksiyon.com.tr:80/yazdir.php?id=11443)
