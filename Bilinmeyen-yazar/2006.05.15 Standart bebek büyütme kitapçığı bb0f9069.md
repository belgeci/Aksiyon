# Standart bebek büyütme kitapçığı

*Bilinmeyen-yazar 2006.05.15*

<div>
 <p>
  <font>
   Dünya Sağlık Örgütü (WHO) bebeklerin ideal bir şekilde nasıl büyütülebileceği hakkında büyük tartışmalar çıkarabilecek bir el kitabı hazırladı. WHO'nun çocuk yetiştirme modeli, çocuğun hayatı boyunca sağlık kalitesini belirleyecek ve doğumdan 5 yaşına kadarki kısımla ilgili.
   <br/>
   <br/>
   Süreç şöyle gelişiyor: Araştırmacılar, Brezilya, Gana, Hindistan, Norveç, Umman ve ABD'den anne sütüyle beslenen, tıbbi bakım gören ve ailesinde sigara içilmeyen 8440 çocuk seçer.
   <br>
    <br>
     Bu çocukların ağırlıkları, boyları ve diğer büyüme evreleri hakkında 5 yıl boyunca bilgi biriktirilir. WHO'dan ekip üyeleri, ulusal sağlık örgütlerinin, doktorların ve ailelerin yeni standartlara uymasını istediklerini, zayıflık ya da şişmanlık için önlemler almalarını beklediklerini belirtirler. Uzmanlar bu araştırmanın şimdiye kadar yapılmış en kapsamlı ve en iyi büyüme monitörlemesi olduğu, bu verilerin de oldukça geçerli bulunduğu görüşünde. Çalışmanın diğer önemli bir bulgusu ise dünyanın her yerinde aynı şartlardaki çocukların aynı büyüme özelliklerini göstermesi. Bu ise etnik orijine göre genetik farklılıklar nedeniyle bebeklerin daha büyük ya da küçük olması tezini çürütüyor. Eğer şans verilirse bütün etnik orijine sahip bebekler aynı büyüklükte gelişiyor. Batı ülkelerinde, yeni çizelge bilinene göre yüzde 20-30 daha fazla bebeğin anne sütüyle beslenmediği için aşırı kilolu olduğunu gösteriyor. Bazı uzmanlar eski çizelgelerin daha fazla obez insan oluşmasına sebep olduğunu çünkü bebekleri çizelgelere göre zayıf görünen annelerin ek gıdalarla ve mamalarla bebeklerine kilo aldırdıklarını söylüyor. Bebeklerde aşırı kilo ileride kalp ve diyabet gibi hastalıklara sebep olabiliyor.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 965 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24202), [web.archive.org (arşiv bağlantısı)](http://web.archive.org/web/20061101003935/http://www.aksiyon.com.tr:80/yazdir.php?id=24202)
