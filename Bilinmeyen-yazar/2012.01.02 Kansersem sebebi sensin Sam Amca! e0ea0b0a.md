# Kansersem, sebebi sensin Sam Amca!

*Bilinmeyen-yazar 2012.01.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD’nin Latin Amerika ülkeleriyle ilişkisini belirleyen tarihî Monroe Doktrini 1823’e dayanır.
  </font>
 </div>
 <div id="newsText">
  <font class="detail-text">
   <p class="MsoNormal">
    Başkan James Monroe’nin kongreye sunduğu doktrinle ABD, Avrupalı sömürgeci güçlere “Latin Amerika benim arka bahçemdir. Ben size karışmayacağım, siz de bana karışmayın.” diyordu. ABD’nin 1. Dünya Savaşı’na müdahil olmasının sebebi ise Alman donanmasının kendi güvenlik ve çıkarlarına zarar vermesiydi. Hatta dönemin başkanı Woodrow Wilson çok fazla çaba sarf etmesine rağmen ülkesini, savaştan sonra imzalanan Versay Anlaşması ile yeni kurulan Milletler Cemiyeti’ne girmeye ikna edemez. Tutucu Amerikan halkı Avrupa’nın kirli işlerine dâhil olmak istemez. Dünya siyasetinden izolasyonu savunan bu doktrin 2. Dünya Savaşı’na kadar ABD’nin ana politikası olageldi. O tarihten beri dünya jandarmalığına soyunan ABD, yakın etki sahasındaki Latin ülkeleri her zaman kontrol altında tutmaya çalıştı. Güney Amerika ülkelerinde yükselen sosyalist rejimlere karşı darbecileri ve karşı devrimcileri destekleyen Washington, Arjantin’den Şili’ye hemen tüm ülkelerde kendi güdümünde rejimler oluşturmaya çalıştı. Son yıllarda alt kıtada sosyalist partilerin arka arkaya iktidara gelmesine ise engel olamadı. Bunlar arasında, âdeta ABD’nin belalısı olan Venezüela’nın sıra dışı çıkışlarıyla meşhur devlet başkanı Hugo Chavez, geçen hafta ortaya attığı bir iddiayla Washington yönetiminin asırlık müdahaleci zihniyetine yeni bir boyut kazandırdı.
   </p>
   <p class="MsoNormal">
    Chavez, son bir sene içinde kendisi de dâhil 5 Güney Amerikalı liderin kansere yakalanmasının rastlantı şeklinde açıklanamayacağını ve bunun arkasında ABD’nin geliştirdiği biyolojik silahların olabileceğini iddia etti. 1999’dan beri görevini sürdüren 57 yaşındaki Chavez’in vücudunda tespit edilen kanserli tümör geçen yaz ameliyatla alınmıştı. Paraguay lideri Fernando Lugo ve eski Brezilya Cumhurbaşkanı Luiz Inacio Lula da Silva da kanser teşhisiyle ameliyat olmuştu. Mevcut Brezilya Devlet Başkanı Dilma Rousseff’e  2009’da lenf kanseri, Arjantin Devlet Başkanı Cristina Fernandez de Kirchner’e ise geçen hafta tiroit kanseri teşhisi konuldu. Hâlen tedavisine devam eden Chavez, bu iddianın ancak 50 yıl sonra ispatlanabileceğini ifade etti. 12 yıldır başkanlık koltuğuna oturan Chavez bu yılın ekim ayında yapılacak başkanlık seçimlerine tekrar aday olacağını açıklamıştı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31436-285-kansersem-sebebi-sensin-sam-amca.html), [web.archive.org (arşiv bağlantısı)](http://web.archive.org/web/20120217093819/http://www.aksiyon.com.tr:80/aksiyon/haber-31436-285-kansersem-sebebi-sensin-sam-amca.html)
