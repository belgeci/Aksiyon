# "Yıne döneceğım"

*Bilinmeyen-yazar 1998.10.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Biz edebiyatın hep romantik ve duygusal tarafları olduğunu bilirdik. Hele sözkonusu şiir olunca insanların sol göğüs altlarının kıpırdamaması düşünülemez.
  </font>
 </div>
 <div id="newsText">
  <font class="detail-text">
   Ama Recep Tayyip Erdoğan'a verilen ceza edebi yapıtların başka bir özelliklerinin daha olduğunu gösterdi bize. Şaka bir yana gündem Başkan'ın okuduğu şiir ve aldığı ceza ile meşgul. Şüphesiz ceza ne Tayyip bey sırf şiir okuduğu için verildi ne de onun şahsına... Cezanın Türk demokrasisine verilmiş olduğu noktasında birleşiyor tüm aklı selim sahipleri. Hatta biraz daha ileri giderek bu cezanın büyük bir tasfiye operasyonunun önemli bir parçası olduğunu söyleyenler bile çıktı.
   <br/>
   <br/>
   Recep Tayyip Erdoğan çok renkli bir kişilik. Kamuoyunun büyük çoğunluğu onu ilk kez 1994 yerel seçimlerinde tanıdı. Yeni yeni geniş kitlelere açılmaya doğru yüz tutan Refah Partisi'nin, İstanbul Büyükşehir Belediye Başkanlığına aday gösterdiği bu isim daha o günlerde adından söz ettireceğine dair sinyaller vermeye başlamıştı. Siyaset serüveninin doruk noktasında siyaset yasaklı olacağını düşünmüş müydü bilemiyoruz. Ama bildiğimiz bir şey var ki o da Erdoğan'ın artık (mevcut kanun şartlarında)  siyaset yapamayacak olması. Belki bir gün döner ama bu havayı bir daha yakalar mı yakalamaz mı orası meçhul.
   <br/>
   <br/>
   Dünya görüşünü benimsesin benimsemesin tüm sağduyu sahipleri ona yönelik bu cezaya karşı tavırlarını gösterdiler. O da zaten fazla yorum yapmadan muhasebesini kamuoyunun vicdanına bıraktı. Kendi deyimiyle şarkısı henüz bitmemişti. Biz de bitmeyen şarkının kalan kısımlarını dinlemek istedik kendisinden. Yerli ve yabancı bütün medyanın peşinden koştuğu Başkan Erdoğan,  AKSİYON okurları için sorduk:
   <br/>
   <br/>
   Sayın Başkan, şiir mi, şarkı mı?
   <br/>
   <br/>
   Bu hizmet şarkısı burada bitmez... Ama bu hizmetimiz inşaallah şiirlere konu olacağı gibi, inanıyorum ki şiirlerle beraber de dalga dalga sadece İstanbul'a değil bütün ülkeye yayılacaktır. Dolayısıyla şarkımız da şiirimiz de içiçe. Birisi güfte, birisi beste...
   <br/>
   <br/>
   Bu şarkının bittiği yerde ne var?
   <br/>
   <br/>
   Şarkımızın sonu umuyorum ki mutlulukla biter.
   <br/>
   <br/>
   Bu şarkı ne zaman biter?
   <br/>
   <br/>
   Onu ben bilemiyorum, ancak Allah bilir.
   <br/>
   <br/>
   Şarkıdan çok sanki bir nakaratı andırıyor...
   <br/>
   <br/>
   O şu anda öyle görünüyor. Dünya dönüyor biliyorsunuz. Benim dillendirdiğim şarkı toplumun gönlündeki şarkıdır.
   <br/>
   <br/>
   Türkiye sahnesinde bir assolistsiniz diyebilir miyiz?
   <br/>
   <br/>
   Sadece şu anda halkımın gönül platformu içerisinde yerimi almak istiyorum. Bunun için de herşeyin geçici olduğuna inanıyorum. Ve hani Baki'nin "Baki kalan kubbede hoş bir sada imiş" ifadesinde olduğu gibi bu gök kubbede, özellikle ülkenin gök kubbesinde hoş bir sada bırakmak istiyorum.
   <br/>
   <br/>
   "Ben hep Kasımpaşalıyım"
   <br/>
   <br/>
   Sizin siyaset anlayışınızı Kasımpaşalılık psikolojisiyle özdeşleştirenler var. Ne dersiniz, Kasımpaşalılık psikolojisiyle mi hareket ediyorsunuz?
   <br/>
   <br/>
   Bu tabii yanlış olur. Kasımpaşalı oluşumu, ben doğduğum ve büyüdüğüm yeri unutmayan bir insan olma anlamında kullanıyorum. Yoksa, birilerinin anlamak istedikleri gibi kullanmadım, kullanmıyorum. Çünkü ben toplumun en alt katmanlarından yetişerek geldim. Ve buraları hiç bir zaman unutmadım, unutmayacağım. Belediye başkanı olmak doğduğum, büyüdüğüm yeri bana unutturmadı.
   <br/>
   <br/>
   Siyasi anlamda ilk engelemeyle ne zaman karşılaştınız?
   <br/>
   <br/>
   Eğer engelleme olarak kabul edeceksek; sanıyorum 12 Eylül'dü. Tüm kamu kurumlarında olduğu gibi  İETT'de de yönetim değişikliği olunca benim sakalım vardı. Ya sakalınızı kesin ya da istifa edin dediler. Sakallar kesiliyordu çünkü o zaman. Ben de  ertesi gün istifa dilekçemi verdim ve ayrıldım.
   <br/>
   <br/>
   Ceza ile ilgili yorumunuzda pişeceğim dediniz. Pişmekten neyi kastettiniz?
   <br/>
   <br/>
   Biliyorsunuz olgunluk çok önemli. Bu tür olaylar insanların tecrübe dünyasını daha da zenginleştirir, olgunluğunu daha da artırır. Hayat hep böyle kazançlarla devam ediyor. Yaşamda kazanılan şeyler, insanlar ile münasebette kazanılan şeyler, uğradığınız haksızlıklar karşısında kazandığınız şeyler... Öyle bir haksızlığa uğurarsınız ki yarın o haksızlığı siz yapacak bir konuma geldiğiniz zaman dersiniz ki ben böyle bir haksızlığa uğramıştım. Şimdi aynı şeyi yapmazsınız eğer ondan ibret almışsanız.
   <br/>
   <br/>
   Sizin yaklaşık dört yıllık başkanlığınız döneminde siyasi kazancınız ne oldu peki?
   <br/>
   <br/>
   Bunun tabii tarifi mümkün değil. Nelerle karşılaşacağınız belli değil. Siz görmezsiniz de öldükten sonra torunlarınız görür. Rahmetli Menderes'e başbakanlık döneminizdeki siyasi kazancınız ne oldu diye sorsalardı o bir idam sehpası oldu diyemezdi. Böyle bir şeyi düşünmezdi. Ama bu ülkede idam sehpası olduğu halde halkın büyük çoğunluğu onu rahmetle yad ediyor.
   <br/>
   <br/>
   "Pişman değilim"
   <br/>
   <br/>
   Bu pişmede yaptıklarından dolayı duyulan bir pişmanlık var mı?
   <br/>
   <br/>
   Hayır, kesinlikle böyle bir pişmanlık içerisinde değilim. Çünkü ben inandığım doğruları söyledim.
   <br/>
   <br/>
   Türk siyasi yapısına son dönemlerde toplumsal mühendislik bağlamında bir şekil vermeden bahsediliyor. Size verilen bu cezanın bununla bir bağlıntısı mümkün mü?
   <br/>
   <br/>
   Bunlar toplum mühendisliğinin bir uzantısı olabilir. Şurdadır veya burdadır demek bana düşmez. Aslında bunu onlara sormak lazım. Benim her zaman söylediğim bir ifade var; biz kanun devletinden yana değiliz, biz hukuk devletinden yanayız. Kanunların temelini eğer hukukun üstünlüğü ilkesi oluşturuyorsa orada adalet vardır. Ama kanunların altyapısını hukuk oluşturmuyorsa orada da adaletsizlik vardır.
   <br/>
   <br/>
   Ve derken RP kapatıldı... Bu arada sizi Erbakan ile rakip olarak gördüler. Erbakan ile aranız nasıl?
   <br/>
   <br/>
   Tabii çok çirkin yakıştırmalar, bunu çok defa da açıkladım. Halbuki gerçek kişiler ile tüzel kişilikleri birbirinden ayırmak lazım. Partilerin kapatılmasının yerine suçu işleyen varsa onların cezalandırılması çok daha hayırlı olurdu. Niçin kişilerin işlemiş oldukları suçlardan dolayı bir tüzel kişilik kapatılıyor? Bir tarafta demokratik sistemimizin vazgeçilmez unsurları olarak sayacaksın partileri, öbür taraftan da kapatacaksın.
   <br/>
   <br/>
   Bu konuda özeleştiri yaptınız mı hiç?
   <br/>
   <br/>
   Tabii. Hataların olmadığı kurumlar yoktur ki. Her partinin içinde bulabilirsiniz hata. Ama bu hatalar kimlerden neşet ediyor? O partilerin yöneticilerinden, yani bizden...
   <br/>
   <br/>
   Erbakan'la ilişkiler
   <br/>
   <br/>
   Erbakan hoca ile aranızda bir problem mi var?
   <br/>
   <br/>
   Hayır, hiçbir problem yok.
   <br/>
   <br/>
   Sizi aradı mı son olaylardan sonra?
   <br/>
   <br/>
   Aradı, daha ilk gün aradı.
   <br/>
   <br/>
   Ceza kesinleşmeden size gelip hangi cezaevini istiyorsunuz türünden şeyler söylemişler, doğru mu bu?
   <br/>
   <br/>
   Uydurma şeyler, yalan yanlış şeyler bunlar. Çok ilgisiz, alakasız şeyler konuşuluyor, bunlar tabii çok çirkin. Nitekim bir köşe yazarı beş milyon doların dağıtıldığına dair yazı yazdı. Bunlarla etkilemeye çalıştılar. Peki beş milyon dolar dağıtıldı da ne oldu? Şimdi kim yalancı? Ve böyle bir iftira üzerine yazısını bina edenler bugün değişik yerlerde arzı endam ediyorlar. Bu parayı kime vermişiz açıkla. Ama bunlar bunu açıklama ahlaki çizgisini yakalamış tipler değil. Onun için de bu ülkede böyle yazıyorlar, ülkede maalesef gerginliklerin, sıkıntıların halkasını oluşturuyorlar. Görevleri bu.
   <br/>
   <br/>
   Bu kararın alınmasında bir etkileri olmuş olabilir mi?
   <br/>
   <br/>
   Basın toplantısında açıkladım. Yani insanlar ister istemez etkisinde kalmış olabilirler.
   <br/>
   <br/>
   "Sokakta olsanız da düşüncenizi
   <br/>
   <br/>
   söyleyemiyorsanız..."
   <br/>
   <br/>
   Bu cezayı bekliyor muydunuz?
   <br/>
   <br/>
   Ben bir suç işlediğime inanmıyordum ki bu cezayı bekleyeyim. Şu cümle ile sen ayrım yaptın desinler. Bunu anlamak mümkün değil.
   <br/>
   <br/>
   Hapiste neler yapmayı düşüyorsunuz?
   <br/>
   <br/>
   Şu anda daha hukuki süreç bitmedi. Bitsin ondan sonra düşünürüz.
   <br/>
   <br/>
   Daha önce cezaevine girdiniz mi?
   <br/>
   <br/>
   Zaman zaman kaldığımız günler oldu. Şu anda siz düşüncenizi söyleyemiyorsanız bu da bir hapis hayatıdır. Siz düşüncelerinizi söyleyemedikten sonra sokakta, caddede hür dolaşmışsınız neye yarar ki?
   <br/>
   <br/>
   "Siyasetten ayrılmadım ki
   <br/>
   <br/>
   döneyim"
   <br/>
   <br/>
   Siz bu yola baş koyarkan aklınızdan böyle bir şey geçti mi?
   <br/>
   <br/>
   Hayatın içerisinde bunların hepsi var.
   <br/>
   <br/>
   Tekrar siyasete dönme konusunda ümitvar mısınız?
   <br/>
   <br/>
   Siyasetten ayrılmadım ki döneyim.
   <br/>
   <br/>
   Size yönelik siyaset yasağı bir engel değil mi?
   <br/>
   <br/>
   Hayır, bu engel siyasete yönelik değil. Ben siyasette varım. Yanlışlık burada işte. Siyaset sadece bir milletvekili, belediye başkanı, başbakan cumhurbaşkanı olmak değildir. Burayı ayırt etmemiz lazım.
   <br/>
   <br/>
   Nedir o halde siyaset?
   <br/>
   <br/>
   Siyaset insanlarla yönetme ve yönetilme sanatı içerisinde yerinizi almaktır. Bunun hem yönetmede hem de yönetilmede insanlara yansıyan özellikleri var. Sadece seçilme hakkım kısıtlandı. Yasaksız bir ülkeyiz ya.
   <br/>
   <br/>
   Siyasetten kopmayacağınıza göre partinin mi başında olmak istersiniz yoksa Türkiye'nin mi?
   <br/>
   <br/>
   Şu anda ikisi de gündemimde değil. Ben sadece ülkeme şu anda belediye başkanı olarak hizmet ediyorum. Ve belediye başkanlığı sürecim bitecek olursa yeni süreç yine siyaset içerisinde farklı olarak devam edecektir. Bu süreçte ne gibi gelişmelerin olacağını zaman gösterecektir.  Şunu rahatlıkla söylüyorum; hiç bir zaman siyasetten kopmadım, kopmayacağım. Velev ki farklı bir alanda faaliyet göstersem dahi.
   <br/>
   <br/>
   İstanbul Belediye Başkanlığına sizden sonra kimin aday olmasını istersiniz?
   <br/>
   <br/>
   Aklımda bir isim yok. Düşüncemizi sorarlarsa biz de o zaman düşündüğümüzü söyleriz.
   <br/>
   <br/>
   İstanbullulara verdiğiniz sözlerinizi yerine getirmede müsterih misiniz?
   <br/>
   <br/>
   Tamamına yakınını yerine getirdim. Söz verip de yapamadığım belki bir kaç tane spesifik konu kalmıştır.
   <br/>
   <br/>
   Vural Savaş ve Ördek Hamdi
   <br/>
   <br/>
   Vural Savaş başına geleceklerden sizi sorumlu tutuyor. Bu olayı nasıl değerlendiriyorsunuz?
   <br/>
   <br/>
   Ördek Hamdi meselesi. Havada bulut var diyorum, vay sen bana hakaret ettin. Yahu ne dedim? Havada bulut var dedin. Bulut var demek biraz sonra yağmur yağacak demektir. Yağmur yağarsa gölcükler oluşur. Gölde de ördekler yüzer. Dolayısıyla sen bana ördek dedin. Bu, bu demektir. Halbuki ben o konuşmamda tam tersini yaptım. Vurmayın, savaşmayın dedim. Tabii bir yerlerden birşeyler çıkarmak isteyenler var, bunlar her zaman oldu.
   <br/>
   <br/>
   Vural Savaş, Refah Partisi döneminde Yargıtay'a atandı. Bu arada Refah'a ve size en sert eleştirileri getirip dava eden de oydu. Bu bir tezat değil mi?
   <br/>
   <br/>
   Bu sorunun muhatabı ben değilim ki.
   <br/>
   <br/>
   Vural Savaş'a karşı nasıl bir duygu besliyorsunuz?
   <br/>
   <br/>
   Benim kimseye karşı bir intikam duygum yok. Bağlı bulunduğum ahlaki değer buna müsaade etmiyor. Ben sadece hukuk kuralları çerçevesinde haklarımı arama mücadelesini verdim. Devam da edeceğim. Kişilerden ziyade zihniyetler ile, anlayışlar ile uğraşmaya gayret ettim. Bundan sonra da devam edeceğim. Çünkü kişilerin hepsi fanidir, gelip geçer ama zihniyetler bakidir, kalıcılıkları vardır. O bakımdan eğer şahısları muhatap almaya kalkarsanız bir defa mücadelesini vermeye çalıştığınız siyasi hareketi küçültmüş olursunuz. Ben hiç bir zaman intikam duyguları taşımadım. Çünkü en büyük intikam alıcı Allah'tır.
   <br/>
   <br/>
   Kastettiğiniz zihniyetin Türkiye'yi götüreceği sonu tahlil edebilir misiniz?
   <br/>
   <br/>
   Türkiye'nin şu anki tablosu da ortada zaten. İstanbul'a veya Ankara'ya bakıp Türkiye'yi değerlendirmeyelim. Tarihe baktığınızda  İstanbul'un belli merkezlerde gelişmeler kaydetmiş olduğunu görürsünüz. Gerçek gelişmeyi bu dönemde sağlamıştır. Bunu görmeyenleri insafa davet ediyorum.
   <br/>
   <br/>
   Beyaz Türkler, siyah Türkler
   <br/>
   <br/>
   Bunca başarınıza rağmen tasfiye edilişinizi neye bağlıyorsunuz?
   <br/>
   <br/>
   Bu başarıları halk gördüğü için bize karşı sevgisi arttı. Ama Türkiye'nin geneline baktığınız zaman beş sene önceki haliyle arasında bir fark olmadığını görürsünüz. Şimdi feodal yapıyı şöyle bir incelediğiniz zaman efendi ile köle arasındaki makas çok açıktır. Fakat köleye gel seni efendi yapalım deseniz kabul etmez. Çünkü efendiliğin tarifini bilmez, anlatmamışsınız ki. Öğrenseydi uyanırdı zaten. Ülkemizin Doğu, Güneydoğu yörelerine baktığımızda maalesef bu havayı görürsünüz. Şu anda ismi aklımda değil ama bir köşe yazarı bunu ülke geneline yayıyor ve beyaz Türkler ile siyah Türkler var diyor. Zenci Türkler bu kesimi, beyaz Türkler ise öbür kesimi temsil ediyor. Biz de diyoruz ki ülkemizde sadece beyaz Türkler olsun.
   <br/>
   <br/>
   Menderes de sizin gibi  hizmetlerde bulundu ama sonu darağacı oldu? Yoksa şükretmek mi gerekir?
   <br/>
   <br/>
   Cezalara olsa olsa belki hamd edilir de.. Şükrü yemek sofrasına bırakalım, orada şükrederiz.
   <br/>
   <br/>
   ABD temsilcisinin sizi ziyaret etmesi içişlerimize karışma olarak yorumlandı. Siz ne düşüyorsunuz bu konuda?
   <br/>
   <br/>
   Bu konuda ben bir açıklamada bulunmak istemiyorum. Beni ilgilendirmiyor bu konu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=85EDDFC71A75532D28E1AD24C09CFB13?newsId=4189), [web.archive.org (arşiv bağlantısı)](http://web.archive.org/web/20120413072911/http://www.aksiyon.com.tr:80/aksiyon/newsDetail_getNewsById.action;jsessionid=85EDDFC71A75532D28E1AD24C09CFB13?newsId=4189)
