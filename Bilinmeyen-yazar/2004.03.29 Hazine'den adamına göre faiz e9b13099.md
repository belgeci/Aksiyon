# Hazine'den adamına göre faiz

*Bilinmeyen-yazar 2004.03.29*

<div>
 <p>
  <font>
   Tasarruf Mevduatı Sigorta Fonu (TMSF), 77 milyar dolarlık bir borç yükü ile devraldığı bankaların altı tanesinin sahipleriyle yaptığı protokollerin ayrıntılarını açıkladı. Uzan ailesinin İmar Bankası"ndaki usulsüzlük nedeni ile başına gelenler diğer batık banka patronlarını harekete geçirmişe benziyor. Hazine ile yapılan borç ödeme takvimi ve borç faizinin ise ödeyen açısından cazip tutulması dikkat çekiyor. Yurtdışında libor artı 6 seviyelerinden borçlanıldığı bir dönemde banka patronlarına libor artı 1 oranında faiz uygulanması ise Hazine"nin tavuğu kesme yerine yumurtasından istifade etme isteğinde kaynaklanıyor. Toplam tutarı 1 milyar 415 milyon dolara ulaşan protokoller içinde borçlu gruba en fazla avantaj sağlayanı Etibank"ın eski sahibi Dinç Bilgin"le yapıldı. Bilgin"le yapılan protokolde faiz libor artı 0.5 oldu. Borçları 15 yıla yayan TMSF, Şubat 2003"te Çukurova Grubu ile Pamukbank borçları nedeniyle yaptığı protokolü de 15 yıla yaymıştı. Çukurova"yla da libor artı 0.5 faiz üzerinden anlaşan Fon böylece iki gruba bu zamana kadar imzaladığı toplam 7 anlaşmanın en düşük faizini uygulamış oldu. Bakalım diğerleri bu duruma tepki gösterecek mi? TMSF cephesi ise uzun vadeli ve değişken faizli ödeme uygulamasına gitme sebebini haciz yoluyla etkin tahsilat yapılamayacağının anlaşılması ve borçlunun ödeme kabiliyetini dikkate alması şeklinde açıklıyor.
   <br>
    <br>
     <br/>
     <br/>
     Yapılan protokole göre Fon, Yaşar Grubu (Selçuk Yaşar) ile 144.4 milyon dolarlık, Medya Grubu (Dinç Bilgin) ile 899.8 milyon dolarlık, Sürmeli Grubu (Sürmeli Ailesi) ile 8.5 milyon dolarlık, Bayındır Grubu (Kamuran Çörtük) ile 153.5 milyon dolarlık protokol imzaladı. Ceylan Grubu"ndan da (Mahmut Ceylan) yapılan anlaşma gereği 155.9 milyon dolarlık gayrimenkul ve varlık devralındı. İktisat Bankası alacakları nedeniyle, iki ayrı şirketle toplam 53.5 milyon dolarlık ödeme protokolü yapıldı. 2003 sonu itibariyle toplam 161.6 milyon dolarlık tahsilat yapıldığı belirtildi. Banka zararlarının tahsilatı temel amaç kabul edildiği için karşı tarafın "ödeme gücü" protokollerin şekillendirilmesinde belirleyici etken oldu.
     <br/>
     <br/>
    </br>
   </br>
  </font>
 </p>
 <p>
  <font>
   (Bu yazı 1976 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11294), [web.archive.org (arşiv bağlantısı)](http://web.archive.org/web/20060117235256/http://aksiyon.com.tr:80/yazdir.php?id=11294)
