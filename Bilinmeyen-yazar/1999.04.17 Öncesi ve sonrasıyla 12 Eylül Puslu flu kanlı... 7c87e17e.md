# Öncesi ve sonrasıyla 12 Eylül: Puslu, flu, kanlı...

*Bilinmeyen-yazar 1999.04.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'Söz uçar gider, yazı kalır' demişler, ne kadar doğru. Mehmet Ali Birand'ın öncülüğünde hazırlanan 12 Eylül belgeseli hafızalardadır mutlaka şimdi kitaplaştırıldı, kütüphanelerdeki yerini aldı.
  </font>
 </div>
 <div id="newsText">
  <font class="detail-text">
   Kitabı okuyan genç kuşağa mensup okuyuculara çoğu bölümde bunlar da olmuş mu dedirtecek cinsten bölümler bulunuyor. Özellikle sivilasker bürokratsiyasetçi ilişkilerinin derinlemesine incelendiği bölümlerde. 1972 1980 yılları arasında olup bitenlere yer veriliyor kitapta. Yani adım adım 12 Eylül. Bu dönem aynı zamanda koalisyonlar, kuyruklar, sağsol çatışmalarıyla ünlü bir dönemdir. 12 Eylül'den önce kan gövdeyi götürürken sonrasındaki sükûnet her zaman dikkat çekmiştir. Sağsol çatışmasının hammaddesi silahların hâlâ gizini koruduğu da bir gerçek. Muhalefetteyken kontgerilla olduğu iddialarını ileri süren, iktidara geldiğinde 'sordum yokmuş' açıklamasını yapan kurum ve kişiler vardır. 12 Eylül belgeselinde bunların bir kısmına açılmış kapılar bulacaksınız; kitap kapağındaki resimde olduğu gibi öncesiyle sonrasıyla pusluflu bir görüntüsü var 1980 darbesinin. Aradan 19 yıl geçti artık tarihe mâl oldu diyebileceğimiz bir olay değil bu milad; çünkü bütün kurum ve kuruluşlarıyla devam etmekte, belki de sıkıntılarımıza temel teşkil etmekte. Şubat 1980'de Demirel ne düşünüyordu ne yapıyordu, Evren ne düşünüyordu ne yapıyordu ve diğer siyasetçiler ne söylüyordu ne yapıyordu. Söylenenler ile perde arkasında gerçekleşenlerin kesiştiği/ayrıştığı noktaların 'başoyuncuların' kendi ağızlarından verilmiş olması çok ilginç kılıyor belgeseli.
   <br/>
   <br/>
   19721983 yıllarını anlatan 12 Eylül belgeseli bu dönemin başlıca aktörü olan Türk Silahlı Kuvvetleri açısından da çok çarpıcı dersler ve deneyimler içeriyor. Komutanların toplumsal gelişmelere bakışı, sivillerle kurulan iletişim biçimi, TSK'nın refleksleri ve sivil iradenin bu refleksleri oku(yama)ması bugün için anlamlı tecrübeler olarak algılanabilir.
   <br/>
   <br/>
   Türkiye'nin en romonesk dönemini bütün çıplaklığıyla gözler önüne seren bu belgesel dünü anlamak, bugünü yaşamak ve yarını kurmak isteyenlere sesleniyor. 12 Eylül bir bayrak yarışı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4972-oncesi-ve-sonrasiyla-12-eylul-puslu-flu-kanli.html), [web.archive.org (arşiv bağlantısı)](http://web.archive.org/web/20120320222642/http://www.aksiyon.com.tr:80/aksiyon/haber-4972-oncesi-ve-sonrasiyla-12-eylul-puslu-flu-kanli.html)
