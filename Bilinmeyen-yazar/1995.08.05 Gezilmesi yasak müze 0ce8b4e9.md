# Gezilmesi yasak müze

*Bilinmeyen-yazar 1995.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   40 para, 5 kuruş, 1 lira, 10.000 lira ve daha niceleri artık Türk insanının hatıralarında yaşıyor. Bugün bu banknotlar, yetkililer her ne kadar müze demese de aslında müzeden farkı olmayan, Merkez Bankası Sergisi'ndeki yerlerini almışlar. Serginin,bankanın güvenliği açısından gruplar haricinde gezilmesine izin verilmiyor
  </font>
 </div>
 <div id="newsText">
  <font class="detail-text">
   Para, kuruş, lira...' Lira, bugün her ne kadar 'sıfırlarını atıp yeni bir de isim verelim' tartışmaları yapılsa da halen piyasada. Kuruş'lu dönemi de hatırlamak mümkün; ama para'lı günleri hatırlamak zordur. 2.5 ve 100 kuruş, 1 Lıvre Turque, eski 1000 liraların hatırlayan herkeste bir hatırası vardır. 2.5 kuruşlar 3035 yaşlarındakilerin haftalık, aylık harçlıklarıdır. 500010000 liralar ise zamanında Boğaz'da bir arsa parası veya yeni bir iş için iyi sayılabilecek bir sermayedir. Bugün hepsi nostaljidir; ama hatıralarda yaşıyorlar.
   <br/>
   <br/>
   Üç anahtarı üç ayrı kişide bulunan ve ancak üçü bir araya getirildiğinde açılabilen Merkez Bankası 'para müzesi' bu anıları tekrar yaşamak için ideal bir yer. Yetkililer her ne kadar 'müze' yerine Merkez Bankası Sergisi deseler de, buranın aslında müzeden farkı yok. Güvenlik açısından, her isteyen vatandaşın istediği gibi girip gezmesi yasak olan, ancak bir grup oluşturup izin alınarak gezilebilen 'müze' Merkez Bankası'nın Ulus'taki binasının ilk katında yer alıyor. Bizim de özel izin alarak gezebildiğimiz Merkez Bankası Sergisi'nde, üzerinde 1 Lıvre Turque yazan, Osmanlı Bankası tarafından basılan banknottan tutun da yabancı ülkelerin farklı ağırlık ve ayarlarda altın paralarına, el işçiliğiyle yapılmış sahte paralardan hassas terazilere kadar herşey bulunuyor. Ha unutmadan, Osmanlı Imparatorluğu'nun ilk iç borçlanma senetlerinden olan Haydarpaşa Limanı Anonim Şirketi ile Anadolu Demiryolu Anonim Şirketi'nin yapımı için borç alınması ile ilgili iç borçlanmayı düzenleyen 3 padişah fermanı da burada. Fotoğraflarının çekilmesi ise yasak.
   <br/>
   <br/>
   <br/>
   <br/>
   OSMANLI LIRALARI
   <br/>
   <br/>
   <br/>
   <br/>
   Iki bölümden oluşan müzenin birinci bölümünde sergilenen eski paralar arasında Osmanlı'nın son dönemlerinde dolaşıma çıkarılan ve uzun yıllar 'Kaime' olarak adlandırılan, altın paraya çevrilebilir kağıt paralar bulunuyor. Osmanlı Evrakı Nakdiyeleri adı altında müzedeki birinci vitrinde sergilenen bu paralar arasında 1, 2.5, 20, 100 kuruşlardan başlayarak 5, 10, 25, 50, 100 ve 1000 Osmanlı Liraları'nın yanısıra 1/4 Osmanlı Lirası'na rastlamak da mümkün. 30 Mart 1915'te 'Evrakı Nakdiye'ye dönüştürülen bu kaimeler, kuruluş yıllarında Türkiye Cumhuriyeti'nin kendine ait madeni ve kağıt paraları olmadığından, 1927'ye kadar tedavülde kalmış.
   <br/>
   <br/>
   Cumhuriyet'in kuruluşunu takiben kağıt paralarla ilgili olarak 12 Ocak 1926'da çıkarılan Mevcut Evrakı Nakdiyenin Yenileriyle Değiştirilmesine Ilişkin Kanun doğrultusunda, yeni Türkiye Cumhuriyeti'nin ilk kağıt paralarının nasıl olacağı üzerinde kafa yormak için bir komisyon oluşturulur. Bu komisyon yeni paraların özellik ve baskı şekillerine karar verecektir. Sonuçta zamanın Maliye Bakanı Abdülhalik Renda'nın imzasını taşıyacak banknotların desenlerinin Evkaf Müzesi Müdürü Ressam Ali Sami tarafından hazırlanması, basma işlerinin de Ingiliz Thomas De La Rue firması tarafından yapılması fikri benimsenir. Böylece, henüz Harf Inkılabı yapılmadığı için eski haflerle basılan Cumhuriyet'in ilk kağıt paraları olma özelliğine sahip, 1, 5, 10, 50, 100, 500 ve 1000 liralık kupürler basılır.
   <br/>
   <br/>
   Bu banknotlar eskileriyle değiştirilmek üzere Osmanlı Bankası tarafından tedavüle çıkarılır. Iki numaralı vitrinde yer alan bu banknotların değişimi 1949 yılına kadar sürmüş. Buradaki banknotlar, 7 emisyon grubundan oluşan Türk Lirası banknotları arasında 1. Emisyon Grubu içinde yer alıyor. Bugüne kadar tedavüle çıkmış bütün banknotların bir örneği bulunan müzede banknotların en eskileri bunlar. Diğerlerini zaten yakından tanıyorsunuz.
   <br/>
   <br/>
   11 Haziran 1930 tarihinde Merkez Bankası'nın kurulması ile her türlü banknot ihracı ve imtiyazı Maliye Bakanlığı'ndan alınarak Merkez Bankası'na verilmiş. 1958'e kadar banknot basamayan Merkez Bankası, bu ihtiyacını daha çok Ingiltere'de yaptırdığı baskılarla karşılamış. Yani Türk halkının kullandığı banknotların çoğu Ingilizler tarafından basılmış. Bunun yanında Almanya ve Amerika'da da banknot bastırılmış. 1958'den sonra Merkez Bankası banknot basmaya başladığı için bu tarihten sonra tedavüle çıkanların çoğunun üzerinde Türkiye Cumhuriyeti Merkez Bankası ibaresi yazıyor.
   <br/>
   <br/>
   <br/>
   <br/>
   EL IŞÇILIĞI SAHTE PARALAR
   <br/>
   <br/>
   <br/>
   <br/>
   Müzenin en ilginç yerlerinden biri de ikinci bölümde yer alan 29 numaralı vitrin. 'El emeği göz nuru' dercesine, el işçiliği ile yapılmış sahte paralar sergileniyor burada. Inönü ve Atatürk portrelerinin yer aldığı 2, 3, 4, 5 ve 7. Emisyon Grubu banknotları elle çizerek taklit etmeye çalışan kalpazanların başarılı olduğunu söylemek pek mümkün değil. Ama gelişen teknolojiyle doğru orantılı olarak kimyasal ve fotomekanik usullerle basılan sahte paralar da müzedeki yerlerini almışlar. Bunları gerçekleriyle ayırt etmek zor.
   <br/>
   <br/>
   Müzede bir de test vitrini bulunuyor. Burada renkli fotokopi ile çoğaltılmış 7. Emisyon Grubu içinde yer alan banknotların üzerine özel ışık vurularak, sahte olanların ışığı yansıtmasıyla test yapılıyor. Merkez Bankası'nda ayrıca Amerika ve Ingiltere gibi bazı ülkelere ait altın ile Osmanlı ve Cumhuriyet döneminde tedavülde bulunan madeni paralar da görülmeye değer.
   <br/>
   <br/>
   Sergide piyasaya birkaç ay önce çıkan 1 milyon liralık banknotlar da yerlerini almış. 5 bin liralık kağıt paraların da artık işlem görmediği Türkiye'de, '100 kuruşlarla fileler doldururduk' sözlerini ancak bugün 5060 yaşlarında olanlar söyleyebiliyor. Bugünün gençliği ise altı sıfırlı banknotlarla yaşamak zorundalar. Bunları düşündükçe, müzeyi gezerken Türk parasının geçirdiği evreleri ve TL'nin, bir zamanlar daha değerli olduğu Amerikan Doları ve diğer yabancı paralar karşısında bugün nasıl mağlup olduğunu hatırlıyorsunuz bir anda. 1 Lıvre Turque'lardan başlayan TL'nin hayat hikayesi, bugün her ne kadar 'Sıfırlarını yok edelim' tartışmaları yapılsa da bol sıfırlı olarak devam ediyor. Ve bugünkü ekonomik şartlarda bol sıfırlı bu filmin vizyondan kalkması da pek mümkün görünmüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-158-gezilmesi-yasak-muze.html), [web.archive.org (arşiv bağlantısı)](http://web.archive.org/web/20130904164311/http://www.aksiyon.com.tr:80/aksiyon/haber-158-gezilmesi-yasak-muze.html)
