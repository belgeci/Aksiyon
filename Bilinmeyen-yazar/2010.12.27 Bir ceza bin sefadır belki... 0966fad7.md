# Bir ceza bin sefadır belki...

*Bilinmeyen-yazar 2010.12.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kastamonu, Risale-i Nur için bir durak değil, sadece; tohumun büyümesine el verenlerin ocaklarından biri.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Feyzî, Emin, Hilmi, Sadık, Nazif, Salâ-haddin… Kim mi bunlar? “Bir zaman ihtiyarlık vaktinde, Eskişehir hapsinden bir sene cezayı çekip çıktım. Beni Kastamonu’ya nefyettiler. Polis karakolunda iki- üç ay misafir ettiler. Benim gibi, sadık dostlarıyla görüşmekten sıkılan bir münzevî ve kıyafetinin tebdiline tahammül etmeyen bir adam, böyle yerlerde ne kadar azab çeker anlaşılır. İşte, ben bu me’yusiyette iken, birden inayet-i İlâhiye ihtiyarlığımın imdadına geldi. O karakoldaki komiser, polislerle beraber sadık dost hükmüne geçtiler… Sonra o karakolun karşısında Kastamonu’nun Medrese-i Nurî-yesi’ne girdim. Nurlar’ın te’lifine başladım. Feyzî, Emin, Hilmi, Sadık, Nazif, Salâhaddin gibi Nur’un kahraman şakirdleri Nurlar’ın neşri, teksiri için o medreseye devam ettiler. Gençliğimde eski talebelerimle geçirdiğim kıymettar müzakere-i ilmiyeyi daha parlak bir surette gösterdiler.” Bediüzzaman Said Nursî’nin bu sözleri başta ismi anılan şahısların sadece kimliğini vermekle kalmıyor, hangi gaye etrafında nasıl kenetlendiklerini, hangi zor şartlar altında kalmalarına rağmen nasıl dik durduklarını açık ve net gösteriyor. Ahmed Özer imzasıyla Işık Yayınları’ndan çıkan “Kastamonu Fedakârları” isimli kitap ise onların hayatlarına mercek tutuyor. Sadece onlar da değil; Hıfzı Bayram, Ahmed Fuad, Mustafa Oruç, İbrahim Mırmır, İbrahim Fakazlı, Mustafa Osman, Ahmed Kureyşî, Dadaylı Halit Akmansü, Hacı Mehmet Nuri Acar, Hacı Dursun Özçelik ve Hacı İhsan Ertem de dikkat çeken vefalarıyla Özer’in satırları arasında yer alıyor. Çalışmasını iki bölümde toplayan yazar ilk kısmı Üstad Bediüzzaman’ın Kastamonu’ya gelişine ve buradan verdiği genel mesajlara ayırmış. İkinci parça ise tamamıyla ismi anılanlara… Hayatları, Bediüzzaman ile tanışmaları, onunla yol alışları, hapisleri ve daha nice hatıraları… 348 sayfalık kitabın kelimeleri arasında gezinirken Risale-i Nur sürecinin belki sadece bir kesitine tesadüf edeceksiniz, lakin özdeki asli havayı da koklamaktan geri duramayacaksınız…
    </p>
    <p class="MsoNormal">
    </p>
    <p class="MsoNormal">
     KASTAMONU FEDAKÂRLARI
    </p>
    <p class="MsoNormal">
    </p>
    <p class="MsoNormal">
     Ahmed Özer
    </p>
    <p class="MsoNormal">
     Işık Yayınları
    </p>
    <p class="MsoNormal">
     348 sayfa
    </p>
    <p class="MsoNormal">
     02165221144
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=28299), [web.archive.org (arşiv bağlantısı)](http://web.archive.org/web/20120511005443/http://www.aksiyon.com.tr:80/aksiyon/newsDetail_getNewsById.action?newsId=28299)
