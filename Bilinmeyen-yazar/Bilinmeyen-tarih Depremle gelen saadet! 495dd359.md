# Depremle gelen saadet!

*Bilinmeyen-yazar Bilinmeyen-tarih*

<div>
 <p>
  <font>
   Depremin vurduğu 3 ilimiz; Kocaeli, Bolu ve Yalova DİE verilerine göre kişi başına düşen gelirde ilk üç sırayı paylaştı.
   <br/>
   <br/>
   Üç yıl önceki büyük depremde en çok yıkım gören ilk üç il; Kocaeli, Bolu ve Yalova, Devlet İstatistik Enstitüsü’nün açıkladığı en zengin iller sıralamasında da ilk üçe girdi. En dikkat çekici gelişme, 1999’da 14. sırada yer bulabilen Bolu’nun ikinciliğe yükselmesi oldu. DİE, 2000 yılı iller itibariyle gayri safi yurt içi hasıla rakamlarını açıkladı. Kocaeli kişi başına düşen 7 bin 556 dolarlık gelirle 2000 yılında bir kez daha Türkiye’nin en zengin ili olurken, Muş da kişi başına düşen 725 dolarla en yoksul il özelliğini sürdürdü. 1999 yılında Kocaeli’nde kişi başına düşen gelir 6 bin 232 dolar, Muş’ta ise 725 dolar düzeyinde hesaplanmıştı. Kocaeli’ndeki yüzde 21 büyümeye rağmen, Muş’taki yüzde 9.6 oranındaki küçülme en zengin il ile en yoksul il arasındaki farkı giderek büyüttü.
   <br>
    <br>
     1999 yılında ikinci sırada bulunan İstanbul ise 4 bin 416 dolarlık gelirle dördüncü sıraya geriledi. Yalova da kişi başına 4 bin 665 dolarla, 4 bin 416 dolar olan İstanbul’un önüne geçerek üçüncü sırayı kaptı. Kırklareli 4 bin 370 dolarla beşinci, İzmir 4 bin 302 dolarla altıncı oldu. En yoksul il Muş’u, 824 dolarla Ağrı, 830 dolarla Şırnak, 883 dolarla Bitlis izledi.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 11 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12184), [web.archive.org (arşiv bağlantısı)](http://web.archive.org/web/20050301145756/http://www.aksiyon.com.tr:80/yazdir.php?id=12184)
