# Fındıkta hesaplar karıştı

*Bilinmeyen-yazar 2004.08.16*

<div>
 <p>
  <font>
   Türkiye, fındık üretimi ve ihracatında dünya ölçeğinde yüzde 75’lik paya sahip. Ancak fındakta bu yıl hesaplar bir hayli karıştı. Nisan ayındaki aşırı soğuklar ve don sebebiyle bu yılki fındık üretimi tahminlerin yüzde 70 gerisinde olacak.
   <br/>
   <br/>
   Özellikle Doğu Karadeniz’deki fındık üreticileri en zor sezonlarını yaşıyor. 1 katrilyonluk zarardan sözediliyor. Doğu Karadenizli fındık üreticileri, bölgenin afet kapsamına alınarak zararlarının karşılanmasını istiyor. Fiskobirlik’in bu yılki Giresun kalite fındık için belirlediği kilo fiyatı 5 milyon 250 bin lira. Geçen yılki fiyat 2 milyon 500 bin liraydı. Üreticiler düşük üretim gerçeğini dikkate alan Fiskobirlik’in açıkladığı rakamdan memnun. Ama bundan bu sene fındık üretebilenler faydalanabilecek. İhracatçılar ise rakam konusunda çok farklı düşünüyor. Onlara göre rakam çok yüksek. 250 bin tonluk iç fındık ihracatı, 150 bin tonlara gerileyebilir. Bu yıl Türkiye’de 350 bin ton civarında kabuklu fındık üretileceği tahmin ediliyor. Bu arada, fiyat yüksekliğinin tanınmış çikolata firmalarını bu yıl ürünlerinde fındık yerine alternatif ürünler kullanmaya yönlendireceği öğrenildi. Fiskobirlik fındık alımlarına 20 Ağustos’ta başlayacak. Ortak olmayan üreticilerden fındık almayacak. Kilo başına 50 randıman Levant kalite tombul fındık için 5 milyon 50 bin, Giresun kalite tombul fındık için 5 milyon 250 bin, sivri ve kara fındık için ise 4 milyon 750 bin lira ödenecek. Ödemeler peşin olacak. İsteyenlerin fındığı emanet alınacak.
   <br/>
   <br/>
  </font>
 </p>
 <p>
  <font>
   (Bu yazı 2778 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14446), [web.archive.org (arşiv bağlantısı)](http://web.archive.org/web/20051228094312/http://www.aksiyon.com.tr:80/yazdir.php?id=14446)
