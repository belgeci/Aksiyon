# Hubble'ı onarmak için uzay yolculuğu

*Bilinmeyen-yazar 2006.11.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   NASA yetkilisi Michael Griffin, 16 yıllık Hubble uzay teleskobunu onarmak için 2008 başında uzaya bir sefer yapılacağını açıkladı. Onarım için gerekli ekipmanın 900 milyon dolara mal olacağı belirtilirken uzaya gönderilecek 5 astronot, teleskobun ömrünü 2013 yılına kadar uzatmaya çalışacak.
  </font>
 </div>
 <div id="newsText">
  <font class="detail-text">
   Onarılamaması durumunda, enerji ve denge sorunu oluşmaya başlayıp teleskop 2010 yılı sonuna kadar fonksiyonlarını sürdürebilecek. Hubble'ın uzaya gönderildiği ilk dönemlerde çektiği fotoğraflar bilim dünyasında büyük yankı uyandırmış ve çok başarılı bulunmuştu. Astronomi alanında çalışma yapan bilim adamları, Hubble'ın çektiği fotoğrafların evrenin gizemini, kelimelerin ifade edemeyeceği kadar iyi yansıttığını dile getirmişti. Hubble'dan sorumlu Greenbelt'deki Goddard Uzay Uçuş Merkezi yöneticilerine göre Hubble, Galileo'dan sonraki en muhteşem teleskop. Bilim adamlarının özellikle evrenin genişlemesine dair bilgilerinde değişikliğe sebep olan teleskop sayesinde, evrenin yaşı daha net tahmin edilebiliyor. Hubble'ın sunduğu veriler ışığında yapılan hesaplamalara göre, evrenin yaşı 13.7 milyar yıl. Acil bir durum söz konusu olduğunda göndermek üzere, Kennedy Uzay merkezinde ikinci bir mekik bulunduracak olan NASA, onarım için Scott Altman, Michael Massimino, Greg Johnson, Megan McArthur, Andrew Feustel ve Mike Good adlı astronotları gönderecek.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-19769-hubblei-onarmak-icin-uzay-yolculugu.html), [web.archive.org (arşiv bağlantısı)](http://web.archive.org/web/20120710075842/http://www.aksiyon.com.tr:80/aksiyon/haber-19769-hubblei-onarmak-icin-uzay-yolculugu.html)
