# Kaddafi’den kurtulmanın bedeli: 30 bin ölü

*Bilinmeyen-yazar 2011.09.12*

<font class="agenda2NewsSpot">
 Albay Muammer Kaddafi’yi devirmek için 6 ay süren iç savaşta en az 30 bin kişinin öldüğü belirtildi.
</font>
<font class="newsDetail">
 <p>
  İlk kez resmî olarak açıklanan bu rakam hastane kayıtları, yerel yetkililer ve isyancıların komutanlarından alınan bilgilerle hesaplandı. Muhaliflerin Ulusal Geçiş Konseyi’nin Sağlık Bakanı Naci Bereket tam sayımın önümüzdeki haftalarda tamamlanacağını, nihai ölü ve yaralı sayısının ise bu rakamlardan daha yüksek olacağını tahmin ettiklerini kaydediyor. Bereket’e göre ölülerin yarısını Kaddafi’ye bağlı savaşçılar oluşturuyor. Bereket, ülkenin batısındaki Kaddafi kontrolündeki bazı bölgelerden ve Trablus’tan alınan rakamların ise 30 bin rakamına dâhil edilmediğini vurguluyor. Muhalif savaşçılar Trablus’a 21 Ağustos’ta girmiş ancak çatışmalar bir haftadan fazla sürmüştü. Trablus’ta en az 1700 muhalif savaşçının ve 100 sivilin öldüğü tahmin ediliyor. Halihazırdaki 50 bin yaralıdan 20 bininin ise durumunun ciddi olduğu bildiriliyor.
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-30456-285-kaddafiden-kurtulmanin-bedeli-30-bin-olu.html), [web.archive.org (arşiv bağlantısı)](http://web.archive.org/web/20111015151656/http://aksiyon.com.tr:80/aksiyon/haber-30456-285-kaddafiden-kurtulmanin-bedeli-30-bin-olu.html)
