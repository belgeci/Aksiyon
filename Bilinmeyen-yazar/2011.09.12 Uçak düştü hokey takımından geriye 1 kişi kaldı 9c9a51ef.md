# Uçak düştü, hokey takımından geriye 1 kişi kaldı

*Bilinmeyen-yazar 2011.09.12*

<font class="agenda2NewsSpot">
 Rusya geçen hafta trajik bir uçak kazasıyla sarsıldı. Ülkenin en güçlü  buz hokeyi takımlarından Lokomotiv Yaroslavl’ı taşıyan YAK-42 tipi yolcu  uçağı kalkış sırasında düştü.
</font>
<font class="newsDetail">
 <p>
  Rusya Acil Durum Bakanlığı, uçakta bulunan 47 kişiden 45’inin öldüğünü açıkladı. Volga Nehri kıyısına düşen ve ikiye bölünen uçaktaki yolculardan Rus buz hokeyci Alexander Galimov ile bir mürettebat yaralı kurtuldu. Lokomotiv Yaroslavl’ın Belarus’un Dinamo takımıyla oynamak için Minsk’e gittiği öğrenildi. Moskova’nın 300 kilometre kuzeydoğusunda bulunan Yaroslavl Havaalanı’ndan kalkarken düşen uçakta Galimov hariç tüm takım oyuncularının hayatını  kaybetmesi ülkeyi yasa boğdu. Bu yıl üçüncüsü düzenlenen Küresel Politika Forumu’na katılmak üzere Yaroslavl şehrine gelen Cumhurbaşkanı Abdullah Gül de Rus mevkidaşı Dmitri Medvedev’le birlikte ölenlerin anısına oluşturulan platforma karanfil koyarak saygı duruşunda bulundu. (Faruk Akkan / Yaroslavl)
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-30457-285-ucak-dustu-hokey-takimindan-geriye-1-kisi-kaldi.html), [web.archive.org (arşiv bağlantısı)](http://web.archive.org/web/20111015153137/http://aksiyon.com.tr:80/aksiyon/haber-30457-285-ucak-dustu-hokey-takimindan-geriye-1-kisi-kaldi.html)
