# Hava’da ‘Bulut’ varmış meğer!

*Bilinmeyen-yazar 2011.10.17*

<font class="agenda2NewsSpot">
 Emekli Hava Yarbay E.O.’nun Ankara Cumhuriyet Başsavcılığı’na 1 Aralık 2010’da yaptığı başvurunun kat ettiği yol hedefe varmak üzere.
</font>
<font class="newsDetail">
 <p>
 </p>
 <p>
  1987-1997 yılları arasında uygulanan ‘irtica ile mücadele’ gerekçeli ihraç sorgulamalarının ‘işkence’ niteliği taşıdığı tescilli bir hakikat artık. Hava Kuvvetleri’ne bağlı kışlalarda sahnelenen olaylar 28 Şubat sürecinde de bir hayli yoğunlaşmıştı. Yasa dışı işlemin adı “Bulut Projesi”. Necip Torumtay’ın Genelkurmay 2’nci Başkanlığı döneminde vizyona konulmuş. Projecilerden birkaç isim: Balyoz sanığı emekli istihbaratçı Albay Hakan Büyük; İnternet Andıcı tutuklusu emekli Albay Fuat Selvi ve Yunanistan’a harekat planlarını sattığı ileri sürülen istihbaratçı Yüzbaşı Mehmet Barut… Mağdur yarbayın dosyası görevsizlik kararıyla Hava Kuvvetleri Komutanlığı Askerî Savcılığı’na iletiliyor. Askerî Savcı Hava Hâkim Binbaşı Ali Fuat Kumral, E.O. hariç işkenceye maruz kalan 53 subay ve astsubayı dinliyor. İrticayla, suçlanan askerler 28 günlük oda hapsinde yaşadıklarını bir bir anlatıyor. Öyle bir oda ki, camları kontrplakla kapalı. Tavanındaki lamba 24 saat açık. İçinde birer yatak, sandalye ve masa var. Kendilerine ‘irticai faaliyetlere karıştıkları’ için hapsedildikleri bildirilmiş. 7 günlük sorgunun ardından yalan makinesine bağlanmışlar. Askerî savcı olayın, “TCK’da işkence ve kötü muameleyi yasaklayan hükümler çevresinde değerlendirilmesi gerektiği” kanaatine vararak, 5 Ekim 2011 tarihinde dosyayı yeniden Ankara Cumhuriyet Başsavcılığı’na gönderiyor. Öte yandan şüphelilerin çoğu emeklidir ve 353 sayılı kanunun 17’nci maddesi uyarınca askerî mahkemeler bu konularda görevsizdir. Bu arada 26 yıldır Savunma Sanayii Müsteşarlığı’nda çalışan Elektronik Mühendisi Ahmet Necip Boynueğri, 1998-2002 dönemindeki askerî ihalelerin kanunlara aykırı ve keyfî gerçekleştiğini iddia ederek 11 emekli komutanın yargılanmasını istiyor.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30720), [web.archive.org (arşiv bağlantısı)](http://web.archive.org/web/20111021072634/http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30720)
