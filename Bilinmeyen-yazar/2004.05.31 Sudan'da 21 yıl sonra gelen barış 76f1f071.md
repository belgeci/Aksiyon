# Sudan'da 21 yıl sonra gelen barış

*Bilinmeyen-yazar 2004.05.31*

<div>
 <p>
  <font>
   Afrika kıtasının en uzun iç savaşının yaşandığı Sudan"da barış umudu doğdu. Hükümet ve isyancı Sudan Halk Kurtuluş Ordusu (SPLA) gerillaları, kalıcı bir barışa ulaşılmasını sağlayabilecek anlaşmayı, üç belge halinde, geçen hafta imzaladı.
   <br/>
   <br/>
   Pazarlıkların uzaması sebebiyle gecikmeli olarak imzalanan anlaşma, kurulacak geçici ortak hükümette yetki paylaşımını düzenliyor ve tartışmalı üç bölgenin statüsünü tanımlıyor. Buna göre, iç savaşın sürdüğü Dağlık Nuba, Mavi Nil ve Abbai bölgelerinde güç dağılımı konusunda taraflar uzlaşmaya vardı. Kapsamlı bir çözümün zeminini oluşturacak çerçeve anlaşmasında, saldırılar yüzünden bir milyona yakın insanın evlerini terk etmek zorunda kaldığı Darfur bölgesiyle ilgili bir hüküm yer almadı.
   <br>
    <br>
     Sudan"daki iç savaş, ülkenin kuzeyinde yaşayan Müslüman-Arap topluluk ile güneyde yaşayan ve çoğunluğu Hıristiyan olan siyah Afrikalılar arasında yaşandı. 21 yıl boyunca hükümet güçleri ile güneyde özerklik isteyen asiler arasındaki iç savaşta şimdiye kadar 2 milyon insan hayatını kaybetti, 4 milyon kişi de evsiz kaldı. Ölümlerin büyük bir bölümü, savaşın sebep olduğu açlıktan kaynaklandı. Uluslararası yardım kuruluşları, bölgedeki insani felaketin durdurulması için Birleşmiş Milletler Güvenlik Konseyi"ni duruma müdahale etmeye çağırmıştı.
     <br>
      <br>
       Taraflar arasındaki görüşmeler iki yıldır sürüyordu. Zaman zaman tıkanan ve yeniden başlatılan görüşmelerde ortak bir ordu oluşumu ve gelecekte Sudan"ın güneyinin bağımsızlığı için bir referandum düzenlenmesi konularında zaten uzlaşma sağlanmıştı. Devlet ile dinin ayrılması, zengin petrol kaynaklarının paylaşımı konularında da anlaşma imzalanmıştı.
       <br>
        <br>
         Özellikle ABD, ülkenin zengin petrol kaynaklarını kullanabilmek ve Sudan"ın teröre destek veren ülkeler listesinden çıkarılabilmesi için taraflar üzerinde büyük baskı uygulamıştı. Sudan iç savaşa rağmen yılda yaklaşık iki milyar dolar değerinde 300 bin varil ham petrol üretiyor. Sudan"ın güneyinde faaliyet gösteren yardım kuruluşları, Sudan hükümeti ile asiler arasında varılan çerçeve anlaşmanın halkın durumunu iyileştireceğini tahmin etmiyor. Mali yardımlar ancak barış anlaşması hazırlanıp imzalandıktan sonra serbest bırakılacak. Bölgeye toplam milyonlarca dolarlık yeniden imar yardımı akması bekleniyor.
         <br/>
         <br/>
         Sudan"ı bekleyen bir başka sorun ise komşu ülkelerde ve diğer kıtalarda evlerine dönmek için bekleyen beş yüz binden fazla mülteci. Ülke içindeki mültecilerin sayısının ise 3 ila 4 milyon olduğu tahmin ediliyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2368 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11551), [web.archive.org (arşiv bağlantısı)](http://web.archive.org/web/20060117234106/http://aksiyon.com.tr:80/yazdir.php?id=11551)
