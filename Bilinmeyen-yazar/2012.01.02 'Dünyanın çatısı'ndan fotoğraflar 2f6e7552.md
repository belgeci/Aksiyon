# ‘Dünyanın çatısı’ndan fotoğraflar

*Bilinmeyen-yazar 2012.01.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fransız fotoğrafçı Matthieu Palley’in yolu 2000 yılında, bir zamanlar İpek Yolu’nun güzergâhında bulunan, Küçük Pamir’e düşer.
  </font>
 </div>
 <div id="newsText">
  <font class="detail-text">
   <p class="MsoNormal">
    Burada Afgan Kırgızları ile ilk kez karşılaşır ve hayati bir karar alır. Önce bu topluluğu tanımak için 2008 ve 2011 yıllarında kışın tam ortasında yola koyularak donmuş Wakhan Nehri’nden yukarıya çıkar ve kamplarına gider. Çin sınırına kadar yürür ve Kırgızların yaşadıkları olağanüstü şartları resimler. Bu başlangıcın ardından 12 yıl Asya’da yaşayacaktır. Yakın geçmişte İstanbul’a yerleşen sanatçı Géo ve National Geographic gibi dergiler için çalışmakta. Palley, coğrafi konumu sebebiyle “Dünyanın çatısı” olarak adlandırılan bir bölgede yaklaşık 10 yıl süren sıra dışı deneyim ve tanıklığını Fransız Kültür Merkezi’nde fotoğrafseverlerle paylaşacak. ‘Dünyanın çatısında unutulanlar’ sergisi çok fazla bilinmeyen Kırgız göçebelerinin, dünyanın en ıssız köşelerinden birinde, Afganistan’ın Wakhan geçidinin sınırlarındaki hikâyesini ve günlük hayatını anlatıyor. Dünyanın en yüksek dağ zincirinin kenarında bulunan, kurak ve yabani platonun yer aldığı Küçük Pamir, coğrafi konumu sebebiyle “Dünyanın Çatısı” olarak adlandırılıyor. Yerden 4200 metre yükseklikte yaşayan yaklaşık 1000 kişilik topluluk mutlak mahrumiyet içinde hayat mücadelesi veriyor. Sergi 22 Şubat-31 Mart tarihleri arasında İstanbul Fransız Kültür Merkezi’nde görülebilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=4BF754846FCC7421CE0891AFFCDAC966?newsId=31470), [web.archive.org (arşiv bağlantısı)](http://web.archive.org/web/20120128164145/http://aksiyon.com.tr:80/aksiyon/newsDetail_getNewsById.action;jsessionid=4BF754846FCC7421CE0891AFFCDAC966?newsId=31470)
