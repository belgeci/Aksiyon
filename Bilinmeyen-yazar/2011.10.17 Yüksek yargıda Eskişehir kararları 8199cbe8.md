# Yüksek yargıda Eskişehir kararları

*Bilinmeyen-yazar 2011.10.17*

<font class="agenda2NewsSpot">
 Eskişehir’deki Yargıtay zirvesinde alınan kararlar pratiğe geçirilebilirse adaletin tecellisini engelleyen gecikme hastalığı şifaya kavuşacak.
</font>
<font class="newsDetail">
 <p>
 </p>
 <p>
  Dile kolay tam 1 milyon 250 bin dosya hükme bağlanmayı bekliyor. Başkan Nazım Kaynak, Başsavcı Hasan Erbil ve daire başkanlarının 8 Ekim günü masaya yatırdığı kronik meselenin 3 yılda halli amaçlanıyor. 820 tetkik hâkimi yılda ortalama biner dosya inceleyecek. Hâkimler ve Savcılar Yüksek Kurulu (HSYK) 220 civarındaki yeni hâkim talebini karşılaşabilirse senede 1 milyon dava bitirilecek. Böylelikle hukuk dairelerindeki birikme 1,5; cezadakiler de 2 ila 3 yıl içinde ortadan kaldırılacak. Seferberliğe kursa gelen 300 yeni hâkimin katkısı da sağlanacak.
  <span>
  </span>
  Dairelere her yıl ortalama 600 bini aşkın temyiz davası ulaşıyor. Sayı bir sonraki yargı yılında yüzde 8 artıyor. 2010 performansı hukukta 346, cezadaysa 206 bin. 12 Eylül referandumu akabindeki Anayasa değişikliğiyle üye sayısı 250’den 387’ye çıktı. Yargıtay’da 630 tetkik hâkimi vardı. HSYK tetkiki 190 genç hâkimle takviye etti. Ayrıca kadroya yaklaşık 100 zabit katibi de katıldı. İş yükü sebebiyle devlet arşivlerine kaldırılan 100 bin dosya tozlu raflardan indirilerek Balgat’taki ek binaya taşındı. Zaman aşımı adli mekanizmadaki en sevimsiz sözcüklerden biri hiç şüphesiz . Geçen yıl 18 bin 585 dava bu yüzden düştü. Takviye öncesindeki tahminlere göre bu yıl 25 bin 27, 2012’de 32 bin 525, 2013’te 42 bin 295 ve 2014’te 54 bin 984 dosya aynı akıbete uğrayacaktı. Şu anda bu dosyalara öncelik veriliyor. Bundan böyle arşive iş gönderilmeyecek. Mahkemelerden gelen evraklar derhâl okunmaya başlanacak.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30721), [web.archive.org (arşiv bağlantısı)](http://web.archive.org/web/20111021072640/http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30721)
