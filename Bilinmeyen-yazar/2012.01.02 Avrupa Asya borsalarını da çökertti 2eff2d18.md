# Avrupa, Asya borsalarını da çökertti

*Bilinmeyen-yazar 2012.01.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2011 yılı, dünyanın hemen her bölgesindeki borsalar için kâbus yılı oldu. Avrupa’daki borç krizi sebebiyle Batı piyasaları büyük çöküşler yaşarken, dünyanın geri kalan bölgelerindeki borsalar da bundan payını aldı.
  </font>
 </div>
 <div id="newsText">
  <font class="detail-text">
   <p class="MsoNormal">
    Türkiye’de İMKB ciddi düşüş gösterdi. Yılın son gününü 51.267 puandan kapatan İMKB-100 endeksinin yıllık kaybı yüzde 22,3’ü buldu. İMKB-100 endeksi, 2010 yılını 66.004 puanla tamamlamıştı.
   </p>
   <p class="MsoNormal">
    Reel kayba baktığımızda da, borsanın 2011’de en fazla zarar ettiren yatırım aracı olduğunu görüyoruz. İMKB 100 endeksinde kasım sonu itibariyle enflasyondan arındırılmış (yıllık) kayıp yüzde 27,97. Aralıktaki zarar muhtemelen daha da yüksek olacak.
   </p>
   <p class="MsoNormal">
    Avrupa’nın yıl sonu verileri, bu yazıyı yazdığımız esnada henüz netleşmediği için kesin bir şey söylemek zor ama düşüşlerin 2008 küresel krizinden bu yana yaşanan en büyük kayıplar olduğu muhakkak.
   </p>
   <p class="MsoNormal">
    Asya borsaları da Avrupa kadar olmasa da önemli gerilemeler yaşadı. Krizden uzak olmalarına rağmen yüksek oranda değer kaybetmeleri dikkat çekici.
   </p>
   <p class="MsoNormal">
    Asya’nın önde gelen borsalarındaki düşüşler yüzde 20 dolayında. Hong Kong Borsası’nda Hang Seng Endeksi’nin yıllık kaybı yüzde 20, Şanghay Borsası’nda SE Composite Endeksi’nin yüzde 21,7 ve Tokyo Borsası’nda Nikkei 225 Endeksi’nin kaybı da yüzde 17,3.
   </p>
   <p class="MsoNormal">
    Tahminler, Avrupa’daki fırtına durmadığı takdirde 2012 yılının da, dünyadaki bütün borsalar için kritik ve zor bir yıl olacağı yönünde.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31477-avrupa-asya-borsalarini-da-cokertti.html), [web.archive.org (arşiv bağlantısı)](http://web.archive.org/web/20120408181012/http://www.aksiyon.com.tr:80/aksiyon/haber-31477-avrupa-asya-borsalarini-da-cokertti.html)
