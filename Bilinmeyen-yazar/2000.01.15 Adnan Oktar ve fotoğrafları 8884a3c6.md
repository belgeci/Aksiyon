# Adnan Oktar ve fotoğrafları

*Bilinmeyen-yazar 2000.01.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son zamanlarda Hürriyet gazetesinin, BAV Başkanı Adnan Oktar'a yönelik hummalı bir kampanya başlattığı gözden kaçmıyor.
  </font>
 </div>
 <div id="newsText">
  <font class="detail-text">
   Adnan Oktar ile ilgili, habercilik etiğine pek uygun olmayan ifadeler kullanan Hürriyet gazetesi en son Adnan Oktar ile bazı isimleri yanyana getirerek yıpratma yoluna gitti. Bu arada MHP İstanbul Milletvekili Mehmet Gül'ün ismi de Adnan Oktar ile yanyana getirilmek istendi. Gerçek şu ki bu tür çabaların politik yönleri olduğu gözden kaçmıyor. Çünkü bu mantıkla gidilirse Mehmet Gül'den çok daha önemli görevlerde ve konumlarda bulunmuş bir çok ünlü isim de zor durumda kalabilir. Örnek vermek gerekirse Kara Kuvvetleri eski Komutanı Emekli Orgeneral Necdet Öztorun'un Adnan Oktar ile el sıkışırken çekilmiş bir fotoğrafı bulunuyor. Bu son derece doğaldır çünkü BAV şu ana dek Atatürk ile ilgili yüzlerce konferans ve panel düzenlemiş. Bunlardan birine de konuşmacı olarak Necdet Öztorun'un katılmış olması son derece normal. Bu isimleri çoğaltmak mümkün. Son zamanlarda sıkça duyduğumuz Cemal Kutay'ın da Oktar'la çekilmiş son derece samimi bir fotoğrafının bulunduğunu ekleyelim. Bir dönem Dışişleri Bakanlığı  yapmış Emekli Büyükelçi Vahit Halefoğlu'nun da fotoğrafı bulunuyor Adnan Oktar'la. Bu arada İmren Aykut, Yaşar Topçu gibi bakanlık yapmış politikacılarla çekilmiş çok samimi fotoğrafları var Adnan Oktar'ın.
   <br/>
   <br/>
   Sizin anlayacağınız bu mantıkla gidilirse Cumhurbaşkanımız Süleyman Demirel de zor durumda kalabilir. Çünkü sayın Demirel'in Oktar'ın talebeleriyle oldukça samimi bir fotoğrafı bulunuyor. Bahsettiğim fotoğraflar bu hafta BAV'ın yayınladığı bir kitapçıkla basına tanıtıldı. Önümüzdeki günlerde Harun Yahya'nın Adnan Oktar olduğu bilgisini birinci haber olarak veren medya bu fotoğraflara kuşkusuz büyük ilgi gösterecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5732-adnan-oktar-ve-fotograflari.html), [web.archive.org (arşiv bağlantısı)](http://web.archive.org/web/20140115020713/http://www.aksiyon.com.tr:80/aksiyon/haber-5732-adnan-oktar-ve-fotograflari.html)
