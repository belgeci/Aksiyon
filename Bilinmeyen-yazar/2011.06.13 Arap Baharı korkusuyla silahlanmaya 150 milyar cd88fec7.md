# Arap Baharı korkusuyla, silahlanmaya 150 milyar $

*Bilinmeyen-yazar 2011.06.13*

<font class="agenda2NewsSpot">
 Arap Baharı’na karşı en güçlü direnişi gösterecek ülke olarak görülen Suudi Arabistan, muhtemel isyan ve gösterilere karşı silahlanıyor.
</font>
<font class="newsDetail">
 <p>
  <p class="MsoNormal">
   Silah alımı için 150 milyar dolarlık bütçe ayıran kraliyet rejimi, güvenlik güçlerinde de 120 bin kişilik artırıma gidiyor. Bu artışla muhtemel isyanlar bastırılması ve sınırların daha güvenli hale getirilmesi amaçlanıyor. Yemen’deki isyanı endişeyle izleyen Riyad’ın silahlanma paketi içinde 1.000 adet yeni nesil tank, 250 yeni savaş uçağı, yeni füze savunma sistemleri ve savaş gemileri yer alıyor. Silahlanma ve askerî eğitim konularında ABD ile çok yakın ilişki içinde bulunan S. Arabistan, yüzde 25’ine sahip olduğu dünya petrol rezervlerinden yıllık 250 milyar dolar kazanıyor. Pek çok hizmetin bedava sunulduğu ülkede halkın yönetime bayrak açması muhtemel görülmüyor. Ancak tüm önlemlere rağmen tedbiri elden bırakmayan yönetimin en küçük bir gösteri teşebbüsünü dahi sert bir şekilde bastırması bekleniyor. (Cumali Önal/Kahire)
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-29652-11-arap-bahari-korkusuyla-silahlanmaya-150-milyar.html), [web.archive.org (arşiv bağlantısı)](http://web.archive.org/web/20110811084012/http://aksiyon.com.tr:80/aksiyon/haber-29652-11-arap-bahari-korkusuyla-silahlanmaya-150-milyar.html)
