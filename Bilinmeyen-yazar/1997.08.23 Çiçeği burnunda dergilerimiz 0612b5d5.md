# Çiçeği burnunda dergilerimiz

*Bilinmeyen-yazar 1997.08.23*

<font class="agenda2NewsSpot">
 Ağustos ayında 8. sayısı çıkan "Hece" dergisi, aylardır sabırla sürdürdüğü  yayın politikasıyla istikrarlılığını isbatladı.
</font>
<font class="newsDetail">
 Bir edebiyat dergisine yakışan sadelikteki sayfa düzeni ve kapak tasarımıyla dikkat çeken Hece, sayfalarında yer verdiği şiir, öykü, eleştiri, makale gibi nitelikli edebiyat ürünleriyle de göz dolduruyor; okuyucusunu ciddiye alıyor. Dergi, son sayısında yer alan "ilk altı sayı için fihrist eki"yle de ciddi ve sistemli bir yayıncılık anlayışını sürdüreceğinin sinyallerini verdi. Böylelikle Heceseverler, ellerinde bulunan sayılardan daha kolay ve hızlı bir şekilde istifade edebilecekler.
 <br/>
 <br/>
 10. sayısı yayınlanan çiçeği burnunda diyebileceğimiz edebiyat dergilerimizden biri de Şehrengiz. Sınırlı sayfa sayısına rağmen yazı türü çeşitliliğiyle bu eksikliğini kapatıyor. Dergi sayfalarında bugüne kadar 45'in üzerinde imzaya yer verilmiş. Son sayısını "Ağustosböceği çaldısazbütünyaz" alegorisiyle yayınlayan Şehrengiz'de "Ahmet Midhat olsa idim", "Çan çin çon" ve "Yine üzgünlük"  isimli çalışmalar dikkat çekiyor bu ay. Ama siz siz olun niyetinize önceki sayıyı da ekleyin. "Halbuki aşk başka ne olsundu hayatın mazereti" konulu 9. sayı analiz, hüzün, anlam ve kaygısızlık kokan yaklaşımı, şairlerden seçkileri, aşk üzerine denemeleri, Türkçe ve İngilizce çevirileri ile vazgeçilemez olacağının sinyallerini verir gibiydi. Hakan Arslanbenzer'e ayrıca saygılar...
 <br/>
 <br/>
 Diğerlerine nazaran şiirden çok incelemearaştırma türündeki örneklere yer veren Kültür Dünyası'nın 4. sayısında ise kültür ve medeniyet ilişkisini irdeleyen Prof. Dr. Ahmet Yüksel Özemre, kültür değişmelerinin, açık toplumda hızlı, kapalı toplumlarda ise daha yavaş ilerlediğine işaret ediyor. Olcay Yazıcı da, "Erdemle eşya arasında sarkaçlanan insan" yazısında bir çözülme analizi yaparak, "İnsanlar, olmakla yokolmak endişesini duydukları an, toparlanış gerçekleşecektir" hükmüne varıyor. Nazir Akalın ise, Necip Fazıl Kısakürek'in polemiklerindeki sert ve keskin üsluba dikkat çekiyor.
 <br/>
 <br/>
 Ankara'da çıkartılan Son Duvar her ne kadar aylık bir dergi olduğunu iddia ediyorsa da elimizde TemmuzAğustos aylarında yayınlanmış olan 5. sayısı bulunuyor. Edebiyat dergilerinin periyodik olarak üzerinde önemle durmaları gereken "kitap kültürü" konusuna, Son Duvar çok etkileyici bir deneme  ile katkıda bulunmuş. Talat S. Halman'ın kaleme aldığı "Babilonya'dan Siberkütüphanelere adlı yazıda girmekte olduğumuz siberuzay çağında kitap ve kütüphanelerin acı ama gerçek durumları ortaya konuyor. Dergide çizgiroman ve videoklip gibi modern çağın yeni sanat dalları ile ilgili yazılara da yer verilmiş.
 <br/>
 <br/>
 Ağustos ayında 4. sayısını yayınlayan Endülüs Dergisi, "Haydi Işığa" altbaşlığıyla okuyucuları edebiyat, sanat ve kültür dünyasına çağırıyor. Derginin son sayısında yer alan Nejat Turhan'ın sanat ve bilim üzerine yazdığı yazıda "hakikati ararken bilimadamından ziyade sanatçıya kulak vermek gerektiği" düşüncesi savunuluyor. Turhan'a göre bunalımlarımızın, sıkıntılarınımızın çözümlerini aptalca sosyolojik, psikolojik tahlillerden ziyade, o sıkıntıları en uç noktada duyan ve yaşayan ediplerimizin eserlerinden hareketle bulabiliriz. Endülüs Dergisi şimdiden 7. sayısının hazırlıklarına başlamış. "Işığa Doğru" adını taşıyan ve Hz. Muhammed (S.A.V) Özel Sayısı olarak düşünülen bu sayı için edebi yazı niteliğine uygun tüm yazıları bekliyorlar. Ayrıca bu özel sayıyı Türkçe, Almanca, İngilizce, Özbekçe, Arapça olmak üzere beş dilde yayınlamayı düşünüyorlar.
 <br/>
 <br/>
 Dergiler bilgi, yaşanım ve sezginin nefes aldığı pencere, ağustos ayında da böyle bu da...
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-2900-12-cicegi-burnunda-dergilerimiz.html), [web.archive.org (arşiv bağlantısı)](http://web.archive.org/web/20110131110509/http://www.aksiyon.com.tr:80/aksiyon/haber-2900-12-cicegi-burnunda-dergilerimiz.html)
