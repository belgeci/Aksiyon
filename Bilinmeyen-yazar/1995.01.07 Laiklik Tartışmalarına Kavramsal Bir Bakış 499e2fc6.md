# Laiklik Tartışmalarına Kavramsal Bir Bakış

*Bilinmeyen-yazar 1995.01.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de çok sık tartışılmasına ve polemik mevzuu olmasına rağmen, sekülerleşme, sekülarizm ve laiklik arasında çok ciddi bir kavram kargaşasının yaşandığı bir gerçek. Dr. Nuray Mert'in geçtiğimiz günlerde yayınlanan, "Laiklik Tartışmasına Kavramsal Bir Bakış, Cumhuriyet Kurulurken Laik Düşünce" isimli çalışması bu kargaşaya açıklık kazandırmak düşüncesiyle kaleme alınmış.
  </font>
 </div>
 <div id="newsText">
  <font class="detail-text">
   Mert'in doktora çalışmasının sadeleştirilmiş bir özeti olan kitap, bu konuda gerçekten kaynak olma özellikleri taşıyor.
   <br/>
   <br/>
   Dr. Mert, hayata yön veren düşüncenin ve referans kaynağının din olmaktan çıkıp, dünya olmaya başlaması olarak nitelediği sekülerleşmenin, Türkiye'de Batılılaşma ile birlikte başladığını belirtiyor. Ancak, Türkiye'de sekülerleşme değil, sekülarizmin yaşandığını ifade ediyor. Sekülarizmi de, "Tarihi süreç olmaktan uzaklaşarak, geleneksel toplumsal yapı ve düşünce sistemini modernleştirme amacı doğrultusunda seküler/modern değerlere duyulan siyasal/düşünsel bağlılık ve bu amaçla izlenen siyasetler olarak" tanımlıyor.
   <br/>
   <br/>
   Yazarın, eserinde gözardı ettiği önemli bir eksiklik ise, siyasal/toplumsal/bireysel yaşamı "vahyî" bir bütün olarak sunan Islam'la, sanki aynı "vahyî" düstur ve uygulamaları içeriyormuş gibi Hıristiyanlığı ortak sekülerleşme sürecinde ele alması. Eserin okuyucuyu sıkması muhtemel ikinci kusuru ise, Mert'in belirtmesine rağmen, özellikle giriş kısmının akademik bir çalışmanın ağırlığından ve muğlaklığından kurtarılamamış olması.
   <br/>
   <br/>
   (Laiklik Tartışmalarına Kavramsal Bir Bakış / Dr. Nuray Mert / Bağlam Yayınları)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=449), [web.archive.org (arşiv bağlantısı)](http://web.archive.org/web/20140109233407/http://www.aksiyon.com.tr:80/aksiyon/newsDetail_getNewsById.action?newsId=449)
