# Sen de mi Çekirge?

*Bilinmeyen-yazar Bilinmeyen-tarih*

<div>
 <p>
  <font>
   Uzanlar"la ilgili haber yazmaktan, hatta bunu söylemekten bile bıktık. Ama gelişmelere de gözü kapalı kalamayacağımız için bu hafta da Uzanlar"ı boş geçmiyoruz. Şişli Nöbetçi 2. Asliye Ceza Mahkemesi, İmar Bankası"nın eski yöneticileri Kemal Uzan ve Yavuz Uzan hakkında gıyabi tutuklama kararı verirken, Hakan Uzan ve Bahattin Uzan hakkındaki gıyabi tutuklama istemini reddetti.
   <br/>
   <br/>
   RTÜK tarafından verilen bir aylık kapatma süresi dolan gruba bağlı televizyon kanalları yayınlarına başlarken, Star gazetesinde toplu istifalar yaşandı. Son dönemde her olaya Genç Parti"nin bakış açısıyla yaklaşan ve partinin yayın organı haline gelen Star gazetesi, Genç Parti lideri Cem Uzan"ı memnun etmemiş olacak ki, Uzan, tüm çalışanların önünde Star Gazetesi Genel Yayın Yönetmeni Fatih Çekirge"yi ailesini yeterince savunmamakla suçladı. Uzan"ın ağır konuşmasından sonra Fatih Çekirge ile birlikte Yazı İşleri Müdürü Yılmaz Özdil ve İskender Baydar istifalarını verdi. Star"daki istifa zincirine Ankara Temsilcisi Murat Çelik, Ekonomi Müdürü Kadir Kılıçparlar, Spor Müdürü Meriç Tunca"nın ardından gazetenin köşe yazarı kadrosundaki Erdal Bilallar ile Damga Gazetesi eski Yayın Yönetmeni Kenan Sönmezler de katıldı. Star Televizyonundaki programda Uzan grubunu savunmasıyla dikkat çeken Star gazetesi yazarı ve Genç Parti milletvekili adayı Cevher Kantarcı da ayrılanlar arasındaydı. Gazete"den daha önce de Umur Talu ve AK Parti Adana Milletvekili Ömer Çelik istifa etmişti.
   <br/>
   <br/>
  </font>
 </p>
 <p>
  <font>
   (Bu yazı 775 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2909), [web.archive.org (arşiv bağlantısı)](http://web.archive.org/web/20050130173401/http://www.aksiyon.com.tr:80/yazdir.php?id=2909)
