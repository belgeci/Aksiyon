# Atalarımız can verdi

*Bilinmeyen-yazar 2001.06.09*

<div>
 <p class="spot">
  Başkaları aslı olmayan konularda haklı olduklarını kanıtlamak için uzun mesailerini ve milyonlarca dolarlarını harcarken, bizler gerçekleri ortaya çıkarmak için neyimizi feda ediyoruz acaba? Atalarımızın, canlarını feda ederek kazandıkları Yavru Vatan'ı şimdi birilerinin masa başında almaya çalıştıklarını anlaması gerekenler ne zaman anlayacaklar diye merak ediyorum.
 </p>
 <p class="metin">
 </p>
 <p class="metin">
  Ölüm köyleri takibimizde
 </p>
 <p class="metin">
  'Çanakkale'nin ölüm köyleri' yazınızı okudum. Daha önceden de bilgi sahibi olduğumuz bu konuda sizin de yazınızı referans göstererek Çanakkale İl Sağlık Müdürlüğü'ne gerekli talimatı verip bilgileri ilettim. Konu halihazırda incelenmektedir. Sonuçlar hakkında da sizleri bilgilendireceğimi bilmenizi isterim. İlginiz için teşekkürü bir borç bilirim. Sevgi ve saygılarımla...
 </p>
 <p class="metin">
  Prof. Dr. Sadık KIRBAŞ /
 </p>
 <p class="metin">
  Çanakkale Milletvekili
 </p>
 <p class="metin">
 </p>
 <p class="metin">
  Ahmet Altan ile ilgili röportajından dolayı Muhsin Öztürk'e teşekkür ediyor, can alıcı sorularından dolayı tebrik ediyorum. Özellikle yazarı düşünmeye sevkedecek sorular çok hoş ve akıllıca. Bir Aksiyon abonesiyim ve tanıdığım herkesi abone yapmaya çalışıyorum. Böyle kaliteli yazılar bu açıdan gerçekten işimi çok kolaylaştırıyor.
 </p>
 <p class="metin">
  Şamil Şen
 </p>
 <p class="metin">
 </p>
 <p class="arabaslik">
  Yavru Vatan masada verilmez
 </p>
 <p class="metin">
  Dışa açılma adına ülkemizin yaptığı her hamlede önümüze bir engel olarak çıkartılan ve arkasında aleyhimize hangi planların hazırlandığı bilinmeyen Kıbrıs Meselesi konusunda üzerinize düşeni yaptığınız için teşekkür ediyorum. Başkaları aslı olmayan konularda haklı olduklarını kanıtlamak için uzun mesailerini ve milyonlarca dolarlarını harcarken, bizler gerçekleri ortaya çıkarmak için neyimizi feda ediyoruz acaba? Atalarımızın, canlarını feda ederek kazandıkları Yavru Vatan'ı şimdi birilerinin masa başında almaya çalıştıklarını anlaması gerekenler ne zaman anlayacaklar diye merak ediyorum. Bu gibi aydınlatılmamış konularda toplumu bilgilendirmeye devam etmenizi temenni ediyorum.
 </p>
 <p class="metin">
  Selamettin Acar / Eskişehir
 </p>
 <p class="metin">
 </p>
 <p class="metin">
  FB'li misiniz?
 </p>
 <p class="metin">
  Geçtiğimiz haftalarda daha FB şampiyon olmadan FB ekini verdiniz. Oysa GS UEFA ve Süper Kupayı aldığında hiç bir ek vermemiştiniz. FB'nin ne ayrıcalığı var da siz FB eki verdiniz?
 </p>
 <p class="metin">
  Durdy Agayew
 </p>
 <p class="metin">
 </p>
 <p class="arabaslik">
  Röportajlar güzeldi
 </p>
 <p class="metin">
  Aksiyon'un internetteki sitesine göz atıyordum. Geçtiğimiz sayıda özellikle gözüme çarpan Okan Bayülgen ile yapılan röportaj oldu. Çok orijinal buldum. Abdülhamit Bilici'nin Prof. Ganseforth ile yaptığı röportajı da okudum. Çok öz ve seviyeli bir yazı...
 </p>
 <p class="metin">
  Fahrettin Yıldız
 </p>
 <p class="metin">
 </p>
 <p class="arabaslik">
  Bize ters geldi
 </p>
 <p class="metin">
  Derginizde her şey çok güzel hele Tırsak Taci'deki  yorumlar mükemmel. Keskin abiyi de kutlarım, o da çok başarılı. Ama gelin görün ki  Sinek'i yazan ablamızın seçtiği filmler ve yorumları dergimize göre değilmiş gibi sanki. O filmleri Aksiyon okuyucusuna duyurmak pek yakışmadı. Nihal ablaya meslek hayatında başarılar.
 </p>
 <p class="metin">
  Aydın Bağcı
 </p>
 <p class="metin">
 </p>
 <p class="arabaslik">
  Böyle işlere vesile olsanız
 </p>
 <p class="metin">
  Sevgili Peygamberimizin mübarek  naleynlerinin ortaya çıkmasına çok sevindim(k). Bunu Aksiyon'dan öğrenmek ayrı bir güzellik ama sizin de yazdığınız gibi haber, ilk önce Tarih ve Medeniyet dergisinde yayınlanmış. Eğer yanlış hatırlamıyorsam bundan bir kaç sene önce STV de yayınlanan "AYNA" haber programı da benzer şekilde bir çalışma yapmış ve "Asa—yı Musa ve Hz. İbrahim e ait olan" bazı kutsal emanetlerin gün yüzüne çıkmasına vesile olmuştu...
 </p>
 <p class="metin">
  Haberi ilk okuduğumda Aksiyon'un da böyle bir şeylere vesile olabileceğini düşündüm... Ne dersiniz, sizce de iyi olmaz mı?
 </p>
 <p class="metin">
  Zahit Usta / Çanakkale
 </p>
 <br/>
 <center>
  <a class="anaorta" href="http://web.archive.org/web/20020202074121/mailto:e-mail: aksiyon@aksiyon.com.tr">
   e-mail: aksiyon@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/340/okurhatti/1.htm), [web.archive.org (arşiv bağlantısı)](http://web.archive.org/web/20020202074121/http://www.aksiyon.com.tr:80/2001/340/okurhatti/1.htm)
