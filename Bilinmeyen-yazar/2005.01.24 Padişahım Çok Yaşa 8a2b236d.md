# “Padişahım Çok Yaşa”

*Bilinmeyen-yazar 2005.01.24*

<div>
 <p>
  <font>
   Sultan  3. Murad, oğlu Şehzade Mehmed’in sünnet düğünü için 1 yıl önceden emir verir. Osmanlı bir süredir savaşmamakta ve önemli bir etkinlik yapmamaktadır.
   <br/>
   <br/>
   Avrupa’da imparatorluğun ismi yeniden duyulsun ve saygınlık kazanılsın düşüncesiyle bu düğüne büyük önem verilmektedir. Düğün, yöneticilerin yabancı davetlilerin ve İstanbul halkının yoğun katılımıyla 1582 yılında gerçekleşir. 52 gün 52 gece süren törenlerde dosta-düşmana Osmanlı İmparatorluğunun büyüklüğünü göstermek amacıyla eğlenceden sanata her tür etkinlik düzenlenir. Ulufeler, ödüller dağıtılır, af çıkarılır. Nakkaş Osman, yönetimindeki kalabalık bir sanatçı ekibiyle düğünü resmeder. ‘Surname-i Humayun’ olarak adlandırılan eser, Osmanlı’nın ekonomik-sosyolojik-siyasal-kültürel  yaşamını da yansıtan önemli bir örnektir.
   <br>
    <br>
     Tuncay Takmaz’ın 15. kişisel sergisi  olan “Padişahım Çok Yaşa”  başlıklı sergide sanatçı, Osmanlı Sultanı 3. Murad’ın oğlu Şehzade Mehmed’in ünlü sünnet düğününü resmeden minyatür ustası Nakkaş Osman’ın ‘Surname-i Hümayun’undan (Düğün Kitabı) günümüze benzer bağlantılar kurarak yapmış olduğu resimlerini sergiliyor. Sanatçı eserlerinde, kendi resimsel diliyle minyatür sanatı geleneği  arasında yakınlıklar kuruyor. Günümüz Türkiye’sinde siyasal iktidarların içerisinde bulundukları hortumculuk, rüşvet, gösteriş, rüküşlük ve tıpkı Sultan 3. Murad’da olduğu gibi Avrupa’ya “önemli gözükme” törenleri sanatçının resimlerinin ana konusu.
     <br>
      <br>
       Sergi, 2 - 28 Şubat 2005 tarihleri arasında Teşvikiye İlayda Sanat Galerisi’nde.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1349 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19433), [web.archive.org (arşiv bağlantısı)](http://web.archive.org/web/20051102153831/http://aksiyon.com.tr:80/yazdir.php?id=19433)
