# Merhaba Deniz Baykal, merhaba CHPVOLE

*Bilinmeyen-yazar 2005.08.29*

<div>
 <p>
  <font>
   Şarkıcı Bülent Ersoy’un, Can Tanrıyar’ın hazırlayıp sunduğu Can’lı Hayat programında yaptığı bir açıklama sadece magazin dünyasının değil, Türk siyasetinin de bir numaralı konusu oldu. Ersoy’un ‘şu anda bir partinin genel başkanı’ diye tanımladığı kişinin CHP lideri Deniz Baykal olduğu ortaya çıktı.
   <br/>
   <br/>
   Ersoy’un iddiasına göre, 12 Eylül sonrasında geçimini avukatlık yaparak sağlayan Baykal, sahne yasağının kalkması için kendisinden o zamanın parasıyla 100 milyon istemiş, ancak garanti veremeyince iş anlaşması gerçekleşmemiş. Ankara Dedeman otelinin arkalarındaki bir ofiste yüz yüze yapılan görüşmeye mafya dünyasının İnci Baba lakaplı ismi Mehmet Nabi İnciler aracılık etmiş. Baykal, kesinlikle yüz yüze görüşme olmadığını savununca basın toplantısı düzenleyen Ersoy, olayla ilgili net mekân, saat ve şahit isimleri verdi. Bülent Ersoy’un Baykal hakkındaki açıklamaları kadar, bunları niçin şimdi yaptığı da tartışılıyor. Bu kimilerine göre ferdi bir çıkış, kimilerine göre ise ‘zaman ayarlı düğme’ olayı. Olay CHP’yi karıştırırken, Başbakan Yardımcısı ve Dışişleri Bakanı Abdullah Gül’den ilginç bir açıklama geldi. Deniz Baykal’ın ‘ciddi bir devlet adamı’ olduğunu söyleyen Gül, “Bu tip devlet adamlarını magazinleştirmenin doğru olmadığı kanaatindeyim” dedi.
   <br/>
   <br/>
  </font>
 </p>
 <p>
  <font>
   (Bu yazı 449 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=22405), [web.archive.org (arşiv bağlantısı)](http://web.archive.org/web/20051220004713/http://aksiyon.com.tr:80/yazdir.php?id=22405)
