# GENETİKTE ÇIĞIR AÇAN TÜRK PROFESÖR

*Bilinmeyen-yazar 2011.01.03*

<font class="agenda2NewsSpot">
 Genetik üzerindeki çalışmalarıyla bilinen Türk hekimi Prof. Dr. Murat Günel, çok önemli bir başarıya imza attı.
</font>
<font class="newsDetail">
 <p>
  <p class="MsoNormal">
   Günel’in son araştırmasını, dünyanın en prestijli bilim dergilerinden Science, “2010 yılının en büyük 10 buluşundan biri” ilan etti. Günel ekibiyle, DNA’da hücrenin yapıtaşı proteinleri kodlayan ve ‘ekson’ denilen 180 bin farklı bölgenin dizinini bir hafta süren tek deneyde çıkarmayı başardı. Geliştirdiği “Tüm Ekson Dizilenmesi” adlı teknolojiyi akraba evliliği sebebiyle beyin fonksiyonları bozuk dünyaya gelen Türk çocuklarda uygulayan Günel, WDR62 ismi verilen hastalık yapıcı geni keşfetti. Bu teknolojiyle daha pek çok hastalığın genetik şifresi çözülecek. Günel; buluşuyla hastalıklı genlerin çocuk henüz rahimdeyken belirlenip riskin ortaya konulabileceğini söylüyor: “Bu teknoloji birkaç yılda, kanser tedavisinin kanser türüne göre seçilmesinde önemli bir rol oynayacak. Kanserin yanı sıra kalp damar, şeker (diyabet), astım gibi diğer hastalıkların genetik risklerinin belirlenmesinde de büyük iş görecek.” 43 yaşındaki Günel, ABD’deki Yale Üniversitesi’nin Beyin Damar Hastalıkları Beyin Cerrahisi Bilim Dalı Başkanlığı ve Beyin Genetiği Programı Direktörlüğü görevlerini yerine getiriyor. 2008’de iki anevrizma genini bulan genç bilim adamını, genetik tıbbıyla uğraşan otoriteler ‘Dahi Türk’ diye nitelemişti. Günel bu araştırmasını, Amerikan hükümetinden 2004 yılında kazandığı 2 milyon dolarlık bursla gerçekleştirmişti. Türkiye’deki çok sayıda rektör o yıllarda bilimi rafa kaldırmış askerî ‘darbe tezi’ yazıyorlardı.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28304-genetikte-cigir-acan-turk-profesor.html), [web.archive.org (arşiv bağlantısı)](http://web.archive.org/web/20110109160644/http://www.aksiyon.com.tr:80/aksiyon/haber-28304-genetikte-cigir-acan-turk-profesor.html)
