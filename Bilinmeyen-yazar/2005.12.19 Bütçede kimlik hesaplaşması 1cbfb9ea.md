# Bütçede kimlik hesaplaşması

*Bilinmeyen-yazar 2005.12.19*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <!--- Resim Burada ---------->
  </p>
 </font>
 <font class="content">
  Türkiye’de son günlerde her taşın altından ‘kimlik tartışması’ çıkıyor. Bütçenin görüşüldüğü TBMM oturumunda bile ana konu dönüp dolaşıp alt-üst kimlik tartışmasına dayandı.
 </font>
 <p>
  <font class="content">
   CHP lideri Deniz Baykal, Başbakan Recep Tayyip Erdoğan’a bütçe görüşmelerinde de kimlik üzerinden yüklendi. Baykal’ın, “Türk üst kimliği Türkiye’nin kırmızı çizgisidir. Kuzey Irak’taki kırmızı çizgilere benzemez. Türkiye’de Türk milleti alt kimlik değildir. Bunu içine sindireceksin. Bunu içine sindiremeyen bir başbakan olamaz.” sözleriyle ‘Türk milleti’ ibaresini içine sindirememekle itham ettiği Erdoğan, “Elinize iyi ki çelik çomak verdik, oynamaya devam ediyorsunuz. Benim Türklüğümle oynamaya, bunu başka taraflara çekmeye hakkınız yok. Ağzınıza alamazsınız.” diye karşılık verdi. Erdoğan da Baykal’ı, Şemdinli’de başka, Ankara’da başka konuşmakla eleştirdi. CHP’nin 1999 tarihli ‘Demokratikleşme ve İnsan Hakları Raporu’nda geçen ‘TC vatandaşlarının taşımaları gereken tek ortak kimlik resmî siyasal kimlikleridir. Yani TC vatandaşı olmalarıdır. Başka kültürel kimlikler ve üst kimlikle çatışmamalıdır’ şeklindeki ifadeleri hatırlattı. Bunun üzerine Baykal, Erdoğan’a, kimlik tanımı yaparken Türk milletinden hiç bahsetmediğini söyledi. Erdoğan da, grup konuşmalarında Türk milleti kelimelerini ısmarlama söylemediğini belirterek, “Sizin iki raporunuzun bir yerinde bile Türk milleti ifadesi geçmiyor. Tereciye tere satmayın.” diye konuştu.
   <br>
    <br>
     Kimlik tartışmalarında başka bir boyut da dinin birleştiriciliği üzerineydi. Türkiye, ‘din çimento mudur, değil midir?’i de tartışıyor bir süredir. Erdoğan yine kendi sözleriyle başlayan bu tartışmalardaki eleştirileri, Atatürk’ün konuşmalarından örnek vererek bütçe görüşmelerinde de cevapladı. Kürsüden, ‘Söylev ve Demeçler’ kitabını gösteren Erdoğan, Atatürk’ün 1 Mayıs 1920’de Meclis’in açılışında yaptığı konuşmadan bir bölümü alıntıladı: “Meclis-i âlinizi teşkil eden zevat yalnız Türk, Kürt, Çerkez ve Laz değildir. Hepsinden mürekkep anasır-ı İslamiyedir.” Erdoğan hemen akabinde, “TC vatandaşlığı nedir Allah aşkına, Türk milleti değil mi? Siz vatandaşlığın içinin boş olduğunu söylüyorsunuz. Dinin birleştirici unsurlardan biri olduğunu söylediğimde niye rahatsız oluyorsunuz?” diye konuştu.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23062&yorum_id=1), [web.archive.org (arşiv bağlantısı)](http://web.archive.org/web/20060117140830/http://www.aksiyon.com.tr:80/detay.php?id=23062&yorum_id=1)
