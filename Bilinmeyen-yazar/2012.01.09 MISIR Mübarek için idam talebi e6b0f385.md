# [MISIR] Mübarek için idam talebi

*Bilinmeyen-yazar 2012.01.09*

<font class="agenda2NewsSpot">
 Halk isyanının bastırılması esnasında yaklaşık 850 kişinin ölümünden doğrudan sorumlu tutulan 83 yaşındaki devrik lider Hüsnü Mübarek’in idamı istendi.
</font>
<font class="newsDetail">
 <p>
  Mübarek, oğulları ve rejimin üst düzey isimlerinin yargılandığı davanın savcılarından Mustafa Hatir, gösterilerde ölen insanların ruhunun mahkeme salonu üzerinde dolaştığını söyledi. Hatir, Mübarek’le birlikte dönemin içişleri bakanı Habib el Adli ve diğer üst düzey 6 polis yetkilisinin de idam edilmesini talep etti. Geçen yıl 25 Ocak’ta başlayan ülke çapındaki gösteriler karşısında 11 Şubat’ta istifa eden 30 yıllık diktatör, görevini Mareşal Hüseyin Tantavi liderliğindeki Askerî Konsey’e bırakmak zorunda kalmıştı. Başsavcı Mustafa Süleyman ise Adli’nin Mübarek’in emirleri doğrultusunda göstericilerin üzerine gerçek kurşunlarla ateş edilmesini emrettiğini kaydederek Mübarek’in olup biten her şeyden sorumlu olduğunu vurguladı. (Cumali Önal/Kahire)
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31514-misir-mubarek-icin-idam-talebi.html), [web.archive.org (arşiv bağlantısı)](http://web.archive.org/web/20120118005723/http://www.aksiyon.com.tr:80/aksiyon/haber-31514-misir-mubarek-icin-idam-talebi.html)
