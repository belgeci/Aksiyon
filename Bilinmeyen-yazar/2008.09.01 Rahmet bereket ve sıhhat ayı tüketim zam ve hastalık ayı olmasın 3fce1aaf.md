# Rahmet, bereket ve sıhhat ayı; tüketim, zam ve hastalık ayı olmasın

*Bilinmeyen-yazar 2008.09.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Heyecanla beklediğimiz 11 ayın sultanı ramazan, bir kez daha kapımızı çaldı. Rahmet kapılarının sonuna kadar açıldığı bu mübarek ay boyunca hayır hasenât işleri yoğunlaşıyor, fakirler seviniyor, tasaddukta bulunanların malları bereketleniyor, vücutlar oruçla sıhhat buluyor.
  </font>
 </div>
 <div id="newsText">
  <font class="detail-text">
   Fakat son yıllarda ramazan, manevi boyutunun yanı sıra tüketim, zam ve hastalık gibi olumsuz şeylerle de gündeme geliyor. Özellikle gıda sektöründeki bazı fırsatçılar, ramazanı bir 'vurgun' ayı olarak değerlendirmek istiyor. Bu yüzden her ramazana zam tartışmalarıyla giriliyor. Ayrıca, özellikle televizyon reklamlarıyla toplum daha fazla tüketmeye yönlendiriliyor. Reklamlarda olan her şeyin ramazan sofralarında olması isteniyor. Buna paralel olarak iftar sofraları gittikçe zenginleşiyor. Kısa zamanda birçok şeyin tıka basa yenmesi de birtakım hastalıkları beraberinde getiriyor kaçınılmaz olarak.
   <br/>
   <br/>
   Elinizdeki ramazan ekini, bunları dikkate alarak hazırladık. Kapak dosyamızda bu ramazanda da gıda sektöründe zam olup olmayacağını sorguladık. Ayrıca, yardımlaşma derneklerinin ramazan ile ilgili çalışmalarına geniş yer ayırdık. ramazanın vazgeçilmez meyvesi hurma ile ilgili ilginç bir dosya hazırladık. Dosyayı okuyunca, hurmayı sadece ramazanda değil, yılın her ayı yemeniz gerektiğini öğreneceksiniz. Bu arada, ramazan ve sağlık konusunu atlamadık tabii… Ramazan ayında sıhhat bulmak isteyenlerin sağlık dosyalarımızı özellikle okumasını tavsiye ederiz.
   <br/>
   <br/>
   Rahmetli, bereketli ve sağlıklı bir ramazan dileğiyle…
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=6D71D7D9C16416FDBDF232C7DCA840DB?newsId=23053), [web.archive.org (arşiv bağlantısı)](http://web.archive.org/web/20131112130721/http://aksiyon.com.tr:80/aksiyon/newsDetail_getNewsById.action;jsessionid=6D71D7D9C16416FDBDF232C7DCA840DB?newsId=23053)
