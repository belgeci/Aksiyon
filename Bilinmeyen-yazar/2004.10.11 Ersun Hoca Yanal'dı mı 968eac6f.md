# Ersun Hoca Yanal'dı mı?

*Bilinmeyen-yazar 2004.10.11*

<div>
 <p>
  <font>
   Bu satırlar yazılırken Türkiye-Kazakistan maçı oynanmamıştı. Maç berabere bitse de, farklı galip gelinse de, hatta 3 puan kaybedilse de Hakan Şükür’ün A Milli Futbol Takımı Teknik Direktörü Ersun Yanal tarafından milli kadroya dahil edilmemesi anlaşılamaz bir karar.
   <br/>
   <br/>
   Hafta boyunca süren tartışmalarda da görüldü ki bu kararın teknikle, taktikle, sistemle ve yenilenmeyle alakası yok. Herhalde özel bir sebebi var. Bunu Allah’tan başka Yanal ve Şükür biliyor. İşi uzatmadan açıklasalar iyi olacak. Yoksa herkes işine geldiği gibi yorum yaparak durumdan faydalanmaya çalışıyor. En üzücü olanı da Hakan Şükür’ün inancıyla barışık yaşamasının polemik konusu yapılması. Söz ondan açılmışken Hakan’ın babasına da bir sözümüz var: Hakan adına konuşmayı bırakın artık!.. Kazakistan ve Danimarka maçlarından kötü sonuçlar alınması durumunda Yanal’ın, Hakan’ı kadroya dahil etmemesi de, bahane gösterilerek gönderilmesi gerektiğine ilişkin düşünceler de son derece sakıncalı. Nedense hep ya amacımızı aşıyoruz, ya anlatmakta sıkıntı çekiyoruz ya da gereğinden fazla büyütüyoruz.
   <br/>
   <br/>
  </font>
 </p>
 <p>
  <font>
   (Bu yazı 1546 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=16687), [web.archive.org (arşiv bağlantısı)](http://web.archive.org/web/20051218171732/http://aksiyon.com.tr:80/yazdir.php?id=16687)
