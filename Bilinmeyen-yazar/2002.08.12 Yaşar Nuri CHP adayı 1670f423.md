# Yaşar Nuri, CHP adayı

*Bilinmeyen-yazar 2002.08.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Seçim sürecinin devreye girmesiyle politikaya girecek kamu personeli de ortaya çıktı. En büyük süpriz ise İlahiyat Fakültesi Dekanı Yaşar Nuri Öztürk'ün CHP'den aday olmasıyla gerçekleşti. Seçime gireceği kesin olarak gözüken hatta parti başkanlığını hedefleyen Melih Gökçek ise seçime girmeyeceğini açıkladı. ANAP'ın güçlü ismi İzmir Milletvekili Işılay Saygın da siyasete devam edip etmeme konusunda kararsız. 'Aday olmayabilirim' diyen Saygın ne yapacağına önümüzdeki günlerde karar verecek.
  </font>
 </div>
 <div id="newsText">
  <font class="detail-text">
   AKP ise süpriz isimleri saflarına katıyor. Dış Ticaret Müsteşarı Kürşat Tüzmen'den sonra TBMM Genel Sekreteri Vahit Erdem, A. Ü. SBF. öğretim üyesi Prof. Dr. Murat Şeker, Başbakanlık Müşaviri Cumali Ünaldı politika için istifa eden isimler. AKP, en büyük sürprizi ise eski kuvvet komutanlarından Org. Halis Burhan'a teklif götürmekle yaptı. Burhan'ın kararı henüz bilinmiyor. ANAP ise kamudan kendine yakınlığı ile bilinen isimleri aday yapacak. Vakıflar Genel Müdürü Nurettin Yardımcı, Vakıflar Bankası Genel Müdürü Altan Koçer, Sümer Holding Genel Müdürü Kadri Kanat, Danıştay Tetkik Hakimi Ahmet Pesen, Düzce Valisi Fikret Güven, Sağlık Bakanlığı eski Müsteşarı, Başbakanlık Müşaviri Aytun Çıray, Gümrük Müsteşarı Nevzat Saygılıoğlu, ANAP'tan politikaya girmek için istifa ettiler. DSP'de flaş isimler öne çıkmıyor. En bilinen isim Başbakan Ecevit'in Koruma Müdürü Recai Birgül. Kamudaki istifa furyasının ağır topu MHP oldu. MHP'nin flaş isimleri; Namık Kemal Zeybek, Op. Dr. Arif Zeki Akat, Münir Kutluata, Behiç Çelik, Yusuf Okumuş, Alparslan Kaya. YTP'de ise emniyetçiler ağırlıkta. Emniyet Genel Müdür Yardımcısı Ramazan Er, Eski Emniyet Genel Müdür Yardımcısı Şevket Ayaz, Yargıtay üyesi Yusuf Kenan Doğan, Prof. Esen Özsan, Prof. Celal Gökçay ve Prof. Mehmet Kıldır öne çıkan isimler. DYP'de ise adı çok yıpranmasına rağmen Orhan Taşanlar aday listesinde yer alıyor. Prof. Dr. Kemal Çevik de DYP'nin ağır toplarından.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-11503-11-yasar-nuri-chp-adayi.html), [web.archive.org (arşiv bağlantısı)](http://web.archive.org/web/20120820084353/http://www.aksiyon.com.tr:80/aksiyon/haber-11503-11-yasar-nuri-chp-adayi.html)
