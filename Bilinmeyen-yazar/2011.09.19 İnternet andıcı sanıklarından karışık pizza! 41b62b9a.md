# İnternet andıcı sanıklarından karışık pizza!

*Bilinmeyen-yazar 2011.09.19*

<font class="agenda2NewsSpot">
 1’inci Ordu eski Komutanı emekli Orgeneral Hasan Iğsız, korgeneraller  Mehmet Eröz ile İsmail Hakkı Pekin, Koramiral Mehmet Otuzbiroğlu,  Tümgeneral Hıfzı Çubuklu, Tuğamiral Alaettin Sevim ve emekli Hava Albay  Fuat Selvi; Kaos Planı’yla birleştirilen 22 sanıklı İnternet Andıcı  Davası’nın İstanbul 13’üncü Ağır Ceza Mahkemesi’nde görülen 12  Eylül’deki ilk duruşmasında salondaydı.
</font>
<font class="newsDetail">
 <p>
  7 sanıklı Kaos Planı Davası’nın 34’üncü oturumunda Hasan Iğsız, Genelkurmay’da 2’inci başkan iken oluşturulan ‘kara propaganda’ amaçlı internet sitelerine ilişkin bazı itiraflar dile getirdi. İşleyiş ve içeriklerine dair brifing aldığını söyleyen Iğsız’a göre 1999’dan 2010 Aralık ayına kadar aktif kalan siteler hukuki, kurumsal ve resmî. Andıç sürecine kadar bu sitelerle ilgilenmediğini ileri süren Iğsız, yargılanmalarının vesilesi ‘ihbar mektubu’ için de şunları anlatıyor: “Suçlamaların bir kısmı ihbar mektubuna dayandırılmaktadır. İmzasız ihbar mektubu içerisinde yer alan ve doğru olabilecek bazı iddialar, ihbar mektubunun tamamının doğru olduğunu göstermez.” Andıç sanıklarının 33’üncü duruşmadaki talepleri de geri tepti bu arada. Sanık avukatları, 13’üncü Ağır Ceza’nın görevsizlik kararıyla, dosyayı askerî mahkemeye göndermesi gerektiğini kaydedince, Savcı Mehmet Ali Pekgüzel, mahalin suça askerî nitelik kazandıramayacağını belirtti. Askerî Ceza Kanunu’nun söz konusu suçu kapsamadığını da vurguladı öte yandan: “Dosyaya konu olayların tamamı, hemen hemen büyük çoğunluğunun kamuoyunda infial uyandıran ve sivil dünyada gerçekleşen yürütme organına yönelik terör eylemi olduğu, bu fiillerin azmettiricisi ve planlayıcı olan kişilerin muvazzaf asker olmaları, üniforma taşımaları salt askerî mahal gibi muğlâk bir kavrama dayanak yapılarak, askerî yargının görevi olduğu sonucu doğurmayacaktır.”
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30485-11-internet-andici-saniklarindan-karisik-pizza.html), [web.archive.org (arşiv bağlantısı)](http://web.archive.org/web/20111008070211/http://www.aksiyon.com.tr:80/aksiyon/haber-30485-11-internet-andici-saniklarindan-karisik-pizza.html)
