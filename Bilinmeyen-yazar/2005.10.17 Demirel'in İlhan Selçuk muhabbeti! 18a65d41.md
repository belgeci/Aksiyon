# Demirel’in İlhan Selçuk muhabbeti!

*Bilinmeyen-yazar 2005.10.17*

<div bgcolor="#FFFEF6">
 <font>
  <img border="0" height="1" src="/web/20060106095204im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106095204im_/http://www.aksiyon.com.tr/resim/567/10.jpg" vspace="5"/>
  </p>
 </font>
 <font class="content">
  9. Cumhurbaşkanı Süleyman Demirel için üretilen, kendisinin de çok beğendiği, “Cumhuriyet’in Kara Kutusu” tabirini Türkiye’de duymayan kalmadı herhalde. Yaklaşık bir ay önce Demirel, 4 Aralık 1945’teki meşhur ‘Tan Baskını’nda kendisin de bulunduğunu söyledi. Yani, İlhan Selçuk ile aynı eylemde yer almıştı.
 </font>
 <p>
  <font class="content">
   Zaman yazarı Tamer Korkmaz, zıt kutuplara dâhil oldukları bilinen iki insanın aynı eylemde bir araya gelmelerinin anlamını ve sonrasındaki gelişmeleri sorguladığı köşe yazısında (12 Ekim 2005, Zaman) ayrıntıları ilişkilendiriyor. Bu ilginç durum, Yalçın Küçük’e de soruluyor. Cumhuriyet’te yazdığı yılları şöyle bir hafızasından geçiren Küçük, Yeni Harman’ın son sayısına şunları anlatıyor: “İlhan, hemen her sohbetimizde Süleyman Bey’i çok överdi. Onun hesap adamı olduğunu söylerdi. Benim o vakitler Demirel aleyhindeki yazılarım biraz da bu sohbetlere cevaptır! Soyutlama yapacak olursak, İlhan Selçuk’u Türkiye ilerici hareketinde Süleyman Bey’in kolu olarak da görebiliriz. Demirel’le çok çok yakın çalışmış insanlar bana ‘İlhan Selçuk ne zaman randevu istese, beyefendi çok memnun olur, bütün işlerini bırakır hemen randevu verirdi’ demişlerdir. Onların bu ifadelerinde hayret ve tasvip etmeme vardı. Cumhuriyet gazetesinin mali işlerinde Başbakan olarak İlhan’a çok yardım ettiğini, örtülü ödenekten para verdiğini de söylediler!. Dolayısıyla, bu iki ismin yan yana gelmesi beni şaşırtmaz.” Küçük, örtülü ödenek iddiasını, Vakit gazetesine verdiği demeçte de yineliyor. Korkmaz, Demirel’in Ekim 1991 genel seçimine hazırlanırken birdenbire sol aydınlarla sıkı fıkı olmasını hatırlatıyor. Küçük’ün örtülü ödenek iddiası için Demirel’in 1991’deki  Başbakanlık dönemine işaret ettiğini söylüyor. Zaten İlhan Selçuk’un, Hasan Cemal önderliğindeki yenilikçileri gazeteden göndererek yeniden yönetime gelmesi de o döneme rastlıyor. Gazetedeki işler 1992 yılından sonra yoluna giriyor. Küçük’ün iddiası gerçek dışı olsa da, Korkmaz’a göre, ‘Demirel’in yıllar yılı sağ lider bilinmesi tamamen bir yanılsama.’
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22700&yorum_id=1), [web.archive.org (arşiv bağlantısı)](http://web.archive.org/web/20060106095204/http://www.aksiyon.com.tr:80/detay.php?id=22700&yorum_id=1)
