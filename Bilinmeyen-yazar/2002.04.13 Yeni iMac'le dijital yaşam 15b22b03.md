# Yeni iMac'le dijital yaşam

*Bilinmeyen-yazar 2002.04.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Apple'ın Ocak ayında dünya lansmanını gerçekleştirdiği yeni iMac, Türk kullanıcılarıyla buluştu. Yeni iMac'in tanıtıldığı toplantıda "Dünden Bugüne Apple" Müzesi de açıldı. Apple'ın en son ürünü yeni iMac Müzesi'nde düzenlenen bir toplantıyla tanıtıldı. İlk kez Ocak ayında San Francisco'da gerçekleştirilen MacWorld Expo'da tanıtılan yeni iMac, teknik özelliklerinin yanı sıra, sıradışı estetiğiyle dikkat çekti.
  </font>
 </div>
 <div id="newsText">
  <font class="detail-text">
   Teknoloji yatırımları sürüyor
   <br/>
   <br/>
   Toplantının açılış konuşmasını yapan Koç Holding Bilgi Teknolojileri Grubu Başkanı Ali Koç, "Dijital yaşam kavramını günlük hayatın bir parçası haline getirmeyi amaçlayan Apple'ın yeni iMac'inin Türkiye pazarında yerini almasından büyük mutluluk duyuyoruz" dedi. "Günümüzde teknolojik gelişmeler gerek günlük yaşamı, gerekse iş yaşamını hızla değiştiriyor. Hiçbir kurum ve kuruluş teknolojinin gerisinde kalmamalı" diyen Koç, Koç Holding Bilgi Teknolojileri Grubu'nun teknoloji alanında yatırımlarını sürdürdüğünü vurguladı.
   <br/>
   <br/>
   Toplantıda daha sonra söz alan Apple/Bilkom Genel Müdürü Tijen Mergen de yeni iMac'in zarif ve şık görünümü, ergonomik yapısı ve üstün teknik özellikleri ile bilgisayar kullanıcılarının ilk tercihi olacağını söyledi. Ürünün teknik özellikleriyle ilgili bilgi veren Mergen, yüksekliği ve açısı ayarlanabilir 15 inç LCD ekranı ve yarıküre biçiminde kasası ile yeni iMac'in bilgisayar dünyasında bir çığır açtığını kaydetti. "Dünden Bugüne Apple Müzesi"nin kendileri için önemine de değinen Mergen, müzede bilgisayar meraklılarının Apple'ın geçmişten bugüne teknoloji ve estetik harikası ürünlerini bir arada görme şansı bulacaklarını belirtti.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FEE343D60034D572A9661EA44331B179?newsId=8563), [web.archive.org (arşiv bağlantısı)](http://web.archive.org/web/20120615221744/http://www.aksiyon.com.tr:80/aksiyon/newsDetail_getNewsById.action;jsessionid=FEE343D60034D572A9661EA44331B179?newsId=8563)
