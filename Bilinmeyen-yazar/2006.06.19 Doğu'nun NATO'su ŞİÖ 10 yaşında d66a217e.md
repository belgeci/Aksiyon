# Doğu’nun NATO’su ŞİÖ 10 yaşında

*Bilinmeyen-yazar 2006.06.19*

<div>
 <p>
  <font>
   15 Haziran 1996’da Rusya, Çin, Kazakistan, Kırgızistan ve Tacikistan tarafından ‘Şanghay Beşlisi’ adıyla kurulan; 2001’de Özbekistan’ın da katılımıyla ‘Şanghay İşbirliği Örgütü (ŞİÖ) adını alan uluslararası oluşum 10’uncu yılını kutladı.
   <br/>
   <br/>
   Enerji işbirliği ve bölgesel güvenlik konularının masaya yatırıldığı örgütün geçen haftaki liderler zirvesine gözlemci ülke lideri sıfatıyla İran Cumhurbaşkanı Mahmud Ahmedinecad da katıldı. Zirvenin diğer gözlemci ülkeleri Pakistan, Hindistan ve Moğolistan. Doğu’nun NATO’su diye nitelenen örgüt, nisan ayında İran’a tam üyelik teklif etmişti. ABD, Asya’da kendine rakip gördüğü ŞİÖ’nün İran ile yakınlaşmasına sıcak bakmıyor. Tahran’ın terörist bağlantılar içinde olduğunu öne sürerek, bunun örgütün amaçlarıyla bağdaşmadığını dillendiriyor. Bu değerlendirmelere, ŞİÖ genel sekreterliğini yürüten Çin’den sert tepki geldi.
   <br>
    <br>
     Türkiye de örgütle işbirliğine girmek istiyor. Başbakan Recep Tayyip Erdoğan, ocak ayındaki görüşmede Rusya lideri Vladimir Putin’den Türkiye-ŞİÖ işbirliği için destek istemişti. Çin zirvede Türkiye’nin gözlemci üyeliği için olumlu sinyal verdi. Cihan Haber Ajansı’nın sorularını cevaplayan Çin Dışişleri Sözcüsü Liu Jianchao, Türkiye’nin henüz gözlemci üyelik için başvurmadığını ancak Ankara’nın ŞİÖ’ye ilgisini olumlu karşıladıklarını söyledi.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 896 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24608), [web.archive.org (arşiv bağlantısı)](http://web.archive.org/web/20070823164503/http://www.aksiyon.com.tr:80/yazdir.php?id=24608)
