# Sezer’den Anayasa Mahkemesi’ne ince ayar

*Bilinmeyen-yazar 2005.07.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cumhurbaşkanı Ahmet Necdet Sezer, yeni başkan seçimi kısır döngüye giren Anayasa Mahkemesi’nin boş olan üç üyelik koltuğuna yeni isimler atadı. Sezer’in asil üyeliğe atadığı isimlerden Şevket Apalak, türbanı yasaklayan Danıştay 8’inci Daire üyesiydi.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Danıştay’ın kuruluş yıldönümlerinde Atatürk şiirleri okumasıyla tanınıyordu. Avukat Serruh Kaleli de Atatürkçü kimliğini öne çıkaranlardan. Sezer’in atadığı son asil üye ise Bağdat eski büyükelçisi Osman Paksüt. Son görev yeri Helsinki olan Paksüt, aynı zamanda Atatürk’ün silah arkadaşlarından Ali Çetinkaya’nın torunu. Yeni atamalarla başkanlık seçiminde Sezer’in de kazanmasını istediği söylenen Tülay Tuğcu’nun avantajlı duruma geldiği ifade ediliyor.
   <br>
    <br>
     Cumhurbaşkanı Sezer üç yeni atamayla birlikte 11 asıl ve 4 yedek üyeden oluşan Anayasa Mahkemesi’nin 7 asıl ve 4 yedek üyesini belirlemiş oldu. Sezer’in dünya görüşüne yakın adaylar arasından seçtiği yeni üyelerin en önemli özelliği uzun süre görevde kalacak olmaları. 2007-2014 hatta bundan sonraki Cumhurbaşkanı döneminde de Anayasa’ya uygunluk denetimini Sezer’in atadığı isimler yapacak. Kaleli (51) ve Paksüt’ün (52) görev sürelerinin bitimi 2020 yılını buluyor.
     <br/>
     <br/>
     Mustafa Bumin’in emekliye ayrılarak koltuğu boşaltmasından bu yana Anayasa Mahkemesi’nin başkanvekilliğini yürüten Haşim Kılıç, seçimlere yeni üyeler göreve başlamadan bir iki tur daha devam edileceğini belirtti. Yeni üyeler yemin ettikten sonra göreve başlayabiliyorlar. Yemin için uygun tarihi de başkan ya da başkanvekili belirliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22196), [web.archive.org (arşiv bağlantısı)](http://web.archive.org/web/20070406030211/http://www.aksiyon.com.tr:80/detay.php?id=22196)
