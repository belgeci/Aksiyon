# Irak'ta tek başına

*Bilinmeyen-yazar 2004.07.19*

<div>
 <p>
  <font>
   Saddam Hüseyin rejimini devirmek için ABD ve İngiltere’nin öncülüğünde gerçekleştirilen harekatın üzerinden bir yıl geçti. Bazı ülkeler lojistik destek sağladı, bazıları askerlerini destek amacıyla Irak’a gönderdi.
   <br/>
   <br/>
   Fakat, son dönemde rüzgar tersine döndü. Irak’ta giderek artan rehine alma olayları ve güvenliğin hâlâ sağlanamaması, ABD’nin etrafında oluşan savaş sonrası koalisyonu dağılma noktasına getirdi. ABD’ye Irak’ta askerleriyle destek veren ülkelerin sayısı giderek azalıyor. İspanya, Dominik Cumhuriyeti ve Norveç’in ardından şimdi de Filipinler, askerlerini geri çekiyor. Sırada başka ülkelerin de olduğu, bu yıl sonuna kadar onların da Irak’tan ayrılmaya hazırlandığı belirtiliyor.
   <br>
    <br>
     Sayıları çok fazla olmasa da varlıkları Bush yönetimi için sembolik önem taşıyan bu askerlerin çekilmesi, ABD’yi rahatsız ediyor. Irak’ta, 140 bin ABD askerinden başka, 31 ülkeden de 22 bin asker bulunuyor. 7 bin 500 İngiliz, 3 bin 120 İtalyan, bin 650 Ukrayna, bin 400 Hollanda ordusu mensubu dışında diğer ülkelerin katkısı kayda değer boyutta değil. Bu ülke askerlerinin Irak’ta görev yapması siyasi açıdan önemli. Filipinler’in 51 askerini çekecek olması sayısal açıdan önemsiz sayılabilir. Ama bu olayın, ABD’nin dünya devletlerinden daha fazla destek talep ettiği bir döneme rastlaması, Washington’ın hesaplarını bozuyor.
     <br>
      <br>
       İspanya’nın askerlerini Irak’tan çekmesi, asker çekme akımının başlangıcı olmuştu. Ardından Nikaragua, Honduras ve Dominik Cumhuriyeti askerlerini çekti. Bir Filipinli kamyon şoförünün kaçırılmasının ardından askerlerini Irak’tan çekme kararı alan Filipinler’den başka, 155 Norveç askeri de bu ay ülkeden ayrıldı. Yeni Zelanda ve Tayland ise, eylülde askerlerini Irak’tan çekmeye hazırlanıyor. Polonya gelecek yılın ortalarında Irak’ta ABD askerlerine verdiği desteğe son vermeyi planlarken, Avustralya’da muhalefet 2005’te iktidara gelmesi durumunda askerleri çekme sözü verdi. Hollanda ise bu geri adımı önümüzdeki yılın baharında atmayı tasarlıyor.
       <br>
        <br>
         ABD, özellikle Filipinler’in Irak’taki bir vatandaşlarının rehin alınması üzerine geri çekilme kararı vermesini siyasi açıdan yanlış bir sinyal olarak değerlendiriyor. “Manila yönetiminin kararı bizi hayal kırıklığına uğrattı” diyen Amerikan Dışişleri Bakanlığı Sözcüsü Richard Boucher, tavizkâr davranmamanın bu aşamada taşıdığı öneme işaret ediyor.
         <br/>
         <br/>
         Bakalım Irak’ta ABD tek başına mı kalacak?
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2655 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12635), [web.archive.org (arşiv bağlantısı)](http://web.archive.org/web/20060104100419/http://www.aksiyon.com.tr:80/yazdir.php?id=12635)
