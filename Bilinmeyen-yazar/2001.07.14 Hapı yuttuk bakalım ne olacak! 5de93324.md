# Hapı yuttuk bakalım ne olacak!

*Bilinmeyen-yazar 2001.07.14*

<div>
 <p class="spot">
  Türkiye bir çıkış yolu arıyor. Eğer çıkış yolu bulamazsa işi zor. Panik yapmadan sağduyu içinde gerçekçi çözümler önerilmesi gerekiyor.
 </p>
 <p class="metin">
 </p>
 <img border="0" src="/web/20020325032035im_/http://www.aksiyon.com.tr/2001/345/resimler/hap.jpg"/>
 <p class="metin">
  Karizma Dergisi, "Hep sorunları konuşuyoruz biraz da reçeteleri konuşalım yoksa sorunların ortadan kalkacağı yok" diyerek "Sorun çok ya reçete..." başlığı altında içinde bulunduğumuz sosyo ekonomik ve siyasal sorunların nasıl aşılabileceğini değişik yetkin kalemlerle tartışıyor. Türkiye'de yaşanan krizden bahis açıldığında ilk akla en yoğun haliyle yaşamakta olduğumuz ekonomik kriz geliyor fakat ülkemizin önde gelen entelektüellerine göre ekonomik krizden çok siyasi bir kriz var ortada. Hatta kültürel ve entelektüel... Düşünme yetisini kaybetmiş, üretken olmaktan çoktan uzaklaşmış bir topluluğun krizlerden uzak olması beklenemez elbette... Reçete denildiğinde "öğle ve akşam" yutulduğunda iyileştirecek haplar manzumesi içeren bir çözüm aklınıza gelmesin; reçetemizin bizatihi kendisi gri, yani tam olarak neyi yutacağımız belli değil. Çözüm için hemen "işte bu" diyemiyor kimse...
 </p>
 <p class="metin">
  Yeni ahilik...
 </p>
 <p class="metin">
  Zeynep Göğüş ve Kerem Çalışkan'ın önerdiği sosyal reçete daha net; "yeni ahilik". "Günümüzde Batı kökenli think–thank'ların, guruların ve toplumsal gelişmelere yön veren Batılı kurum ve kişilerin dünyada ve Türkiye'de verdikleri konferanslarda 'yeni değerler' olarak global topluma sundukları bütün bu 'değerler'in bin yıl önce Anadolu topraklarında hayata geçerildiğini biliyoruz" diyorlar. Yazıda nostaljik bir ahilikten çok 21. yüzyılın yeni değerleriyle mücehhez ve gençleri merkezine alan bir model öneriliyor.
 </p>
 <p class="metin">
  Marmara Üniversitesi öğretim görevlisi Prof Dr. Bekir Karlığa yazısını "Entelektüel Kriz"e ayırmış. " Son üç yüz yıllık bunalımlarımızın temelinde yatan ana neden, ekonomik, sosyal ve kültürel vs. olmanın ötesinde entelektüeldir. Entelektüel kirizi aşamadığımız sürece hiç bir krizi tam olarak aşamayız..."
 </p>
 <p class="metin">
  Bazı dosya ve yazılar kriz, kaos, reçete kelimelerinin sözlük anlamlarını da ifade eden bir sorgulamayı da içeriyor. Sözgelimi Selim Oktar "Kriz Değil Kaos Yaşıyoruz" diyor. Kendisini ilk medya omdbusmanı olarak tanıdığımız Yavuz Baydar "Bin Anti–Reçete" sunuyor. Mehmet Altan tarıma takmış durumda; yazısının başlığı "Tarımda Reçete". Erol Mutlu, "Fareler, İnsanlar ve Reçeteler" başlıklı yazıda batan geminin ilk terk edenleri olan farelerden yola çıkarak bunalım ve kriz dönemlerinde 'terk edilme' olgusunu irdeliyor ve farelerle "zoraki ve keyifsiz" de olsa bir bağlantı kuruyor. Emekli General Korkmaz Tağma "Bir Asker Gözüyle Reçete" başlıklı yazısında önemli ve ilginç önerilerde bulunuyor.
 </p>
 <p class="metin">
  Prof. Dr. Mehmet S. Aydın'la "Liberalizm" üzerine yapılan söyleşi, Cüneyt Ülsever'in "Demokratik İslam ve Muhafazakâr Değişimciler" başlıklı yazısı mutlaka görülmeli. Turhan Ilgaz bir önceki Karizma'da çıkan Niyazi Öktem'in yazısına cevap veriyor; "John Locke'a Geçemeyiş". M. Ali Birand, Ali Bulaç, Cengiz Çandar, Sami Selçuk, M. Ali Kılıçbay ve Osman Ulugay dergide yazılarıyla karşılaşacağınız diğer isimlerden bazıları...
 </p>
 <p class="metin">
 </p>
 <p class="metin">
  Oscar ödüllü dansçı Paul Taylor'ın grubu "Paul Taylor Dance Company" İstanbul'a geliyor. Grup, 18–22 Temmuz tarihleri arasında Enka Açıkhava Tiyatrosu'nda gerçekleşecek gösteride "Piazzolla Caldera", "Arabesk" ve "Company B" adlı danslarını sunacak.
 </p>
 <p class="metin">
  Birçok önemli festivalde Amerika'yı temsil eden Paul Taylor Dance Company, 1999 yılında Beyaz Saray'ın da desteğiyle iki yıl süren "Kültürel Değerler Dünya Turu" düzenledi. Turne kapsamında birçok ülkeye konuk olan topluluğun Şili'de sergilediği performans, bu ülkenin Sanat Eleştirmenleri Kürsüsü tarafından 1999'un En İyi Uluslararası Dans Gösterisi ödülüne değer bulunmuştu.
 </p>
 <p class="metin">
  1987 yılında "Dance in America" ile televizyona adımını atan Paul Taylor Dance Company, 'Speaking in Tonques' ile 1991 yılında 'televizyon Oscar'ı sayılan Emmy Ödülü'nü kazandı. Topluluk, The Wrecker's Ball adlı projeleriyle yeni bir 'Dance in America' ortaya çıkarmak için çalışıyor. Paul Taylor Dance Company, 21 Temmuz'daki akşam seansına ek olarak gece yarısı başlayacak ikinci bir gösteri daha sunacak.
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/345/kultur/2.htm), [web.archive.org (arşiv bağlantısı)](http://web.archive.org/web/20020325032035/http://www.aksiyon.com.tr:80/2001/345/kultur/2.htm)
