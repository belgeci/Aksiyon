# ÇYDD'cilerin ülke sevgisi bu mu?

*Bilinmeyen-yazar 2001.05.26*

<div>
 <p class="spot">
  Çağdaşlık adı altında meydana getirilmek istenen bölücülük başta olmak üzere diğer olumsuz ithamlarla faaliyet gösteren bir derneğin iç yüzünü ortaya çıkarmanız, bizlerin ne ile karşı karşıya olduğumuzu ortaya çıkarttı. İnanın okuyunca kendi kendime, acaba bu insanlar bu ülkenin vatandaşı değil mi tereddüdüne düştüm. Atatürk'ü kendilerine referans göstererek yaptıkları işler ülke sevgisi ile yanıp tutuştuklarını mı gösteriyor?
 </p>
 <p class="metin">
  Çağdaş yaşamcıların iç yüzünü gördük
 </p>
 <p class="metin">
  Sizin şu kriz döneminde dahi görünemez olayları görüp, halkın saf duygularını istismar ederek gerekli yardımı alıp daha sonra hiçbirşey olmamış gibi bir nevi avam tabirince ülkeyi arkadan gammazlayıp kuyusunu kazmak gibi gaflette bulunanları ülke sevgisi ağır bastığından dolayı ülkemin insanlarını uyardığınız için sizlere çok teşekkür ederim. Geçen haftaki sansasyon yaratacak cinsten yayınlanan yazınız, çağdaşlık adı altında meydana getirilmek istenen bölücülük başta olmak üzere diğer olumsuz ithamlarla faaliyet gösteren bir derneğin iç yüzünü ortaya çıkarmanız, bizlerin ne ile karşı karşıya olduğumuzu ortaya çıkarttı. Hele bir bölüm vardı ki o bu derneğin kuruluş amacının ne olduğunu apaçık ortaya çıkartıyordu. Amaçları arasındaki bir bölüm, Doğudaki kız çocuklarına burs vermelerinin şartının neler olduğunu gözler önüne seriyordu. İnanın okuyunca kendi kendime, acaba bu insanlar bu ülkenin vatandaşı değil mi diye sorarak tereddüde düştüm. Atatürk'ü kendilerine referans göstererek yaptıkları işler ülke sevgisi ile yanıp tutuştuklarını mı gösteriyor? Hiç öyle zannetmiyorum. Saygılarımla...
 </p>
 <p class="metin">
  Mehmet Şaşmaz
 </p>
 <p class="metin">
  / İnönü Üniv. Malatya
 </p>
 <p class="metin">
 </p>
 <p class="metin">
  Bizler; Aksiyon dergisine, milletimizin geleceği ve aydınlanması açısından oldukça önemli olan konulara cesurca değindiği ve bizi aydınlattığı için ne kadar teşekkür etsek ve tüm arkadaşlarımızca alınmasını sağlasak azdır. Ancak küçük bir eleştiri yapmadan geçemeyeceğim. Sn. N. Bengisu Karaca'nın halihazırda oynayan sinema filmleri için yaptığı ilginç, cümle düşüklüğü olan, uzun yorumlarla birlikte iç karartıcı mizanpajını eleştiriyorum. Daha güzel ve içacıcı yorumlar yapmasını ve ayrıca Türk aile yapısını, örf ve adetlerimizi de dikkate alarak bizlere uygun filmler önermesini rica edeceğim. Ayrıca 337. Sayıdaki Hamit Toktaş adlı okurun eleştirilerine katılıyorum; zira Osman bey genelde sanki hazırlıksız röportaj yapıyor gibi bir imaj oluştu. Yapıcı eleştiri yapmaya çalıştım. Çünkü bu bizim dergimiz. İnşallah çok çok çok daha iyi olacak.
 </p>
 <p class="metin">
  Şamil Ünlü/ GEBZE
 </p>
 <p class="metin">
 </p>
 <p class="arabaslik">
  Tarih uzmanca yorumlanmalı
 </p>
 <p class="metin">
  Aksiyon, basın camiasında çok önemli bir çizgiyi temsil ediyor. Yazar kadrosu hakikaten çok seçkin. Mustafa Armağan Beyefendi'nin Mürekkebi Kurumadan isimli köşesini büyük bir zevkle okuyorum. A. Turan Alkan, Durmuş Hocaoğlu, Beşir Ayvazoğlu beylerin yazılarını sabırsızlıkla bekliyorum.
 </p>
 <p class="metin">
  Tarihçi nazarıyla dergiye baktığımda bir nebze ele alınan konularda vukufiyetsizlikten bahsedilebilir. Tarihi meselelerin aydınlığa kavuşturulmasında uzman kalemlere başvurulmasını tercih ederim.
 </p>
 <p class="metin">
  Okuyuculardan bazıları, derginin aktüel boyutunun genişletilmesi gerektiğini düşünüyor. Haksız değiller. Nihai olarak Aksiyon, haber ve yorum dergisi.
 </p>
 <p class="metin">
  Faik Aydın/ANKARA
 </p>
 <p class="metin">
 </p>
 <p class="arabaslik">
  Özür: Aksiyon'un 337. sayısında 16—19. sayfalarda yayınlanan 'Belediyeler feodal beylik gibi' başlıklı haberin devamı teknik bir yanlışlık sonucu çıkmamıştır. 26. sayfada ise Güngör Uras'a ait resmin altına Fuat Miras ismi yazılmıştır. Düzeltir özür dileriz.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020209014532/mailto:aksiyon@aksiyon.com.tr">
   aksiyon@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/338/okurhatti/1.htm), [web.archive.org (arşiv bağlantısı)](http://web.archive.org/web/20020209014532/http://www.aksiyon.com.tr:80/2001/338/okurhatti/1.htm)
