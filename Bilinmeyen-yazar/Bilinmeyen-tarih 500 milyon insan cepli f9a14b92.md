# 500 milyon insan cepli

*Bilinmeyen-yazar Bilinmeyen-tarih*

<div>
 <p>
  <font>
   Cep telefonu satışları pazarında şirket sayısı arttıkça rekabet, rekabet arttıkça da satışlar artıyor. 2003 yılında cep telefonu satışları yarım milyar adedi aşarak rekor kırdı. BBC"nin haberine göre, 2002 yılında dünya genelinde 429 milyon cep telefonu satışı gerçekleşirken 2003 yılında bu rakam yüzde 20 oranında artış gösterdi ve 516 milyona çıktı.
   <br/>
   <br/>
   Şirketlerin yeni pazarlara girmesi ve mevcut kullanıcıların telefonlarını üst modellerle değiştirmesi ile birlikte 2004 yılındaki satışların yüzde 13 oranında artmasının beklendiği kaydedilen haberde, iyileşen piyasa koşulları ve kameralı telefonlar gibi yeni teknolojik gelişmelerin satışların artışında önemli rol oynadığı belirtiliyor. Haberde, şirketler bazında, cep telefonu piyasasının önemli markalarının satış rakamlarına da yer verildi. 2002 yılında 150.6 milyon adet cep telefonu satan Nokia, 2003 yılında sayıyı 180 milyona çıkardı. ABD"li Motorola"nın satışları ise 70 milyondan 75 milyona çıktı. Samsung ise telefon satışlarını bir önceki yıla oranla 13 milyon artırarak 55 milyon adede yükseltmeyi başardı. Söz konusu firmaların 2004 yılında pazarlarını genişleteceği belirtilen haberde yeni yılda firmaların genişleme planlarını Doğu Avrupa, Güney ve Orta Amerika ile Asya üzerine kurduğu kaydediliyor.
   <br>
    <br>
     Sabit cep fiyatları gözaltında
     <br>
      <br>
       Bu arada Anayasa Mahkemesi, cep telefonu abonelerinden her ay sabit ücret alınmasının Anayasa"ya aykırı olduğu iddialarını esastan inceleyecek. Van 1. Asliye Hukuk ile Bursa 1. Asliye Ticaret mahkemelerinin, baktıkları davalarda, 406 Sayılı Telgraf ve Telefon Kanunu"nun cep abonelerinden sabit ücret alınmasını öngören hükmünün Anayasa"ya aykırılık iddiasını "ciddi" bularak iptal için Anayasa Mahkemesi"ne başvurdu. İlk inceleme sonunda görüşmeye karar veren Anayasa Mahkemesi, 10 Şubat Salı günü iddialarını inceleyecek ve karara bağlayacak.
       <br>
        <br>
         <br/>
         Çeteler ticari sır kapsamından çıkıyor
         <br/>
         <br/>
         Yolsuzlukları Araştırma Komisyonu çalışmaları sırasında büyük engel olan ve sınırlandırılması için çalışmalar yapılan ticari sırrın kapsamı önemli ölçüde daraltılıyor. TBMM komisyonlarınca yürütülen araştırma ve soruşturmalar; hukuk, idari, vergi ve ceza davaları; çete ve kara para suçlarına ilişkin soruşturmalarda, ticari sır kalkanı ortadan kaldırılıyor. Adalet Bakanlığı"nın hazırladığı "ticari sırlar yasa tasarısı" taslağında, "ticari sır", "banka sırrı" ve "müşteri sırrı" kavramları tanımlanarak, bunların hangi durumlarda açıklanacağı düzenlendi. Buna göre, kamuya mal olmuş veya yasalarda hükme bağlanmış açıklık ilkesi uyarınca resmi sicillerde veya bilançolar ile faaliyet raporlarında yer alan, ilgili sır sahibinin açıkça onayı bulunan, yasal yükümlülüğün yerine getirilmesi için gerekli olan bilgi ve belgelerin açıklanması, kullanılması ve verilmesi yasaya aykırılık oluşturmayacak. Bakanlığın görüş için diğer bakanlıklara gönderdiği taslağa göre, ticari sırların, banka ve müşteri sırlarının açıklanması, kullanılması ve verilmesine ilişkin hükümler saklı olacak. Sırlar, TBMM"nin gizli yapılması gereken Meclis araştırma ve soruşturma oturumları ile toplantılarında açıklanabilecek. Taslağa göre sırlar ayrıca, hukuk, idari, vergi ve ceza davaları ile idari, mali ve cezai kovuşturma ve soruşturmalarda, çıkar amaçlı suç örgütlerinin malvarlığının tespiti ile kara paranın aklanmasının önlenmesine ilişkin inceleme, araştırma, soruşturma ve kovuşturmalarda da açıklanabilecek.
         <br/>
         <br/>
         <br/>
         Tüzmence kur 1.5 milyon lira
         <br/>
         <br/>
         İhracatçının temsilcisi koruyucusu Devlet Bakanı Kürşat Tüzmen dövizin düşmesinden rahatsız olanlardan biri. Her döviz düşüşünde sesini yükselten Tüzmen yine konuştu ve doların 1 milyon 500 bin lira olması gerektiğini söyledi. Bu yıl için yapılan planlarda, doların yaklaşık 1 milyon 600 bin lira civarında bir ortalamaya ulaşmasının beklendiğini kaydeden Devlet Bakanı Kürşad Tüzmen, şu anda 1 milyon 300 bin liralarda olan kurun, bunu ne zaman sağlayacağının beklenmesi gerektiğini söylüyor. Tüzmen, geçen yıl gibi şimdi de yanlış tahminlerin yapıldığını söyledi.
         <br/>
         <br/>
         Bakan Tüzmen"e göre; bu yıl , ihracatçı için 1 milyon 450 bin-1 milyon 500 bin civarında bir kur, ortalama bir kur, ara malı üreticilerimizden ara mallarını almayı ve onları ihraç etmemizi sağlayabilir. 1 milyon 500 bin civarında bir kur ise ideal. Ama, göstergeler şu anda öyle bir kur rakamını göstermiyor. Devlet Bakanı Kürşad Tüzmen, ihracatçıların sıkıntısının, ara malları dışarıdan getirerek çözüldüğünü ifade ederken, şunları söyledi: "İhracatçı ihracatına devam ediyor. Ama o ara malını üreten içerideki sanayiler, kilit vurmaya başladılar. 2004"ün en önemli problemi, artık enflasyon değil. Enflasyon aşağı doğru inmeye başladı. Orada istikrarlı bir iniş var. Bence, şu anda en önemli problemimiz, işsizlik. İşte, bu işsizliği ortadan kaldırabilmek için, kurun da biraz yardımcı olması lazım. ""
         <br/>
         <br/>
         <br/>
         Tek haneli enflasyon Mart"a kaldı
         <br/>
         <br/>
         Antalya"daki sel ile ardından bastıran kar, enflasyonda 28 yıllık tek hane özleminin ertelenmesine neden oldu. Artan tarım fiyatlarının etkisiyle toptan eşya (TEFE) fiyatları yüzde 2.6 artınca yıllık enflasyon yüzde 10.8"de kaldı. Tüketici fiyatları endeksindeki (TÜFE) aylık artış ise yüzde 0.7 olurken yıllık enflasyon yüzde 16.2"ye düştü. Devlet İstatistik Enstitüsü ocak ayı enflasyon oranlarını açıkladı. 10 trilyon liralık hasara yol açan ve tarım arazilerini tahrip eden sel felaketi ve ardından tüm yurdu etkisi altına alan kar yağışı tarım fiyatlarını yukarı çekince enflasyonda tek hane hayâli bir sonraki aya ertelendi. TEFE ocakta yüzde 1.8 gerçekleşseydi yıllık enflasyon yüzde 9.9 çıkacaktı. Şubatta ise TEFE yüzde 2.3 çıkarsa yıllık enflasyon yüzde 9.9"a gerileyecek. Ancak, TEFE ocak ayında yüzde 2.6 çıkınca yıllık enflasyon da yüzde 10.8"de kaldı. TEFE"deki aylık artışın 2.1 puanlık kısmı tarım fiyatlarından kaynaklanırken imalat sanayiinin etkisi sadece 0.5 puan oldu. Tarım, balıkçılık ve ormancılık alt sektöründe fiyat artışları ise aylıkta yüzde 9.3, yıllıkta yüzde 21.8 oldu. İmalat sanayiinde aylık enflasyon yüzde 0.6, yıllık yüzde 7.8 olurken elektrik, gaz ve su sektörü ile madencilik sektöründe fiyatlar aylık bazda düşüş gösterdi. Ocak ayındaki yüzde 2.6"lık TEFE artışının 0.1 puanı kamu sektöründen, yüzde 2.5 puanı da özel sektörden kaynaklandı. Tarım ve diğer sektörlerin TÜFE"ye etkisi ise çok sınırlı kaldı. Ana harcama grupları itibariyle ocakta en yüksek artışlar yüzde 3.3 ile çeşitli mal ve hizmetlerde, yüzde 1.2 ile konut ve gıda fiyatlarında yaşandı. Giyim sektöründe ise fiyatlar ortalama yüzde 4.7 geriledi.
         <br/>
         <br/>
         <br/>
         Borsa Kıbrıs"a takılı
         <br/>
         <br/>
         İMKB 100 endeksi kan kaybetmeye devam ediyor. Yaklaşık üç hafta önce başlayan geri çekilme süreci bayram dolayısı ile iki gün işlem gören borsada devam etti. Oldukça hacimsiz yol alan İMKB"nin düşüşünü yavaşlatan faktör KKTC Cumhurbaşkanı Denktaş"ın Pazar günü New York"a gideceğini duyurması oldu. Borsa haftayı 16965"ten kapattı. Haber gelmeden önce en düşük 16677"ye kadar gerileyen endeks, bu haberle 17000"e doğru bir deneme gerçekleştirmiş oldu. Gün toplamında 463 trilyonluk bir işlem hacmi oluşurken bu hacmin perşembe gününe oranla 100 trilyon civarında arttığı görüldü. Bu arada ABD"den gelen Ocak istihdam artışı rakamı beklentilerin altında 112 binde kalınca, Euro/dolar paritesi haftanın son günü yönünü yukarı çevirdi ve iç piyasada sabah saatlerinden itibaren yükselmekte olan dolara da satışlar geldi.
         <br/>
         <br/>
         Piyasanın gözü hükümette ve Kıbrıs gündemine kilitli. New York temaslarıyla daha da hız kazanacak ve bu arada gelebilecek her türlü habere karşı hassas bir piyasa izleneceği söylenebilir. Tüpraş"ın özelleştirilmesi ile ilgili haberler de İMKB"nin özel takibinde. Endeksin 16 bin 500"ün altına sarkması halinde 16 bin desteği var. Ve bu desteğin altı için çok güçlü bir olumsuzluk şart.
         <br/>
         <br/>
         <br/>
         Nema ödemesi hazır
         <br/>
         <br/>
         Zorunlu Tasarruf"ta ilk nema ödemesi mart ayında yapılacak. Tasfiye yasası uyarınca, geçen yıl nisanda 1.25 katrilyon lira ana para ödemesi yapılan hesaptan, bu yıl martta da toplam 1.4 katrilyon lira nema taksidi ödenmesi öngörülüyor. Ödemeyi yapacak olan Ziraat Bankası, tüm hazırlıkları tamamladığını, Hazine"den para gelir gelmez ödemelere başlanacağını açıkladı. Bu yıl, haziran, eylül ve aralık aylarında olmak üzere üç nema ödemesi daha yapılacak.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1827 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11130), [web.archive.org (arşiv bağlantısı)](http://web.archive.org/web/20050125233126/http://www.aksiyon.com.tr:80/yazdir.php?id=11130)
