# O Türkiye’nin Attila İlhan’ıydı

*Bilinmeyen-yazar 2005.10.17*

<div>
 <p>
  <font>
   Adı Türk edebiyatı ile özdeşleşen şair, romancı, yazar ve fikir adımı Attila İlhan, Teşvikiye Camii ve Aşiyan Mezarlığı’nda binlerce seveni tarafından ebediyete uğurlandı. 15 Haziran 1925 tarihinde Menemen’de geldiği dünyaya, 11 Ekim gecesi Kanlıca’daki evinde geçirdiği kalp krizi sonrası veda eden usta kalem; şiirleri, romanları, denemeleri, anıları ve çevirileriyle edebiyatımıza damgasını vurdu.
   <br/>
   <br/>
   Fikir adamı kimliğiyle gazete ve dergilere yazı yazdı, televizyon programları hazırladı. Ardında silinmesi zor bir iz bırakmayı ve edebi simge olmayı başaran ender kişilerden biriydi. Sadri Alışık’ın eşi Çolpan İlhan’ın ağabeyi, oğlu Kerem Alışık’ın ise dayısı olan İlhan için Atatürk Kültür Merkezi’nde düzenlenen törende Kültür Bakanı Atilla Koç’un protesto edilmesi, doğrusunu söylemek gerekirse, böylesine anlamlı bir uğurlama programına hiç mi hiç yakışmadı. Bu, Attila İlhan’ın da tasdik etmeyeceği cinsten bir eylemdi. Çünkü o, yeğeni Kerem Alışık’ın açıkladığı vasiyetine göre alkışlarla değil, geleneklere (İslami usullere) uygun uğurlanmayı vasiyet etmişti. Hakkında demeç verenlerden kimileri, edebi yönünü göz ardı edip adı üzerinden Marksizm propagandası yapmaya; bir grup ulusalcı da cenaze atmosferinden faydalanmaya (böyle yazmakta hiç bir beis yok, sinekten yağ çıkarmaya) çalışıyordu. Ancak onu uğurlamaya toplumun çok farklı kesimlerinden insanların gelmesi, sözü geçen marjinalleri hem tekzip ediyor, hem de ideolojiler üstü kimliğini ortaya koyuyordu.
   <br/>
   <br/>
  </font>
 </p>
 <p>
  <font>
   (Bu yazı 512 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22707), [web.archive.org (arşiv bağlantısı)](http://web.archive.org/web/20060106065225/http://www.aksiyon.com.tr:80/yazdir.php?id=22707)
