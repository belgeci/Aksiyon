# Erdoğan: Terörün dini yok

*Bilinmeyen-yazar 2006.04.03*

<div>
 <p>
  <font>
   Başbakan Recep Tayyip Erdoğan, Sudan’ın başşehri Hartum’da gerçekleştirilen Arap Birliği zirvesine katılarak ‘medeniyetler arası diyalog’ başlıklı bir konuşma yaptı. Türkiye ilk defa zirvede ‘daimi misafirlik’ statüsüyle yer aldı.
   <br/>
   <br/>
   Konuşmasında medeniyetlerin çatışmasını isteyenlerin Müslümanları terörist gibi göstermeye çalıştıklarını ve Batı ile İslam toplumları arasındaki fay hattının giderek derinleştiğini anlatan Erdoğan, “Biz bu tuzağın içine düşmemeliyiz, düşmeyeceğiz de.” dedi. Terörün iyisi, kötüsü, dini, ırkı ve rengi bulunmadığını da vurgulayan Erdoğan, zirvede Suriye Devlet Başkanı Beşar Esad, Ürdün Kralı Abdullah, Katar Emiri Hamid Halife El Thani, Filistin lideri Mahmud Abbas, Lübnan Cumhurbaşkanı Emil Lahud ve Başbakanı Fuad Sinyora ile birer görüşme yaptı.
   <br>
    <br>
     Erdoğan, zirve sonrasında Suudi Arabistan’a geçerek Cidde’deki İslam Konferansı Örgütü (İKÖ) merkezini ziyaret etti. İKÖ Genel Sekteri Ekmeleddin İhsanoğlu ile görüştükten sonra basın toplantısı düzenleyen Erdoğan, son üç yılda barış ve refahı küreselleştirmek ve çatışma kültürünün yaygınlaşmasını önlemek adına önemli girişimler başlattıklarını belirtti. Başbakan Erdoğan, “Medeniyetler ittifakı inisiyatifi bunlardan biridir. Ortaya koyduğumuz AB üyelik perspektifimiz bunlardan biridir. İKÖ’nün yeniden yapılandırılması için ortaya koyduğumuz vizyon bunlardan bir diğeridir. Dünyanın içinden geçmekte olduğu bir dönemde küresel barış ve refaha çok büyük katkılar yaptığımıza inanıyoruz ve yapmaya da devam edeceğiz.” diye konuştu.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 720 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23826), [web.archive.org (arşiv bağlantısı)](http://web.archive.org/web/20070608040403/http://www.aksiyon.com.tr:80/yazdir.php?id=23826)
