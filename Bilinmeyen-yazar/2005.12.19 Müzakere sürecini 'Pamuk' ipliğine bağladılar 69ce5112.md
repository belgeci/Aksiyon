# Müzakere sürecini ‘Pamuk’ ipliğine bağladılar

*Bilinmeyen-yazar 2005.12.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘30 bin Kürt ve 1 milyon Ermeni öldürüldü. Benden başka kimse bundan bahsetmeye cesaret edemedi.” Bu sözler, son yıllarda Nobel Edebiyat Ödülü için adı zikredilenler arasında yer alan yazar Orhan Pamuk’a ait.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Pamuk bu sözleri, tesadüf bu ya (!), bir İsviçre gazetesine söylemişti. Sözler üzerine yazar hakkında ‘Türklüğe hakaret’ten dava açıldı. Henüz ilk duruşması yapılmadan Avrupa Birliği (AB), fiilen davaya müdahil oldu. Birliğin genişleme komiseri Olli Rehn, mahkemede, Pamuk’un değil, Türkiye’nin yargılanacağını dile getirerek, yargılamanın müzakere sürecini etkileyebileceğini ima etti. Türk yargısındaki görevlilerin bu davada, Türk Ceza Kanunu’nun 301’inci maddesini, Avrupa insan Hakları Sözleşmesi ve Kopenhag Kriterleri çerçevesinde yorumlamaları konusunda Türk hükümetinden telkin beklediklerini söyledi. Hangi konuda hassas davranacağını tabii ki AB daha iyi bilir. Ama demokratik toplumlarda yargının bağımsızlığı ilkesinin önemini de. İyi niyetle bakıldığında, Nasrettin Hoca misali, testi kırılmadan tedbirini alıyor AB. Ama unutulmamalı ki, Hoca’nın fıkrası neticede kültürümüzde nesilden nesile değer aktarımında kullanılan hoş bir kıssadır. Hem Hoca’nın, hem de AB’nin kıssalarından çıkartılması gereken çok dersler var! Öte yandan, Pamuk’un davasını izlemek için Türkiye’ye gelen Avrupa Parlamentosu Yeşiller Grubu üyeleri, sık sık “Benim davama Avrupa’dan kimse gelmedi” serzenişinde bulunan Başbakan Recep Tayyip Erdoğan’a hak vererek, “Keşke Avrupa, Tayyip Erdoğan’ın geçmişteki davasına da aynı ilgiyi gösterseydi.” dediler. Erdoğan da, açıkladığı düşünceleri yüzünden hapis yatmıştı. Pamuk’un Şişli 2’nci Asliye Mahkemesi’nde geçen Cuma günü görülmeye başlanan davası durdurularak duruşma 7 Şubat 2006 tarihine ertelendi. Şişli Cumhuriyet Başsavcılığı, izne tâbi olarak değerlendirdiği dava dosyasını Adalet Bakanlığı’na göndermişti. Dosyanın bakanlıktan dönüşü beklenecek.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23059), [web.archive.org (arşiv bağlantısı)](http://web.archive.org/web/20070609013759/http://www.aksiyon.com.tr:80/detay.php?id=23059)
