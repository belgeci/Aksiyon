# “Uzun” Türkiye Tarihi

*Bilinmeyen-yazar 2013.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarih okumak...Ama nasıl? Bugüne kadarki kalıplarımızla mı, yeni bir bakış açısıyla mı? Prof. Dr. Kemal Karpat’ın “Kısa Türkiye Tarihi” bizi dar sınırlardan kurtarmaya namzet.
  </font>
 </div>
 <div id="newsText">
  <font class="detail-text">
   <p>
    ‘Ne kadar biliyoruz?” Soru biraz da kışkırtıcı… Meydan okuma havası da taşımıyor değil. Hele bir de bunun peşinden, “Bildiğimizi zannettiklerimiz ne kadar doğru?” gibi daha “beteri” gelirse kahir ekseriyetimiz kısa süreli de olsa bir bocalama yaşar. Türkiye’de çoklarımızın bildiğini zannettiği ancak sadece kıyısından köşesinden ilgilendiği bir alandır, tarih. Esasında severiz, bu mecrada gezinmeyi. Vakalar, kişiler hoşumuza gider. Gelgelelim son 80 yılın tecrübesiyle biraz ayrımcı yaklaşırız geçmişe. Tabii bir de bugünün gözlükleriyle bakarız, bununla da yetinmez günümüz değerleriyle yargılarız. Ama şurası kesin ki bütün bu yaklaşım tarzının dayandığı ana konu, “bilmemek” ya da “bildiğimizi zannettiklerimizi doğru bilmemek”. Söz konusu Cumhuriyet tarihi ise bu gerçeklik daha bir sert çarpıyor yüzümüze. Bugüne kadar sloganlar etrafında şekillenen bir tarih telakkimiz vardı. Marşlar, iddialı cümleler çerçevesini çiziyordu tarih algımızın. Üstelik nazarlarımız ancak 1920’ye kadar odaklanıyordu. Ötesi en basit ifadesiyle, “gericilikler ve ihanetlerle dolu” bir devirler manzumesiydi. Prof. Dr. Kemal Karpat imzalı “Kısa Türkiye Tarihi (1800- 2012)” bizi bu dar sınırlardan kurtarmaya namzet bir çalışma. Çünkü yanlış bakış açısını tespit etmiş bir yazar duruyor karşımızda. Nedir o yanlış bakış diyenlere cevabı yine Karpat veriyor, “Türkiye tarihi, Cumhuriyet’in ilanından ve bilhassa 1932 Tarih Kongresi’nden 1950’lere kadar- hatta bazı çevrelerce ondan sonra da- Osmanlı ve Selçuklu tarihlerinden kopuk bir şekilde yeni bir insan ve yeni bir toplum yaratmak amacıyla ele alınmıştır. Devlete hâkim tek parti rejiminin bu kararı her ne kadar toplumu geçmişinden ve kültüründen koparamamışsa da Türkiye’deki tarihî düşünceyi birçok bakımdan etkilemiştir.” Evet, Karpat Hoca Türkiye tarihini anlattığı bu eserini bir silsile hâlinde ele alıyor. Hiçbir gelişmenin öncekilerden bağımsız oluşmadığı hakikatini açık ve net ortaya koyuyor.
   </p>
   <p>
    <strong>
     KISA TÜRKİYE TARİHİ
    </strong>
    <p>
     (1800- 2012)
     <p>
      Prof. Dr. Kemal H. Karpat
      <p>
       Timaş Yayınları
       <p>
        351 sayfa
        <p>
         02125112424
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34603-%E2%80%9Cuzun%E2%80%9D-turkiye-tarihi.html), [web.archive.org (arşiv bağlantısı)](http://web.archive.org/web/20130807125115/http://www.aksiyon.com.tr:80/aksiyon/haber-34603-%E2%80%9Cuzun%E2%80%9D-turkiye-tarihi.html)
