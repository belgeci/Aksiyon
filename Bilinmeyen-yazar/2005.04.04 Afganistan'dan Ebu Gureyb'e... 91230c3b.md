# Afganistan’dan Ebu Gureyb’e...

*Bilinmeyen-yazar 2005.04.04*

<div bgcolor="#FFFEF6">
 <font>
  <img border="0" height="1" src="/web/20060104083135im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104083135im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Aslında her şey 11 Eylül saldırıları sonrası İtalyan Askeri İstihbarat Örgütü’nün (SISMI) CIA’ye gönderdiği bir raporla başladı. Irak’ın Vatikan Büyükelçiliği görevini yürüten Vissem el Zehavi’nin Şubat 1999’da uranyum rezervlerine sahip Afrika ülkesi Nijer’i ziyaret ettiğini belirten SISMI raporunu Amerikalı istihbaratçılar ciddiye almadı.
 </font>
 <p>
  <font class="content">
   CIA, Savunma İstihbarat Örgütü (DIA) ve Federal Araştırma Bürosu (FBI) yetkilileri raporun  son derece acemice ve desteksiz hazırlandığına kanaat getirdi.
   <br>
    <br>
     Fakat, ABD Başkan Yardımcısı Dick Cheney bu cevaptan tatmin olmadı ve ilgili birimlere raporu bir kere daha dikkatlice incelemeleri talimatını verdi. Saddam Hüseyin’in Nijer’den uranyum hammaddesi satın alma girişiminin Irak’ın nükleer programını yeniden canlandırma çabasının iyi bir kanıtı olacağını ve bunun da muhtemel bir operasyon için gerekli meşrûiyeti sağlayacağını düşünen “Şahinler” ekibi, bu bilgiyi çok ciddiye alıyordu. Ebu Gureyb skandalını ve Kuzey Irak’ta Kürtleri İsraillilerin eğittiğini bütün dünyaya duyuran Amerikalı ünlü gazeteci Seymour Hersh’ün “Emir Komuta Zinciri” isimli kitabında resmi yetkililer tarafından da doğrulanan gelişmeler son derece çarpıcı.
     <br/>
     <br/>
     Amerikan istihbarat topluluğu “sıradan ve gayr-i ciddi” buldukları belgeyi tekrar incelerken, İtalya Cumhurbaşkanı Silvio Berlusconi’nin sahibi olduğu haber dergisi Panorama’ya Nijer hükümeti ile Irak arasında uranyum satışı yapıldığını gösteren bazı belgeler ulaştı. Olayı araştıran İtalyan gazeteci Elisabetta Burba’ya editörleri, gelen bilgileri vakit kaybetmeden Roma’daki Amerikan Büyükelçiliği’ne ulaştırması talimatını verdi. Tetkik etmeden böyle bir şey yapmanın birtakım sorunlar çıkaracağı uyarısı kulak ardı edilen Burba, belgeleri teslim etti. Ancak, araştırma yapmak için Nijer’e gitti. Muhabir Burba yaptığı araştırmalar sonucunda haber kaynağının kendisine sahte istihbarat raporları ve belgeler verdiği sonucuna ulaştı.
     <br/>
     <br/>
     İtalyan kaynaklı belgelerin yeterli olduğunu düşünen “Savaş Kabinesi”, başkanı ikna etmeyi başardı. ABD Başkanı George W. Bush 28 Ocak 2003’te Birliğin Durumu konuşmasında Irak’ın uranyum temin ederek nükleer silah üretmeye çalıştığına ilişkin bazı belgelere  ulaştıklarını açıkladı. Gazeteci Hersh, İtalyan kaynaklı bu bilgilerin tümünün bir dizi dezenformasyon faaliyeti olduğunun deneyimli istihbaratçılar ve Uluslararası Atom Enerjisi Kurumu uzmanları tarafından belgelendiğini; ancak bu durumun savaşı engelleyemediğini ifade ediyor. İtalyan Askeri İstihbarat ve Güvenlik Servisi (SISMI) 1990’ların başında Avrupa’yı sarsan “Gladyo” örgütlenmesinin önemli birimlerinden biri olarak gündeme gelmişti. SISMI arşivlerinin incelenmesiyle, Gladio’nun ABD ve İtalya gizli servisleri tarafından Kasım 1956’da kurulduğu, ayrıca örgütün İtalya Cumhurbaşkanı Cossiga, P-2 Mason Locası ve 1993 yılında mafya ile ilişkileri nedeniyle yargılanan Başbakan Andreotti’yle bağlantılı olduğu anlaşılmıştı.
     <br/>
     <br/>
     Agora yayıncılık tarafından dilimize kazandırılan “Emir- Komuta Zinciri” uysa da uymasa da Washington yönetiminin Afganistan, Irak ve Suriye’ye saldırmayı planladığını belgeler, istihbaratçılar ve uzmanların ağzından ortaya koyan bir çalışma olarak dikkat çekiyor. ‘Metal Fırtına’da resmedilenin aksine Afgan dağlarında Taliban karşısında tutunamayan, personeli uyuşturucu kullanmaya meyilli ve daha da önemlisi tıpkı Vietnam’daki gibi neden savaştığı konusunda ciddi soruları olan bir ABD ordusunu resmeden bu çalışma bir dönemi anlama adına ciddi bilgiler içeriyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20726), [web.archive.org (arşiv bağlantısı)](http://web.archive.org/web/20060104083135/http://www.aksiyon.com.tr:80/detay.php?id=20726)
