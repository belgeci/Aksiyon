# Çanakkale’den sonra Sarıkamış

*Bilinmeyen-yazar 2005.12.26*

<div>
 <p>
  <font>
   Millî duygularımızı galeyana getirmek için yeni kahramanlar ihdas etmek yerine vatan için yaşanan gerçek tarih sahnelerini tekrar hatırlamamız, ibret almamız ve onları unutmamamız daha gerçekçi bir tutum olurdu herhalde.
   <br/>
   <br/>
   Ulusalcılığı 80 yıl öncesinden ele alan, dar tarih bakış açısıyla tarih şuuru oluşturmak isteyenlerin, vatan kavramının nasıl oluştuğunu görmek için tarih aralığını çok değil 20 yıl daha uzatmaları gerekiyor.
   <br>
    <br>
     Çok şükür ki, tarih isteyene kapısını sonuna kadar açıyor. Son bir ay içinde çıkan üç Sarıkamış kitabı Çanakkale'den sonra Sarıkamış'ın gündemimize girdiğinin ve bundan sonra buraya akın akın gidileceğinin habercisi. Sarıkamış tarihimiz bakımdan hazin bir sayfadır. Hiç kurşun sıkmadan hayata gözlerini yuman on binlerce isimsiz askerin belki de dünyevi tek arzuları olan unutulmamayı sağlıyor bu kitaplar.
     <br>
      <br>
       İsmail Bilgin'in kaleme aldığı 'Sarıkamış Beyaz Hüzün'de (Timaş) Sarıkamış'ta yaşananları roman formunda okuyoruz. Dipnotlu, kaynakçalı roman olur mu; ama artık yakın tarihle ilgili romanlarda bu eğilimi görüyoruz. İsmail Bilgin'in romanları onlardan biri. Kitap, Sarıkamış Dayanışma Grubu Başkanı, ünlü kalp cerrahı Prof. Dr. Bingür Sönmez'in önsözüyle yayımlanmış. Daha çok müzisyen kimliğiyle tanıdığımız Özhan Eren daha önceden adına albüm çıkarttığı Sarıkamış'la ilgili Rehin Alınan İmparatorluk alt başlığı altında Sarıkamış kitabı yazdı. Özhan Eren, sadece Sarıkamış'ı değil Osmanlı'nın son 40 yıllık tarihinde yaşanan trajedileri o günün subaylarının, yazarlarının ve bugünün tarihçilerinin anlatımlarıyla ele alıyor. Bu bakımdan iyi bir derleme denebilir. Sarıkamış'a Giden Yol (Alfa), "Allahüekber Dağlarında, bir gecede ve tek kurşun atmadan donarak ölen 90 bin askerin harbi" tanımından çok daha farklı bir anlatım tutturmayı amaçladığını belirtiyor. Kitap sadece anılardan ibaret değil Sarıkamış'a nasıl gelindiğini siyaseti, askeri ilişkileri de içeren bir tarzda ele alıyor.
       <br>
        <br>
         Üçüncü kitap ise Tuğgeneral Ziya Yergök'ün anılarını içeren Sami Önal'ın yayına hazırladığı 'Sarıkamış'tan Esarete'de (Remzi) Sarıkamış faciası ve ardından esarette geçen zorlu altı yıl anlatılıyor. Ziya Yergök, tarihe tanıklık eden yaşamını bir roman çekiciliğiyle sunuyor.
         <br/>
         <br/>
         <b>
          Sarıkamış
         </b>
         <br/>
         İsmail Bilgin
         <br/>
         Timaş
         <br/>
         304 sayfa
         <br/>
         0212 513 84 15
         <br/>
         <br/>
         <b>
          Sarıkamış’a giden yol
         </b>
         <br/>
         Özhan Eren
         <br/>
         Alfa Yayınevi
         <br/>
         0212 511 52 03
         <br/>
         <br/>
         <b>
          Sarıkamış’tan Esarete
         </b>
         <br/>
         Ziya Yergök
         <br/>
         Remzi Kitabevi
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2320 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23077), [web.archive.org (arşiv bağlantısı)](http://web.archive.org/web/20070626181901/http://www.aksiyon.com.tr:80/yazdir.php?id=23077)
