# Sufi gelenek ve hayata dair...

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050219184900im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050219184900im_/http://www.aksiyon.com.tr/resim/504/70.jpg" vspace="5"/>
  </p>
 </font>
 <font class="content">
  Çoğumuz keşkül ismini duymuş, hatta bir çeşit tatlı olması nedeniyle belki de tatmışızdır. Ama hemen hemen hiç birimiz onun dervişler tarafından kullanılan bir kabın da adı olduğunu bilmeyiz.
 </font>
 <br/>
 <p>
  <font class="content">
   Keşkül fukara tasavvuf terminolojisinde sıkça rastlanan ontolojik fakirliğin adeta bir sembolüdür. Bütün bir kainatın yaratıcısına olan muhtaciyetini temsil eden bu kap, dervişlere daima O'na el açmalarını ve O'ndan yardım dilenmelerini ihtar etmekteydi. Bununla birlikte kişinin kendi özünde bulunan kötü huylardan arınma ve insan—ı kâmil olma yolunda ilerlerken geçeceği merhalelerden biri olan nefsin gururunu kırmanın da bir aracı olmuştur. Derviş bununla halktan dilenerek fakirlerin ve muhtaçların ihtiyaçlarını gidermiş ve aynı zamanda kendisinin aciz ve zayıf bir kul olduğunun bilincine varmıştır.
   <br>
    <br>
     Bu geleneği bugüne aktarmaya çalışan ve yayın hayatına henüz yeni merhaba diyen Keşkül Sufi Gelenek ve Hayat adlı dergi işte bu düşünce ile çıkmayı amaçlıyor. Dergi ilk sayısını tasavvufun en büyük simalarından biri olan Hz. Mevlana'ya ayırmış. Bu sayıda ayrıca, tasavvuf kültürü ve hayatı üzerine yazılarıyla tanınan Tuğrul İnançer'le yapılan bir röportaj ve yine Mesnevi tercümesi ile tanınan Şefik Can üzerine yazılmış bir makale de bulunuyor. Derginin tasavvufi hayatla alakalı ikinci bölümünde ise müzik, kitap tanıtımı ve sinema üzerine kaleme alınmış yazılar yer alıyor.
     <br>
      <br>
       Derginin zengin yazar kadrosunda pek çok ünlü isme rastlamamız mümkün. Kanal 7'de Ahmet Özhan'la yaptığı programdan ve Dünden Bugüne İstanbul Ansiklopedisi'ndeki tasavvuf kültürü ve müziğine dair makalelerinden tanıdığımız Ö. Tuğrul İnançer, Marmara Üniversitesi İlahiyat Fakültesi tasavvuf bölümü öğretim üyelerinden Mahmut Erol Kılıç ve dini musiki bölümü hocalarından Nuri Özcan ile basında çeşitli yerlerde yazılarından tanıdığımız Mustafa Armağan bu isimler arasında sayılabilir.
       <br/>
       <br/>
       Dergide göze çarpan en belirgin özelliklerden biri de hiç şüphesiz görsel sunumdaki zenginlik. Görsel malzemeler arasında Mevlevi sema ayininden alınmış karelerin yanı sıra oryantalist ressamların eserlerine ve çok sayıda minyatüre yer verilmiş. Bu bakımdan kendi alanında çıkan pek çok dergiden farklı bir yapı ve iç tasarıma sahip olduğu söylenebilir…
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13573), [web.archive.org (arşiv bağlantısı)](http://web.archive.org/web/20050219184900/http://www.aksiyon.com.tr:80/detay.php?id=13573)
