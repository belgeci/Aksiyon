# Grozni'de şimdi de yalan bombardımanı

*Bilinmeyen-yazar 1995.08.05*

<div>
 <p>
  <font>
   Çeçenistan’da kritik günler yaşanıyor. Çeçenler bağımsızlıktan taviz vermemekte kararlı. Ancak 30 Temmuz Pazar günü imzalanan askeri anlaşmayla Çeçenler, Ruslar’ı barış masasına oturmak zorunda bırakan Budennovsk kahramanı Şamil Basayev ve arkadaşlarının tutuklanması konusunda Ruslar’a yardım yapma taahhüdünde bulundular.
   <br/>
   <br/>
   Geçtiğimiz hafta pazar günü basına açıklanan askeri anlaşmayla ilgili tartışma ancak salı günü açıklığa kavuştu. Grozni’deki barış görüşmelerinde Çeçen heyetinin anlaşmanın memnuniyet verici olduğu yolundaki açıklamaların üzerinden kısa bir süre geçmeden Dudayev, kendisiyle 6 gündür görüşemeyen heyetin imzaladığı anlaşmayı tanımadığını açıklamıştı. Ancak 31 Temmuz Pazartesi başlayan ve salı sabahına kadar devam eden Bakanlar Kurulu toplantısı sonunda, pazar günü imzalanan anlaşmanın geçerli olduğu açıklandı. Bu arada çatışmalar aralıksız devam etti ve anlaşmanın maddelerinden biri olan esir değişiminin gerçekleştirilmesi de gecikti.
   <br>
    <br>
     <br>
      <br>
       ANLAŞMADA NELER VAR?
       <br>
        <br>
         <br/>
         <br/>
         Bize ulaşan bilgiler, Dudayev’in anlaşmaya karşı gösterdiği tepkinin görüşmelerde Rusya’yı temsil eden yetkililerin Çeçenler’in bağımsızlık isteklerinin suya düştüğü yolundaki tahrikkar açıklamaları ve anlaşmayla ilgili bazı noktaların yanlış iletilmesinden kaynaklandığını gösteriyor. Anlaşmanın imzalanmasından önceki günlerde Çeçen hükümeti tarafından yayınlanan bir kanun ile imzalanacak anlaşmaların ancak Bakanlar Kurulu’nun imzası ve devlet başkanının onayı ile yürürlüğe gireceği duyurulmuştu. Bu bakımdan Dudayev’in çıkışı bir tutarsızlık arzetmiyor.
         <br/>
         <br/>
         Peki Çeçen Bakanlar Kurulu anlaşmayı onaylayarak nelere evet demiş oldu? Anlaşmada yer alan önemli hususlar şunlar: Karşılıklı esir değişimi, Rusya Içişleri Bakanlığı’na bağlı tugay seviyesinde bir birlik ile Rusya Silahlı Kuvvetleri’ne bağlı bir motorize tugayı dışında Rus askerlerinin geri çekilmesi, 'kanundışı' Çeçen savaşçılarının silahsızlandırılması ve silahların ortaklaşa oluşturulacak Gözlemci Heyeti’ne teslim edileceği.
         <br/>
         <br/>
         Anlaşmada ayrıca Rus heyetinin koyduğu “Rusya anayasasına göre, Çeçenistan bağımsız bir devlet değildir” şeklinde bir çekince de yer alıyor.
         <br/>
         <br/>
         <br/>
         <br/>
         BAĞIMSIZLIK ÇETIN YOL
         <br/>
         <br/>
         <br/>
         <br/>
         Rusya Çeçen batağından çıkıp kurtulmak arzusunda. Ancak bunu yaparken iki şeye önem veriyor: Bir, itibarını zedelememek. Iki, meselenin diğer cumhuriyetler için kötü bir örnek oluşturmayacak tarzda halledilmesi.
         <br/>
         <br/>
         Çeçenistan müdahalesini tasvip etmeyen bazı Rus milletvekillerinin talebi üzerine konuyu inceleyen Anayasa Mahkemesi’nin verdiği karar da, Çeçenistan'a bağımsızlık verilmesi ihtimalini en azından Rus hükümeti açısından zorlaştırıyor. Mahkemenin kararında, müdahalenin kanuni olduğu belirtilirken, Meclis'in derhal harekete geçerek bu tür ihtiyaçlarda hükümete yardımcı olacak yasal bir düzenleme yapması isteği dile getirildi.
         <br/>
         <br/>
         Çeçen yönetiminin Rus askerleri dışında savaş vermesi gereken bir başka ordu  daha var: Sürekli Rus görüşünü yansıtan basın ordusu. Dünya haber ağlarından gelen bu tür yanıltmaları farketmek çok dikkat istiyor. Işte yüzlercesinden sadece bir örnek: Dudayev, barış görüşmelerinde askeri konularla ilgili bölüm tamamlandığı için Genelkurmay Başkanı Meshadov’u Çeçen Heyeti Başkanlığı’ndan alarak yerine sivil birini, Yükseköğretim Bakanı Hoca Ahmet Yerihanov’u getiriyor. Ancak Türk basını dahil, gazetelerde Imayev’in anlaşmada gösterdiği tavır dolayısıyla görevden alındığı ve Çeçen komutanın Dudayev’i dinlemediği gibi haberler çıkıyor. Sanki Çeçen yönetimindeki parçalanmanın kimin işine yarayacağı bilinmiyor.
         <br/>
         <br/>
         3 Ağustos'ta başlayan ve Çeçenistan'ın statüsü gibi en çetrefilli konuyu içeren görüşmeler devam edecek. Iki tarafın da konuya yaklaşımı ortada. Rusya bağımsızlığa müsaade etmiyor, Çeçenler ise vazgeçmiyor. Bunun anlamı açık: Neticenin barış masasında belirlenme şansı oldukça düşük.
         <br/>
         <br/>
         Gelişmeler böyle giderse, bu sahifelerde bir süre daha Çeçenistan haberi okuma devam edeceksiniz her halde.
         <br/>
         <br/>
         <br/>
         <br/>
         Çeçen Serüveni
         <br/>
         <br/>
         Ekim 1991: Devlet başkanı seçilen Dudayev, bağımsızlık ilan etti.
         <br/>
         <br/>
         Kasım 1994: Rus savaş uçakları Grozni’yi bombaladı.
         <br/>
         <br/>
         11 Aralık 94: Ruslar Çeçenistan’a girdi.
         <br/>
         <br/>
         Mart 1995: Ruslar Grozni’yi ele geçirdi.
         <br/>
         <br/>
         14 Haziran: Şamil Basayev, Budennovsk kasabasına baskın düzenledi.
         <br/>
         <br/>
         17 Haziran: Rus başbakanı rehinelerin serbest bırakılması karşılığında barış görüşmelerinin başlayacağını açıkladı.
         <br/>
         <br/>
         19 Haziran: Yeni tur barış görüşmeleri başladı.
         <br/>
         <br/>
         24 Temmuz: Çeçenistan’ın statüsü konusu görüşmeleri tıkadı. Görüşmelere ara verildi.
         <br/>
         <br/>
         26 Temmuz: Rus heyeti, askeri bir anlaşma imzalamaya hazır olduklarını açıkladı.
         <br/>
         <br/>
         29 Temmuz: Görüşmeler yeniden başladı.
         <br/>
         <br/>
         30 Temmuz: Askeri anlaşma imzalandı. Dudayev anlaşmayı reddettiğini açıkladı.
         <br/>
         <br/>
         1 Ağustos: Çeçen Bakanlar Kurulu askeri anlaşmanın kabul edildiğini açıkladı. Çeçen heyetine başkanlık eden Imayev görevden alınarak yerine Yükseköğretim Bakanı Hoca Ahmet Yerihanov getirildi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 205 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21583), [web.archive.org (arşiv bağlantısı)](http://web.archive.org/web/20060528191259/http://www.aksiyon.com.tr:80/yazdir.php?id=21583)
