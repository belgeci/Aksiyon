# Mevlevî gözüyle İslâm tarihi

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20031027080720im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031027080720im_/http://www.aksiyon.com.tr/resim/452/54.jpg" vspace="5"/>
  </p>
 </font>
 <font class="content">
  Seyyid Sahîh Ahmed Dede, bir Mevlevî dedesi. Kütahya’nın Köprüviran kasabası Kükürtlü köyünde dünyaya gelmeden önce anne—babası tarafından Hazreti Mevlânâ’ya adanmış. 22 aylıkken Konya’da Çelebi Efendi eliyle sikke giydirilmiş.
 </font>
 <p>
  <font class="content">
   Beş yaşında iken amcası Yenikapı Mevlevîhanesi Şeyhi Ebubekir Dede’nin terbiyesine girmiş. Yenikapı Mevlevîhanesinin aşçıbaşılığını yürütmüş. Ömrü Mevlevî dergâhlarında geçmiş. Oğlu Kudretullah Dede, Galata Mevlevîhanesi şeyhlerinden.
   <br/>
   <br/>
   Ahmed Dede’nin kaleme aldığı Mecmuaü’t Tevârîhi’l Mevleviyye ise adından da anlaşılabileceği gibi bir tarih kitabı. Özelde Mevlevîlik tarihini ele alsa da kitabın içeriği sadece Mevlevîlik tarihinden oluşmuyor. Peygamber Efendimiz’in (s.a.v) babası Hazreti Abdullah’ın dünyayı teşrifinden kendi zamanına kadar İslâm tarihini Mevlevîhane penceresinden göründüğü şekliyle anlatıyor Ahmed Dede.
   <br/>
   <br/>
   Kitapta İslâm büyüklerinin, hükümdarlarının, Mevlevî ricalinin, Hazreti Mevlânâ’nın Hazreti Ebubekir’e (r.a) kadar uzanan ecdadının, diğer tarikatlerin pirlerinin doğumları, ölümleri, belli başlı hadiseler, bazı mühim eserlerin kaleme alınışı kronolojik sıra ile tek tek sayılıyor, hangi hadisenin vukuunda hangi zatların kaç yaşında olduğu belirtiliyor.
   <br/>
   <br/>
   Sahîh Ahmed Dede, 13 asırlık tarihi öylesine gün gün sayıyor ki, okudukça bilgisayarın bulunmadığı zamanlarda bu eserlerin nasıl kaleme alındığına, kaleme alanların bu kadar bilgiyi hafızalarında nasıl derleyip topladıklarına şaşırmamak mümkün değil. Mecmuaü’t Tevârîhi’l Mevleviyye, bu yönüyle Mevlevîlik tarihi kadar o insanların kültür seviyelerine, olaylara bakış açılarına da ışık tutuyor.
   <br/>
   <br/>
   Eser, Üsküdar Mevlevîhanesi son şeyhi Ahmed Remzi Dede’nin istinsah ettiği el yazması nüshadan, Doç. Dr. Cem Zorlu tarafından yeni harflere aktarılarak araştırmacıların istifadesine kazandırılmış. Darısı kütüphanelerimizin tozlu raflarında bekleyen sayısız benzerinin başına...
   <br/>
   <br/>
   Mevlevîlerin Tarihi
   <br/>
   Sahîh Ahmed Dede
   <br/>
   381 sayfa
   <br/>
   İnsan Yayınları
   <br/>
   0 212 642 74 84
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2834&yorum_id=1), [web.archive.org (arşiv bağlantısı)](http://web.archive.org/web/20031027080720/http://www.aksiyon.com.tr:80/detay.php?id=2834&yorum_id=1)
