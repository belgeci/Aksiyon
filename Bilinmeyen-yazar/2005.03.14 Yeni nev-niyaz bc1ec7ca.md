# Yeni nev-niyaz

*Bilinmeyen-yazar 2005.03.14*

<div>
 <p>
  <font>
   Türk Musikisi’nin en büyük formlarından olan ve müzik tarihimizin ihtişamlı sayfalarından birini oluşturun Mevlevi Ayinleri’ne bir yenisi daha eklendi: Hafız Ahmet Çalışır imzalı Hicazkar Mevlevi Ayini.
   <br/>
   <br/>
   Itri, İsmail Dede Efendi, Hafız Post, Abdülbaki Nasır Dede ve Üçüncü Selim gibi büyük bestekarların açtığı yolda bir nev-niyaz olma niyetiyle gerçekleştirilen hicazkar ayini, yakın tarihte bestelenen ayinler arasında dikkat çekiyor. Mevleviliğin Türk Klasik Musikisi’nin gelişmesinde ve Türk dini musikisinin oluşmasındaki büyük etkisi de bilinen bir gerçek. Mevleviliğin içinde ayin şeklinde yer alan musiki, Mevlevilik öğretisinin en önemli unsurlarından. Ayinler, Mevlana öğretisinin zikir olarak kabul edilen sema esnasında çalınıp söylenmek üzere, Mevlevi olan veya olmayan bestekarlar tarafından bestelenmiş eserler. Hafız Ahmet Çalışır’ın melankolik bir karakter taşımasından dolayı, dini musikide küçük geçkiler haricinde pek tercih edilmeyen, ana makam olarak kullanılmayan hicazkar makamında bestelediği bu eser, geleneklere uygunluğu, zenginliği, akıcılığı ve sanat kalitesiyle dikkat çekiyor. Ahmet Çalışır, şu an bir dönem sanat yönetmenliğini de yaptığı Konya Türk Tasavvuf  Musikisi Topluluğu’nda ses sanatçısı olarak görevine devam ediyor. Sanatçının müzikal kariyerinde ABD, Arjantin, Japonya, Almanya, Fransa, İngiltere başta olmak üzere yurtdışı konserleri ve Harvard Üniversitesi’nde Türk İslam Musikisi ve Kur’an Tilaveti konusunda vermiş olduğu seminerler var.
   <br>
    Nev-Niyaz / Ahmet Çalışır / Akustik
    <br>
     <br/>
     <br/>
    </br>
   </br>
  </font>
 </p>
 <p>
  <font>
   (Bu yazı 1837 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20292), [web.archive.org (arşiv bağlantısı)](http://web.archive.org/web/20060104101421/http://www.aksiyon.com.tr:80/yazdir.php?id=20292)
