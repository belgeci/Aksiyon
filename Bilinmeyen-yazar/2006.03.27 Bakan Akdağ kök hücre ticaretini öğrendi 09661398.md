# Bakan Akdağ kök hücre ticaretini öğrendi

*Bilinmeyen-yazar 2006.03.27*

<div>
 <p>
  <font>
   Aksiyon’a ulaşan bir bilgi, “Sağlık Bakanı Recep Akdağ, Türkiye’de kök hücrenin ticaretinin yapıldığını bilmiyor mu, biliyorsa neden tedbir almıyor?” sorusunun geçerliliğini ortadan kaldırdı.
   <br/>
   <br/>
   Omurilik felçlilere ve ALS hastalarına tedavi amacıyla kök hücre nakleden Prof. Dr. Haluk Deda, iki milletvekiliyle birlikte Bakan Akdağ’a giderek bilgilendirmede bulunmuş.
   <br>
    <br>
     Bakanlık Tedavi Hizmetleri Genel Müdür Yardımcısı Bekir Keskinkılıç da görüşmeye katılmış. Akdağ, Deda’ya uygulamaları nerede gerçekleştirdiğini ve şimdiye kadar bu konuda kaç operasyona imza attığını sormuş. Deda da, Ankara Üniversitesi Tıp Fakültesi Dekanlığı izin vermediği için ameliyatlarını Akay Hastanesi’nde yaptığını ifade etmiş.
     <br>
      <br>
       Acaba Deda, Bakan’a, ilk kök hücre işlemini Yıldırım Yılmazoğlu isimli hastasına Bayındır Hastanesi’nde uyguladığını söyledi mi? Hollandalı kısmi beyin felci hastası Martin Bouma’ya da aynı hastanede kök hücre naklettiğinden bahsetti mi? Daha sonraki hastalarına Yılmazoğlu ve Bouma’da büyük iyileşmeler görüldüğünü aktardığını dile getirdi mi? Sanmıyoruz. Konuyla ilgili birkaç soru da bakanlığa. 2005’te embriyonik kök hücre araştırmalarını durduran bakanlık kök hücre çalışmalarının her aşamasını kapsayacak yönetmeliği hâlâ neden çıkarmadı acaba? Dünyada henüz deney aşamasında iken Türkiye’de isteyen hastalara para karşılığında kök hücre nakledilmeye devam mı edilecek?
       <br>
        <br>
         Trabzon’da Prof. Dr. Ercüment Ovalı’nın öncülüğünde kurulan özel teşebbüs hüviyetindeki laboratuvarda yakında GMP standardında kök hücre işlenebilecek. Yani artık hastalardan alınan hücreler işlenmek üzere yurtdışına gönderilmeyecek. Prof. Deda ile Prof. Ovalı, bize gelen bilgilere göre bu konuda mutabakata çoktan varmışlar bile.
         <br/>
         <br/>
         Omurilik Felçlileri Derneği, hazırladıkları kök hücre dosyasını bakanlığına gönderdiklerini söylüyor. Dosya şu anda inceleniyormuş. Bakanlık, yönetmelik hazırlamak için kurul oluşturma gayreti içindeymiş. Aksiyon, konuyu daha önce okurlarına defalarca duyurdu. Eminiz ki, ülkedeki kök hücre ticaretini Bakan Akdağ da biliyor artık.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1675 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23707), [web.archive.org (arşiv bağlantısı)](http://web.archive.org/web/20070808042440/http://www.aksiyon.com.tr:80/yazdir.php?id=23707)
