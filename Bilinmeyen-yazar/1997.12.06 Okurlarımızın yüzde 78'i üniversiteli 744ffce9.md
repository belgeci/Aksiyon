# Okurlarımızın yüzde 78'i üniversiteli

*Bilinmeyen-yazar 1997.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir yıl 52, iki yıl 104, üç yıl 156 hafta. Elinizdeki dergi ise Aksiyon'un 157. sayısı.
  </font>
 </div>
 <div id="newsText">
  <font class="detail-text">
   Yani 10 Aralık 1994'te sayfalarını okurlarına arzetmeye başlayan Aksiyon tam üç yılını geride bıraktı.
   <br/>
   <br/>
   Türkiye'deki haber dergiciliği kavramına yeni bir anlayış getirmek, ayrımcılığa, istismara kaçmadan da yayın yapılabileceğini göstermek, düğümlenmiş problemlere elinden geldiğince çözümler göstermek, olup biten hadiselerde halkı aydınlatmak, halkın gözü kulağı, sesi soluğu olmak için yayın hayatına atılan Aksiyon bu üç yıl içinde rüştünü iyice ispat etti. Türk yayıncılığındaki yerini pekiştirdi. Kendisine gönül vermiş bir okur kitlesi edindi. Peki bu okur kitlesi nasıl bir profilden oluşuyor? Bir başka deyişle üç yıl boyunca Aksiyon'u kimler okudu?
   <br/>
   <br/>
   Yaptığımız anketlere göre Aksiyon okurlarının büyük çoğunluğu ya üniversite mezunu ya öğrencisi genç kesimden oluşuyor. Okuyucu profilinde yüksek lisans yapanlar dahil yüzde 78'lik üniversiteli kesimi yüzde 17 ile lise mezunları izliyor. Tabii irfan ille de okulda okumayı gerektirmediğinden orta ve ilkokul mezunu Aksiyonerlerimiz de yerlerini almıyor değiller bu tabloda.
   <br/>
   <br/>
   Anketlerin gösterdiğine göre Aksiyon okurları kitap okumaya da oldukça rağbet ediyorlar. En çok satış yapan kitapların bile 35 bin adet basıldığı ülkemizde Aksiyoner'lerin yüzde 25.2'si haftada, yüzde 44.8'i ayda, yüzde 25'i ise 35 ayda bir kitap okuyor.
   <br/>
   Yüzde 65.7'si erkeklerden, yüzde 34.3'ü bayanlardan oluşan okurların yaşlarına göre gruplanmasında 197178 doğumlu gençler alıyor ilk sırayı.
   <br/>
   <br/>
   Aksiyonerlerin Aksiyon okuma kriterleri ölçüye vurulduğunda ise seçici bir okur kitlesi karşımıza çıkıyor. Yüzde 55'i yalnızca ilgisini çeken bölümleri, yüzde 33.8'i tamamına yakınını okurken sadece yüzde 5.6'lık bir kesim tamamını okuyor derginin. Bu okurların da yüzde 17.9'u Aksiyon'u çok mükemmel buluyor. Yüzde 69.8'ine göre fena değil. Yüzde 2'ye yakın bir bölüm ise beğenmemekle birlikte yine de vazgeçemiyor Aksiyon'dan. Yüzde 9.7'lik bir kitle ise üç yıllık bir deneyimi henüz yeterli bulmuyor istenilen seviyeyi yakalamak için.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3252-34-okurlarimizin-yuzde-78i-universiteli.html), [web.archive.org (arşiv bağlantısı)](http://web.archive.org/web/20120131171949/http://www.aksiyon.com.tr:80/aksiyon/haber-3252-34-okurlarimizin-yuzde-78i-universiteli.html)
