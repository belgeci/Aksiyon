# Foto-Tanık

*Bilinmeyen-yazar 2001.02.24*

<div>
 <p class="spot">
  Dünyanın en önemli basın fotoğrafçıları arasında yer alan Nikos Ekonomopoulos'un, 1979 yılından bu yana farklı coğrafyalarda ve farklı kültürlerde tanıklık ettiği karelerin yer aldığı "Tanık—Nikos Ekonomopoulos ile 20 Yıl" sergisi, 60 siyah—beyaz fotoğrafla Pamukbank Fotoğaf Galerisi'nde 21 Şubat'tan itibaren gezilebilecek.
 </p>
 <p class="metin">
 </p>
 <img border="0" src="/web/20020527043254im_/http://www.aksiyon.com.tr/2001/325/resimler/Foto.jpg"/>
 <p class="metin">
  48 yaşındaki sanatçının, Yunanistan, İsrail, Filistin, Eski Yugoslavya, Türkiye'den Karadeniz Bölgesi, Kars, Siirt, Gökçeada, Söğüt, Erzurum, Adana ve Yozgat'ta çektiği fotoğrafları sergide yer alıyor. Economopoulos'a göre fotoğrafın anahtar kelimesi, hissetmek. Kendisi fotoğrafı bir kanıt olarak kullanmıyor. Öncelikle fotoğraflamayı düşündüğü yerdeki insanların yaşamını hissetmeye, onlarla ilgili olarak kendi öznel bakışlarını vermeye çalıştığını söylüyor. Daha öncesinde "Merhaba Atina, Here İstanbul", Yunan fotoğrafçılarla, Türk fotoğrafçıların fotoğraflarının sergilendiği çalışmada da karelerinin bulunduğu sanatçının fotoğrafları 31 Mart'a kadar görülebilir.
 </p>
 <p class="metin">
 </p>
 <p class="metin">
  Ayten Yetiş Doğu, 1970'li yıllarda Türk resminde adını duyurmaya başladı. Ayten Yetiş'in resimlerinde, birbirine giren boş mekanları, küpleri ve çanakların bu mekanlarda farklı diziliş ve düzenlenişlerini, denizi ve diplerindeki organik canlıları görmek mümkün. Sanatçının resimleri için Özkan Eroğlu; "Ayten Yetiş Doğu resimleri iki net üslûpla kendini belli eder. Bu üsluplardan biri, ressamlığı ön plana çıkaran bir tavra yönelmişken, diğeri ressamca yapıyı gizleyerek doğa içindeki nesne detaylarına bağlanarak gelişir.
 </p>
 <p class="metin">
  Her iki üslupta da mutlak bir fantastiklik vardır" diyor.
 </p>
 <p class="metin">
  Ayten Yetiş Doğu sergisi 13—24 Mart arasında Beyoğlu Sanat Galerisi'de gezilebilir.
 </p>
 <p class="metin">
 </p>
 <p class="arabaslik">
  "İdeal insanı" arayan resimler
 </p>
 <p class="metin">
  Resimlerini "toplumsal gerçekçilik" teması etrafında şekillendiren bir sanatçı İbrahim Örs. İstanbul Devlet Güzel Sanatlar Akademisi Bedri Rahmi Eyüboğlu Atölyesi'ndeki öğrencilik yıllarından itibaren 1970 ve 80 yılları arasındaki resimlerinde Türkiye'de yaşanan toplumsal ve siyasi değişimleri, bürokratik yaşamın traji—komik öğelerini yansıtmış. Örs'e göre çalışmalarının temelinde "ideal insan" arayışı yatıyor, yapıtlarıyla günümüz insanının sosyal gerçeğini gözler önüne sermeyi amaçlıyor ve izleyiciyi düşünmeye, çağının sorumluluğunu üstlenmeye davet ediyor. İbrahim Örs'ün resim sergisi Türkiye İş Bankası Parmakkapı Sanat Galerisi'nde 2—30 Mart arasında gezilebilir.x
 </p>
 <p class="metin">
 </p>
 <p class="arabaslik">
  Pop tarihine yolculuk
 </p>
 <img border="0" src="/web/20020527043254im_/http://www.aksiyon.com.tr/2001/325/resimler/Pop.jpg"/>
 <p class="metin">
  1960'larda Fecri Ebcioğlu'nun öncülük etmesiyle yabancı kaynaklı şarkılara Türkçe sözler yazıldı. Erol Büyükburç "Little Lucy"yi 1958 yılında besteledi ve İngilizce sözlerle seslendirdi. Altmışların başında ise türkülere el atıldı. 1967 yılında Timur Selçuk, "Ayrılanlar İçin" adlı bestesiyle Türk popüler müziğinin ilk önemli örneğini verdi. Ardından Cem Karaca, Barış Manço ve Fikret Kızılok gibi sanatçılar, yerel özellikler taşıyan besteleri ve müzikleriyle Türk pop müzik yelpazesini genişletti.
 </p>
 <p class="metin">
  Yapı Kredi Kültür Sanat Yayıncılık'ın hazırladığı ve Ada Müzik'ten çıkan "Kaç Yıl Geçti Aradan" adlı kaset ve CD'ler 60'lı ve 70'li yılların en popüler şarkılarını içeriyor. Ali Kocatepe'nin Yapı Kredi için hazırladığı bu çalışmada, Türk Pop Müzik tarihinde aradan kaç yıl geçtiğini, sanatçıların ayrıntılı ve hiçbir yerde kolay bulamayacağınız biyografileri bulunuyor. İki albümden oluşan bu prodüksiyon, plaklarda kalan altmışlı ve yetmişli yılların en güzel şarkıları arasından seçilen otuz parçayı bir araya getiriyor. İki albümde yirmi altı şarkı, iki topluluk şarkısı, on dokuz betecimizin ve yirmi iki söz yazarımızın yapıtları yer alıyor. Yabancı kaynaklı şarkı adeti ise yedi. Erol Büyükburç, Fecri Ebcioğlu, Tanju Okan, Alpay, Barış Manço, Sezen Aksu... Türk pop müzik tarihinin temel taşları arasında yer alan müzisyenlerden sadece birkaçı...
 </p>
 <p class="metin">
  Ancak bazı eksikler de yok değil. Türk pop müzik tarihi gibi iddialı bir başlıkla yayınlanmasına rağmen ne asu Maralman'dan ne de Hümeyra gibi pop müzik tarihinde önemli işler yapmış sanatçılardan eser alınmamış. Buna rağmen Türk pop müziği severler için ilginç bir kaynak.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/kultur/2.htm), [web.archive.org (arşiv bağlantısı)](http://web.archive.org/web/20020527043254/http://www.aksiyon.com.tr:80/2001/325/kultur/2.htm)
