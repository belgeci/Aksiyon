# Aiwa yüzde yüz büyüyecek

*Bilinmeyen-yazar 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de satış rakamını her sene artırarak büyüyen Aiwa ailesi, geçtiğimiz hafta bayileri ile bir araya gelerek 2000 yılı pazar hedefleri ve satış stratejilerini netleştirdiler.
  </font>
 </div>
 <div id="newsText">
  <font class="detail-text">
   Felsefelerini en üstün teknoloji ile, çevreyi kirletmeyen, az, enerji harcayan ve katma değeri yüksek mamüller üretmek olarak açıklayan Aiwa küresel bir şirket olduğu için adımlarını küresel iş maliyetlerini dikkate alarak atıyor.
   <br/>
   <br/>
   1951 yılında Japonya'da kurulan Aiwa, dünya elektronik sektöründeki yerini 1960'lardan beri korumaktadır. Sony'nin bir alt kuruluşu olan ve 1976 başlarında İngiltere'de mağaza açarak dünyaya açılan Aiwa'nın, bilgisayar sektörüne girişi ise, 1985 yılına rastlar. 1999 yılı net satış rakamı 3 milyar doları bulan Aiwa'nın bugün dünya pazarındaki payı, yüzde 45 Amerika, yüzde 30 Avrupa ve yüzde 30 Asya olmak üzere, önemli rakamlara ulaşan bir dağılım göstermektedir.
   <br/>
   <br/>
   Aiwa'nın Türkiye'ye girişi 1997 yılında Kavrakoğlu Ltd. Şti'nin Türkiye Distribütörlüğünü üstlenmesi ile gerçekleşti. Kavrakoğlu Şirketi'nin İstanbul, Ankara, İzmir ve Adana'da olmak üzere 4 bölge müdürlüğü, 17 kişilik 'araçlı satış ekibi', 1000'e yakın yetkili satıcısı ve 150 yetkili servisi ile Türkiye genelinde geniş bir satış servis ağı oluşmuş bulunmakta.
   <br/>
   <br/>
   Aiwa satışlarının yüzde 5,3'ünü arge'ye ayırıyor. 1999 yılında 9.4 milyon adet sistem satışı oldu. Bu rakamın 2000 yılında 11,3 milyon adede çıkması hedeflendi.
   <br/>
   <br/>
   Kavrakoğlu şirketi Genel Müdürü Murat Kavrakoğlu, Türkiye'de 1999 yılında 25 bin adet satış gerçekleştiren Aiwa'nın bu seneki satışını 50 bin adete çıkarmayı hedeflediklerini belirtiyor.
   <br/>
   <br/>
   Yeni dönemde marka imajına ağırlık vereceklerini açıklayan Kavrakoğlu, özellikle müzik seti ve DVD ürünlerinde iddialı olduklarını söylüyor. Aıwa'nın büyüme stratejisi ise 5 sektörde netleştirildi: DVD, CDR/RW, digital network system, MP3 ve internet. Bilgisayar sektörüne girme çalışmalarını iki sene yürüten Aiwa bu sektörün beklenenin üzerinde bir altyapı gerektirdiğini farkedince şimdilik bu projeyi askıya aldı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=6190), [web.archive.org (arşiv bağlantısı)](http://web.archive.org/web/20120614093042/http://www.aksiyon.com.tr:80/aksiyon/newsDetail_getNewsById.action?newsId=6190)
