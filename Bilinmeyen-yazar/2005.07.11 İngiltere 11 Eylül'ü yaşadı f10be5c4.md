# İngiltere 11 Eylül’ü yaşadı

*Bilinmeyen-yazar 2005.07.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Amerika’da 11 Eylül 2001 İkiz Kuleler’in vurulmasıyla başlayan terör dalgası bütün dünyayı derinden sarsıyor. Kazablanka’yı, İstanbul’u ve Madrid’i kana bulayan terör Londra’yı da vurdu.11 Eylül 2001 ABD, 15-20 Kasım 2003 Türkiye, 11 Mart 2004 İspanya ve 7 Temmuz 2005 İngiltere.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070406015610im_/http://www.aksiyon.com.tr/resim/553/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Global terör dalgası masum sivilleri hedef alan eylemlerinin sonuncusunu, dünyanın en zengin ülkelerinin devlet başkanlarının katıldığı İskoçya’daki G-8 toplantısına ev sahipliği yapan İngiltere’nin başkenti Londra’da gerçekleştirdi. Altısı metro istasyonlarında üçü de otobüslerde meydana gelen 9 patlamada en az 50 kişi ölürken, önemli bir kısmı ağır 700 civarında kişi yaralandı. Bir gün önce Paris’le yarıştıkları 2012 olimpiyatlarında ipi göğüslemenin kutlamalarına hazırlanan Londra, ertesi gün kâbusu yaşadı. Derginin yayın hazırlıkları bitene kadar olayı üstlenmemişlerdi ama, karakteristik yönleriyle saldırının klasik bir El Kaide işi olduğu düşüncesi hakimdi.
   <br>
    <br>
     Teröristlerin, Londra polisinin İskoçya’daki G-8’ler toplantısına odaklanmasının doğurduğu zafiyetten istifade ettikleri belirtiliyor. Polisin olay sonrasındaki ilk basın açıklamasında şoke edici diye nitelediği saldırıların sürpriz olmadığını söylemesi ilginçti. Zira, İsrail büyükelçiliğini muhtemel bir saldırı için uyarmıştı. Polisin basın toplantısında bir gazetecinin ‘İslâmî terörist’ ifadesine tepkisi de anlamlıydı. Polis, İslâm dini ile terörizmin karıştırılmaması gerektiğini; ikisi arasında paralellik kurmaya çalışanların hata yaptığını vurguladı.
     <br/>
     <br/>
     Dünyanın dört bir yanından yapılan açıklamalar ve yayımlanan bildirilerle kınanan saldırı, ‘yoksulluk ve küresel ısınma’ gündemiyle toplanan G-8 üyesi ABD, İngiltere, Almanya, Fransa, Rusya, İtalya, Japonya ve Kanada’nın liderlerini de sarstı. Liderler adına düzenlenen bildiriyi Blair okudu. Saldırıyı ‘barbarca’ kelimesiyle niteleyen İngiltere Başbakanı “Hepimiz kararlı şekilde bu terör saldırılarına karşı durmak ve bunların üstesinden gelmek için birleştik.” dedi. Blair de, tıpkı Londra polisi gibi tavır sergileyerek, eylemin İslam adına yapıldığı iddiasının yalan olduğunu, gerçek Müslümanların en az Hıristiyan İngilizler kadar olayı lanetlediğini söyledi. Liderler, terör ve şiddetin toplum ve değerlerini değiştirilmesine izin vermeyeceklerini vurguladılar. ABD Başkanı George W. Bush, teröristleri bulup adalet önüne çıkaracaklarını, ümit ve merhamet ideolojisi yayarak nefret ideolojisini yeneceklerini söyledi. Rusya Devlet Başkanı Vladimir Putin ise ülkelerin terörle mücadele için birleşmeleri gerektiğini belirtti.
     <br/>
     <br/>
     Başbakan Recep Tayyip Erdoğan da  ABD’deki basın toplantısında “Bu olay, maalesef insanlığa, medeniyetlere karşı yapılmış bir saldırıdır.” diyerek teröre karşı ortak mücadele çağrısı yaptı. Terörün ‘dininin, milliyetinin ve vatanının’ olmadığını söyleyen Erdoğan, çözüm için bunu doğuran sebeplerin ortadan kaldırılmasının gerekirliliğine işaret etti.
     <br/>
     <br/>
     28 bin kamera ile 24 saat boyunca gözlenen Londra’da bile böylesine üst düzeyde koordinasyon ve plan gerektirecek çapta eş zamanlı saldırıların düzenlenebilmesi güvenlik sistemlerinin güvenirliliğini de tartışmaya açtı. 1990’ların başında sokakları hava karardığında çıkılamaz hale gelen Londra’da 1996 yılında ‘Mobil Elektronik Sistem Organizasyonu’ (MOBESE) hayata geçirilerek neredeyse önü alınamaz boyuta ulaşan suçlar kontrol altına alınmıştı. Hatta caydırıcılığı artırmak amacıyla kritik noktalara herkesin görebileceği şekilde hareketli kameralar yerleştirildi. Aynı sistem iki yıl sonra yine suç olayları tavan yapan New York’a da kuruldu. Londra’da hareketli kameralar saldırıları engelleyemedi. Kayıtların ipucu yakalayıp yakalamadığı önümüzdeki günlerde görülecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22119), [web.archive.org (arşiv bağlantısı)](http://web.archive.org/web/20070406015610/http://www.aksiyon.com.tr:80/detay.php?id=22119)
