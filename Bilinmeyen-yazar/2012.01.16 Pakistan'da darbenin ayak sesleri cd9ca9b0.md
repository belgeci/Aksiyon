# Pakistan'da darbenin ayak sesleri

*Bilinmeyen-yazar 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Pakistan, son bir yılda art arda yaşanan krizlerle darbenin eşiğine geldi. El Kaide lideri Üsame bin Ladin geçen mayıs ayında Pakistan makamlarından gizlenen bir operasyonla öldürüldü.
  </font>
 </div>
 <div id="newsText">
  <font class="detail-text">
   <p>
    Operasyon sonrası ABD’li yetkililerin özellikle ordu ile istihbarat teşkilatını eleştiren açıklamalarıyla kriz tırmandı. Kasım ayında 24 Pakistan askeri NATO uçakları tarafından öldürüldü. Sonrasında NATO’nun “yanlışlıkla oldu” açıklaması geldi. Pakistan ordusu küplere binerken hükümetin gösterdiği tepki yetersiz bulundu. Ekim 2011’de ortaya atılan bir iddia ordunun darbe hazırlığında olduğunu ve sivil kanadın ABD’den yardım istediğini ileri sürüyordu. Pakistan Başbakanı Yusuf Rıza Gilani’nin hafta içinde orduya yakınlığıyla bilinen Savunma Bakanı Naim Halid Lodhi’yi görevden alması yeni bir kriz doğurdu. Pakistan Genelkurmay Başkanı Orgeneral Eşfak Kayani her ne kadar darbe iddialarını yalanlasa da Cumhurbaşkanı Asıf Ali Zerdari’nin günübirlik bir ziyaret için Birleşik Arap Emirlikleri’ne gitmesi darbe söylentilerini güçlendirdi. Neyse ki Zerdari aynı günün akşamı başkente geri döndü ve tansiyon şimdilik düştü.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-31589-pakistanda-darbenin-ayak-sesleri.html), [web.archive.org (arşiv bağlantısı)](http://web.archive.org/web/20120129151216/http://aksiyon.com.tr:80/aksiyon/haber-31589-pakistanda-darbenin-ayak-sesleri.html)
