# Kerkük türküleri ve hoyratları

*Bilinmeyen-yazar Bilinmeyen-tarih*

<div>
 <p>
  <font>
   Kerkük asıllı Abdurrahman Kızılay’ın “Kerkük Türküleri ve Hoyratları” ile Kültür Bakanlığı Devlet Türk Halk Müziği Korosu’nun Şef’i Mehmet Özbek ve Abdulrahman Kızılay’ın birlikte hazırladıkları “Türkülerin Dilinden” adlı iki albüm Kalan Müzik’ten çıktı.
   <br/>
   <br/>
   Her iki sanatçının eşsiz yorumlarıyla seslendirilen Güney Anadolu’nun ve Kerkük yöresinin’in en güzel türkülerini  bulucaksınız bu CD’lerde. Kerkük Türkleri (Türkmenleri) bugün Irak’ta, Türkiye’de ve Almanya’nın birkaç şehrinde yaşayan küçük bir topluluk. Özellikle musiki sahasında Kerkük bölgesi büyük zenginlikleriyle tanınıyor. Hoyrat, Divan, Kerem, Karabağı, gazel, beste (halk türküsü), şarkı (asker türküsü), tenzile (dini ezgiler), zazlamağ (ağıt), leyle (ninni), halay olmak üzere çok sayıda ezgi Kerkük Halk musikisi içinde yer alıyor. Irak’ta Türkmenler arasında musiki hayatı son yüzyılda bazı değişikliklere uğramış. Bir çok yerli dini hava Türkçeleştirilmiş. Hoyrat çağırma geleneğinin de bugün, eski biçimini birçok bakımdan yitirmiş olduğu dile getiriliyor. Eskiden en çok def, dümbelek, davul, zurna, zurnapa, santur gibi halk musikisi aletleri eşliğinde icra edilen Kerkük ezgileri, bugün klasik çalgı takımlarıyla başka bir renge bürünmüş durumda. Ayrıca eskiden usta okuyucularca en çok makam ve hoyrat havalarına değer verilirken artık böyle olmadığını söylüyor araştırmacılar.
   <br/>
   <br/>
  </font>
 </p>
 <p>
  <font>
   (Bu yazı 20 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12517), [web.archive.org (arşiv bağlantısı)](http://web.archive.org/web/20050301153914/http://www.aksiyon.com.tr:80/yazdir.php?id=12517)
