# Müzakere treni gecikir, belki de hiç gelmez!

*Bilinmeyen-yazar 2005.10.03*

<div>
 <p>
  <font>
   Avrupa Birliği (AB) 17 Aralık 2004 tarihinde tam üyelik müzakerelerinin başlaması için Türkiye’ye 3 Ekim 2005 tarihini vermişti. Daha önce kendisinden talep edilen bütün kriterleri yerine getiren Türkiye, bu süre zarfında, Gümrük Birliği (GB) Anlaşması’na Kıbrıs Rum Kesimi’nin de içinde bulunduğu AB’nin yeni üyelerini dahil eden ‘Ek Protokol’ü de imzaladı.
   <br/>
   <br/>
   İmzalarken bunun, Rum Kesimi’ni tanımak anlamına gelmediğini deklare etmesi ise hakkıydı. 3 Ekim gelip çatmasına rağmen Birlik, müzakereyi şekillendirecek ‘Çerçeve Belgesi’ni açıklamadı. En son belgenin 3 Ekim günü açıklanacağı duyuruldu. Güya, Avusturya’nın son dakika mızmızlanması buna sebep olmuştu. Öte yandan Avrupa Parlamentosu’nun (AP), müzakerelere 4 gün kala aldığı bazı ağır kararlar, Türkiye’nin tahammül sınırlarını zorladı. GB Ek Protokolü’nü imzalamayı erteleleyen AP, tam üyelikten önce sözde Ermeni soykırımının tanınmasını talep etti.
   <br>
    <br>
     AB’de bu olumsuz gelişmeler yaşanırken Türkiye net tavrını ortaya koydu. Dışişleri Bakanı Abdullah Gül, belgeyi görmeden Türkiye’nin kesinlikle masaya oturmayacağını belirterek, ortada çok ciddi problemler ve zorluklar olduğunu söyledi. Belki de müzakereler sözü geçen tarihte başlamayacak. Çünkü AB, Türkiye’nin önüne kabul etmesi imkânsız yeni şartlar koyma niyetinde. Müzakere süreci treni 3 Ekim ya da daha sonrasında, büyük bir ihtimalle yola çıkacak. Asıl problem, Türkiye’nin yolculuk sırasında hangi kompartımana oturtulacağı. AB elinden gelse ve utanmasa buyurun yük kompartımanına diyecek. Bunun hiç olamayacağını biliyor; onun için de ikinci sınıf yolcu kompartımanını, yani ‘imtiyazlı ortaklık’ kavramını telaffuz ediyor zaman zaman. Türkiye, birinci sınıf kompartımandan aşağısına razı olmadığı gibi, artık yeni şartlar öne sürülmesine de tahammül edemiyor. Ya tam üyelik kompartımanı, ya da gerekirse başka trenlere...
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 245 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22614), [web.archive.org (arşiv bağlantısı)](http://web.archive.org/web/20060106064430/http://www.aksiyon.com.tr:80/yazdir.php?id=22614)
