# Bir uğraşın bedeli...

*Bilinmeyen-yazar Bilinmeyen-tarih*

<div>
 <p>
  <font>
   Bizler için battaniye, sadece soğuk kış gecelerinin vazgeçilmez dostu olsa da; battaniye üretimini bir meslek olarak seçenler için içerdiği anlamlar daha farklı. Battaniyeciliği ata mesleği olarak devralan genç sanayici Cüneyit Saçlı’nın anlattıklarını dinleyince, battaniyemizi daha çok seveceğiz!
   <br/>
   <br/>
   Battaniye üretiminin, diğer tekstil ürünlerinden öncelikli bir farkı var. Bu fark, battaniye üretiminin çevreye ve ekonomiye sağladığı katkı... Tekstil sanayiindeki kırpık atıklarını toplayan battaniye firmaları, çöpe gidecek milyonlarca kırpık parçasını renklerine göre tek tek ayırıyorlar. Ayırma işleminden sonra makinalarda yeniden işlenen kırpıklar pamuğumsu bir doku haline getiriliyor. Cüneyit Saçlı’nın anlattıklarına göre asıl zorluk da burada başlıyor. İstanbul’da toplanan tekstil kırpığı Uşak’a götürülüyor; Uşak’ta son haline getirilen battaniye yine İstanbul’a satışa çıkartılıyor. Oluşturulan pamuğumsu dokuya renk katıp yeniden battaniye üretmek bir hayli teknoloji yatırımı gerektiren bir uğraş. Cüneyit Saçlı, Saçlı Battaniyeleri olarak, yılda 6 bin ton tekstil atığı kırpığın çöpe atılmak yerine işlenip, battaniyeye dönüştürüldüğünü ve yapılan ihracatla da ekonomiye doğrudan katkıda bulunulduğunu belirtiyor.
   <br>
    <br>
     Sahibi olduğu Saçlı Battaniyeleri’nde ürün kalitesi kadar tüketici sağlığına da dikkat ettiklerini söyleyen Cüneyit Saçlı “Bütün gece vücudumuzu saran bir ürünün kullanım sağlığı için büyük yatırımlar yaptık ve koca bir battaniyeyi, küçük bir tişört fiyatına satıyoruz. En büyük sevincimiz,  Afrika’dan Amerika’ya kadar uzanan bir çizgiye TM amblemli ürün satmak. Sektörün büyümesi kota tehlikesini getirdi. Güney Afrika kotalarına çözüm bekliyoruz. Türk battaniyelerine konulan kota sadece döviz dengesine değil, tekstil piyasasına ve çevre dokusuna da büyük zarar” diyor.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 11 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12512), [web.archive.org (arşiv bağlantısı)](http://web.archive.org/web/20050301153955/http://www.aksiyon.com.tr:80/yazdir.php?id=12512)
