# Aynı topraktan iki farklı ağaç

*Bilinmeyen-yazar 2010.05.03*

<font class="agenda2NewsSpot">
 Doğru mu anlaşıldılar hayatları boyunca? Kim bilir belki de… Ama anlaşıldıkları kadarıyla da büyüktüler.
</font>
<font class="newsDetail">
 <p class="MsoNormal">
  Sadece Türk edebiyat tarihine değil, fikir serencamına da isimlerini kazımış iki ruh. Aynı vatanın evlatları. Aynı semanın altında aynı arzın üstünde fakat birbirlerinden o kadar uzak iki sima. Salt sanatları konuşulsaydı belki çok farklı yorumlar yapılacaktı haklarında. Ancak o zaman karakterlerinin bir yanı muhakkak ki eksik kalırdı. Sevenleri ve sevmeyenleri iki uç arasında oynasa da iş hakkın teslimine gelince ve aradan da cümle nakıslıkları örseleyen zaman geçince Necip Fazıl Kısakürek ve Nazım Hikmet Ran’a nazar değişiyor. Sıddık Akbayır imzasıyla Asur Yayınları’ndan çıkan “Aynı Göğün Uzak Yıldızları” ikiliye dair nice ayrıntıları içeren kapsamlı bir kitap. Kısakürek ve Ran adlarına dair akıllara takılabilecek sorulardan hayatlarındaki ortak noktalara değin okuyanın yüzünde tebessüme kapı aralayan bilgiler eserin sayfalarına işlenmiş. Biri Memet demiş diğeri Mehmet hayatlarının sonbaharında kavuştukları evlatlarına. İnandıkları değerler uğruna mahpusluk da çekmişler sevdaları inadına mutluluk da. Akbayır’ın kitabı 32 bölümden oluşuyor. Okuyucuda ilk anda “Kesin akademik bir çalışmadır, yoksa bu kadar kısım yer alır mıydı?” kaygısı doğurabilirse de başlık altları çok uzun tutulmamış. Mesela 12’nci bölüm tek sayfadan müteşekkil. Zaten 380 sayfalık eser bünyesindeki siyah beyaz fotoğraflarla da kolay okunabilir muhtevasını ortaya koyuyor. Gelelim başlık altlarındaki bilgilere… İki özel isim satırının altında şairlerin adlarını nereden aldıkları anlatılıyor. Sonra fizikî özellikleri boyundan göz rengine kadar sıralanıyor. İkinci bölüm Kesişen Yollar ki Kısakürek ve Ran isimlerine senelerce aşinalık duyanlar dahi ikilinin bu kadar çok ortak yönü bulunduğunu tahmin edemez. Hayatlarının evreleri ki fikrî dünyalarındaki dalgalanmaları kastediyor yazar üçüncü kısmın muhtevası. Sonra şiir, başlangıcından nihayetine kadar. Anne, askerlik, İstanbul hasreti, gurbet, karşılaşmalar ve vasiyetleri ve mirasları…
 </p>
 <p class="MsoNormal">
 </p>
 <p class="MsoNormal">
  AYNI GÖĞÜN UZAK
 </p>
 <p class="MsoNormal">
  YILDIZLARI
 </p>
 <p class="MsoNormal">
 </p>
 <p class="MsoNormal">
  Sıddık Akbayır
 </p>
 <p class="MsoNormal">
  Asur Yayınları
 </p>
 <p class="MsoNormal">
  380 sayfa
 </p>
 <p class="MsoNormal">
  02125116966
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26685-13-ayni-topraktan-iki-farkli-agac.html), [web.archive.org (arşiv bağlantısı)](http://web.archive.org/web/20101120102704/http://aksiyon.com.tr/aksiyon/haber-26685-13-ayni-topraktan-iki-farkli-agac.html)
