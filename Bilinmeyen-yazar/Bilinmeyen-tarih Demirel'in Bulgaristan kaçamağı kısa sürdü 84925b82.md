# Demirel’in, Bulgaristan kaçamağı kısa sürdü

*Bilinmeyen-yazar Bilinmeyen-tarih*

<div>
 <p>
  <font>
   Yurtbank’ın TMSF el koymadan önceki patronu Ali Balkaner’e verilen hapis ve para cezasından ürken Egebank’ın eski sahibi Yahya Murat Demirel’in yurtdışına kaçma girişimi kendi adına başarısızlıkla sonuçlandı.
   <br/>
   <br/>
   Yurtdışı çıkış yasağına rağmen yılbaşı gecesi Bulgaristan’a giriş yapmak isterken yakalanan Demirel ve eşi önce tutuklanıp sonra serbest bırakıldığı ülke tarafından sınır dışı edilerek Türkiye’ye teslim edildi. Demirel, Burgaz polisine yüklü miktarda rüşvet teklif etmişti. Serbest bırakılınca da Burgaz’ın 15 kilometre uzağında üç katlı bir pansiyonu kiralamıştı. Hakkında iki ayrı suçtan gıyabi tutuklama kararı çıkartılan Demirel, İstanbul’a getirildikten sonra savcıya ifade verdi. Mahkeme salonuna götürülürken sağlık durumu kötüleşen Demirel, Haseki Hastanesi’ne kaldırıldı. Adalet Bakanı Cemil Çiçek, Egebank soruşturması kapsamında yargılanan Demirel Bulgaristan’da iken, kimsenin  mafyadan medet ummamasını, adalete güvenmesini istemişti.
   <br/>
   <br/>
  </font>
 </p>
 <p>
  <font>
   (Bu yazı 432 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19375), [web.archive.org (arşiv bağlantısı)](http://web.archive.org/web/20050507075542/http://www.aksiyon.com.tr:80/yazdir.php?id=19375)
