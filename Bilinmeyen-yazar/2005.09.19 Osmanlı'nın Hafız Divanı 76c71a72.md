# Osmanlı’nın Hafız Divanı

*Bilinmeyen-yazar 2005.09.19*

<div>
 <p>
  <font>
   'Ey âşık-ı dildâde, gel nûş edelim bâde / Bir bâde gerek ammâ, kim içile me'vâde / İşit bu Sezâyî'den, ne gördü Fenâyî'den / Dost vechini gösterdi, mir'ât-ı mücellâdan.' Çok sevilen bu ilâhî, Hasan Sezâyî Hazretleri'ne aittir.
   <br/>
   <br/>
   18. asırda yaşayan Hasan Sezâyî, Gülşenî tarikatına mensup bir mutasavvıf, aynı zamanda Gülşeniyye tarikatının Sezâiyye kolunun piri. Mora yarımadasındaki Gördes’te dünyaya gelmiş. Edirne'de Sırrî Efendi ve Fenâyî Efendi'den feyz alıp yetiştikten sonra aynı şehirde hizmet etmiş. Türbesi hâlen Edirne'de ziyaretgâh olan Sezâyî Sultan, tekke edebiyatının önde gelen isimleri arasında yer alıyor. Şiirleri üslûp ve ifade bakımından kusursuz denecek derecede. Tekke ve divan edebiyatı özelliklerine vâkıf olan Hasan Sezayî'yi Tezkire sahibi Sâlim, Osmanlılar'ın Hâfız-ı Şirâzî'si olarak tanımlar. Menkıbelerle örülü hayatı dillerde dolaşan Hasan Sezâyî’nin, Divan-ı Sezâyî, Mektubât-ı Sezâyî, Menâkıb-ı Şeyh Sezâyî Gülşenî isimli eserleriyle Niyâzî-i Mısrî’nin bir gazeline yaptığı şerhi bulunuyor. Birçok kütüphanede yazma nüshaları yer alan Hasan Sezâyî Divanı, Dr. Ali Rıza Özuygun tarafından ilmî bir sûrette yeni harflerle yayınlanmış.
   <br>
    <br>
     Hasan Sezâyî Divanı
     <br>
      Buhara Yayınları
      <br>
       615 sayfa
       <br>
        0212 520 76 70
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 443 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22504), [web.archive.org (arşiv bağlantısı)](http://web.archive.org/web/20060106142046/http://www.aksiyon.com.tr:80/yazdir.php?id=22504)
