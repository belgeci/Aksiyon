# Emsan Ortadoğu’ya dizilerle açılıyor

*Bilinmeyen-yazar 2011.08.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span>
    Züccaciye sektörünün köklü markalarından Emsan, Ortadoğu’da çok izlenen yerli dizilere sponsor olarak bölge ülkelerine açılıyor.
   </span>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      Züccaciye sektörünün köklü markalarından Emsan, küresel krizde yaşadığı durgunluk döneminin ardından tekrar atağa kalktı. Bir yandan mağazalaşma faaliyetlerine hız veren firma, diğer yandan komşu ülkelere yönelik ihracat hamleleri yapıyor. Bölge ülkelerinde çok izlenen televizyon programları ve dizilere sponsor olarak, Ortadoğu’daki bilinirliğini artıran Emsan’daki değişim sürecini Genel Müdür Uğur Kaymak anlattı.
     </span>
    </p>
    <p class="2011soru">
     <span lang="EN-GB">
      -Sektör hakkında bilgi alabilir miyiz?
     </span>
    </p>
    <p class="2011yenimetin">
     <span>
      Züccaciye sektörü son 10 yıl içerisinde köklü bir değişiklik geçirdi. Satış noktaları çeşitlenirken, alışveriş merkezlerinin önem kazanması ile birlikte birçok marka mağazalaşma çalışmalarına hız verdi. Sektörün iç piyasadaki cirosu 2 milyar dolar civarında. Bunun yanı sıra, cam, porselen, çelik ve alüminyum mutfak ve sofra gereçlerinin ihracatı ise bir önceki yıl 900 milyon doları geçti. Sektörümüz, nüfus ve satın alma gücündeki artışlara paralel olarak yıllık yüzde 10 büyüyor.
     </span>
    </p>
    <p class="2011soru">
     <span lang="EN-GB">
      -Sektörde Çin’den yapılan ithalatın payı nedir?
     </span>
    </p>
    <p class="2011yenimetin">
     <span>
      Uzakdoğu ve Çin’den 2010 yılı içerisinde ciddi miktarda ithalat yapıldığı bir gerçek. En büyük pay porselen sofra gereçlerinde. Sektörün en önemli sorunlarından biri Uzakdoğu’dan yapılan ve kalitenin göz ardı edildiği ucuz ürünler. Tüketici ilk tepki olarak bu ürünlere ilgi gösterdi ise de zamanla ucuz fiyatlı ve kalitesiz ürünlerden uzak durmaya başladı. Tabii ki tüm Çin mallarının kalitesiz olduğunu söyleyemeyiz. Burada tüketici ve üreticiye düşen görev, çok ucuz olan Çin mallarına yönelmemeleri.
     </span>
    </p>
    <p class="2011soru">
     <span lang="EN-GB">
      -Emsan’daki değişimi anlatabilir misiniz?
     </span>
    </p>
    <p class="2011yenimetin">
     <span>
      Emsan’ın bilinilirliği çok yüksektir. Herkesin çeyizinde, annesinin evinde Emsan markası vardır. Yeni nesil olarak gördüğümüz 25–35 yaş aralığına kendimizi tanıtmak için seçtiğimiz yol ise, güncel çizgiler taşıyan ürünlerle o tüketici grubunun ilgisini çekebilmek ve çeşitli mecralarda adımızı duyurmak. Adımızı internet üzerinden duyurmaya daha da önem veriyoruz. İnsanlar artık internet üzerinden alışveriş yapıyor, ürünleri oradan takip ediyorlar. Biz de bunun üzerine yatırım yaptık, bu hususa çok önem veriyoruz. Hedefimiz ülke çapında 1500 bayi…
      <span>
      </span>
     </span>
    </p>
    <p class="2011soru">
     <span lang="EN-GB">
      -Sizin için öne çıkan pazarlar hangileri?
     </span>
    </p>
    <p class="2011yenimetin">
     <span>
      Yurtdışı faaliyetler içerisinde önceliğimiz ihracat payını artırmak. Özellikle yakın coğrafyada ciddi bir talep oluşuyor. Suriye, Irak, İran ve Azerbaycan’da pazarlama faaliyetlerimizi hızlandırdık. Buralarda hem bayi hem distribütörlük anlaşmaları yaparak yurtiçinden yapmış olduğumuz reklam yayınlarının etkisiyle de hızlı bir şekilde yayılmaya başladık. 2011 yılı içerisinde satışımızın yüzde 15’ini ihracat hedefi olarak belirledik. Türk kanallarının izlenmekte olduğu bölgelerde Emsan markasının biliniyor olması da ilgiyi artırdı. 80 milyona yakın nüfusu ile İran çok cazip bir pazar. Özellikle nüfusun yoğun olduğu büyük kentlerde satın alma gücü de her geçen gün artıyor.
     </span>
    </p>
    <p class="2011soru">
     <span lang="EN-GB">
      -Mağazalaşma çalışmaları hakkında bilgi verebilir misiniz?
     </span>
    </p>
    <p class="2011yenimetin">
     <span>
      İlk mağazamızı İstanbul Marmara Forum AVM’de açtık. 2011 yılı mağazacılıkta bizim için bir test yılı. Açtığımız ilk mağaza ile tüketicimizle daha yakından iletişim hâlinde bulunmayı, ürünlerimiz hakkındaki olumlu ve olumsuz görüşlerini ilk elden öğrenmeyi ve bu verilerin yeni ürün çalışmalarımıza ışık tutmasını amaçladık.
     </span>
    </p>
    <p class="2011soru">
     <span lang="EN-GB">
      -TV sponsorluklarının markaya katkısı nedir?
     </span>
    </p>
    <p class="2011yenimetin">
     <span>
      TV sponsorluklarına 2010 Eylül ayında başladık. Bu tarih itibari ile ciromuzdaki artış yüzde 25. Biz de ciromuzun yüzde 12 ila 15’ini reklam ve sponsorluğa ayırıyoruz. Sektörümüzde sponsorlukların getirisi yüzde 30 civarında. Emsan, 35 yaş ve üzeri grubu çok iyi tanıyor ve bu gruba çok daha kolay ulaşabiliyor. Bizim amacımız 18-35 yaş arası kişilere de ulaşmak. Bu grubu yakalamak için sponsorluk faaliyetlerimizi devam ettiriyoruz. Geçen dönem 5 diziye sponsor olmuştuk, yeni sezonda da devam edeceğiz.
     </span>
    </p>
    <p class="2011soru">
     <span lang="EN-GB">
      -2011 hedefiniz nedir?
     </span>
    </p>
    <p class="2011yenimetin">
     <span>
      2011’de 60 milyon dolar ciro hedefliyoruz. Şu an ciroda sektörümüzde ilk beş içindeyiz ve çabamız hem ciro anlamında ilk sıraya oturmak, hem de tüketicimizin ihtiyaçlarını giderirken bizi aklına ilk gelen marka olarak konumlandırmasını sağlamak. 2010 yılındaki hedefimizi aştık ve 2012 yılını da büyüme yılı ilan ettik. Yurtiçi piyasaların yanı sıra yakın coğrafya, komşu ülkeler bazında da ciddi bir gelişim süreci içindeyiz. Yurtiçi ciromuz kadar bir ciroyu, yakın ülkelerde de yakalamak amacındayız ve bunun için bu ülkelerde de bayilik çalışmaları konusunda adımlarımızı atmaya devam ediyoruz. İlk adımı İran’da attık. Azerbaycan da hedeflerimiz arasında…
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-30278-16-emsan-ortadoguya-dizilerle-aciliyor.html), [web.archive.org (arşiv bağlantısı)](http://web.archive.org/web/20120413154347/http://www.aksiyon.com.tr:80/aksiyon/haber-30278-16-emsan-ortadoguya-dizilerle-aciliyor.html)
