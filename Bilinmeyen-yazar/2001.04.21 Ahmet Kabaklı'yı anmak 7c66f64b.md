# Ahmet Kabaklı'yı anmak

*Bilinmeyen-yazar 2001.04.21*

<div>
 <p class="spot">
  Ahmet Kabaklı güzel bir ölümle ayrıldı aramızdan. Güzel bir ölüm; çünkü arkasında onlarca eser, otuz yıllık bir Türk Edebiyatı dergisi, kendi elleriyle döşediği Türk Edebiyatı Vakfı, bir şekilde rahle-i tedrisinden geçmiş pek çok münevver ve onu kalpten seven binlerce kişiyi arkada bırakarak gitti.
 </p>
 <p class="metin">
 </p>
 <img border="0" src="/web/20020224105848im_/http://www.aksiyon.com.tr/2001/333/resimler/Ahmet.jpg"/>
 <p class="metin">
  Ömer Lütfi Mete'nin tabiriyle "Kentli bir muhafazakârdır" o. Şehirliydi, değer yargıları vardı, mütevazıydı. "Kalemini inandığı ve düşündüğü yönde kullandı." Ahmet Kabaklı Hoca aynı zamanda ilkeli bir insandı 'imaj' insanı değildi, olduğu gibiydi. Türk Edebiyatı'nda bir dönem beraber çalıştığı Olcay Yazıcı'nın yazdığına göre okuyucu dalkavukluğu da yoktu onda. Okuyuculardan kendilerine gelen şiir, hikaye örneklerinden kötü olanlarının hakikaten kötü olduğunu, yeni çalışmalarını göndermeye devam etmelerini açık açık ifade edermiş kendilerine. Kırılanlar olurmuş ama Kabaklı Hoca yapılması gereken şeyin bu olduğunu düşünür ve ifade edermiş. Yani ideolojik yakınlık uğruna kalitesi düşük çalışmalara yüz vermezmiş. Türk Edebiyatı dergisi son sayısını Ahmet Kabaklı'ya ayırdı. 180 sayfalık dolu dolu bir Ahmet Kabaklı hatırası; belki ilk defa göreceğimiz Kabaklı fotoğraflarıyla ve yakın dostlarının ( ki bunların çoğu yazılarından tanıdığımız yazarlar) yazılarıyla kendisi hakkında daha önceden bilmediğimiz, duymadığımız pek çok yeni şey öğreniyoruz. Edebi bir şahsiyetin ardından edebi bir armağan. Sevenleri kaçırmasın deriz.
 </p>
 <p class="metin">
 </p>
 <p class="metin">
  Emantur, üç-dört yıldır bu aylarda gerçekleştirdiği kültür gezilerine geçen pazar start verdi. "Saray'da Bir Gün" başlığıyla sunulan Topkapı Sarayı gezisi sabah 10.00'da başlayıp saat 17.00'ye kadar sürdü. 22 Nisan'da Semiramis Yatı'yla gerçekleştirilecek "Boğaziçi'nde Erguvan Bayramı" tam bir Boğaziçi tutkunu olan Doç. Dr. Haluk Dursun'un ağzından Erguvan'ı ve Boğaziçi'ni dinlemek için büyük bir fırsat. 29 Nisan'da "Tarihi Yarımada Sultanahmet", 6 Mayıs'ta da Kasırlar (Aynalıkavak, Küçüksu, Hidiv, Ihlamur) gezilecek. Boğaziçi'ndeki Erguvan gezisi hariç hepsi 10.00-17.00 arası gerçekleşiyor. Geziye katılanlara Haluk Dursun'un "İstanbul'da Yaşama Sanatı" ve "Nil'den Tuna'ya Osmanlı Yazıları" isimli iki kitabı hediye ediliyor. Belli bir yaşın altındaki çocukların alınmadığı, belli bir sayıyla sınırlı tutulan katılanların tamamen görülen ve hakkında bilgi verilen esere konsantre olmasını salık veren geziler bunlar. Sözgelimi müze girişinin 7 milyon olduğunu, öğle yemeklerinin damak zevki bakımından en iyi yerlerde verildiğini söylersek bu gezilerin ücretsiz olmadığını hesap edersiniz. Ekonomik ve kültürel krizlere ara vermek isteyenler için... (Tel:0 212 235 38 53)
 </p>
 <p class="metin">
 </p>
 <p class="arabaslik">
  Şehir'de tiyatro
 </p>
 <p class="metin">
  İstanbul Büyükşehir Belediyesi Şehir Tiyatroları'nda Nisan ayında da zengin bir oyun çeşitliliği göze çarpıyor. Harbiye Muhsin Ertuğrul Sahnesi'nde Georg Bchner'in yazdığı, Hasan Kuruyazıcı'nın çevirdiği ve Mehmet Ulusoy'un sahneye koyduğu Woyzeck, Yılmaz Karakoyunlu'nun yazıp, Şükrü Türe'nin sahneye koyduğu Önce İnsan, Y. Kenan Işık'ın yazıp-yönettiği Aşk Hastası oynanıyor. Fatih Reşat Nuri Sahnesi'nde bu ay; Halid Ziya Uşaklıgil'in aynı adlı eserinden Tarık Günersel'in oyunlaştırdığı Aşk-ı Memnu, Necati Cumalı'nın yazdığı Derya Gülü, Orhan Asena'nın "Hürrem Sultan"ı oynanıyor. Üsküdar Musahipzade Celal Sahnesi'nde ise Neş'e Erçetin Atakan'ın yazıp-yönettiği "Sabaha Az Kala", Orhan Alkaya'nın yönettiği "Sersem Kocanın Kurnaz Karısı"oyunları sahneleniyor.
 </p>
 <p class="metin">
 </p>
 <p class="arabaslik">
  "Ortak/Hayat Bilgisi"
 </p>
 <p class="metin">
  Sabancı Üniversitesi Kasa Galeri'de açılan "Ortak/Hayat Bilgisi" başlıklı sergide, Gülsün Karamustafa, Hüseyin Alptekin ve Nur Koçak'ın eserleri yer alıyor. 4 Mayıs'a kadar gezilebilecek olan sergide, gündelik hayat ve onun türettiği kültür dünyası çıkış noktası olarak ele alınıyor. Genel olarak "arabesk" diye bilinen, zaman zaman da "kitsch" diye tanımlanan nesneleri ve kavramlı içeren bu dünya, bir yandan görsellik çağının olanaklarından beslenirken, bir yandan da yerelliği, gidebileceği en uç noktaya kadar zorluyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/333/kultur/3.htm), [web.archive.org (arşiv bağlantısı)](http://web.archive.org/web/20020224105848/http://www.aksiyon.com.tr:80/2001/333/kultur/3.htm)
