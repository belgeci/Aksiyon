# Her iyi niyet, iyi netice doğurmaz!

*Bilinmeyen-yazar 2011.02.07*

<font class="agenda2NewsSpot">
 Birinci Dünya Savaşı’na giriş Enver Paşa’nın mı suçu? Kaçınılmaz sonuç mu? Yoksa başka sebep mi var?
</font>
<font class="newsDetail">
 <p>
 </p>
 <p class="MsoNormal">
  Büyük yıkımlar, sadece maddeten değil manen de uzun vadede ancak düzeltilebilecek hasarlara yol açar. Hele bu 600 küsur yıllık bir devletin başına gelen akıbetse. Evet, Osmanlı Devleti’nin tarih sahnesinden çekilmesi üzerinden yaklaşık 90 sene geçti ancak yıkılma sürecinin 10 yıl gibi kısa bir sürede ortaya çıkması hâlâ kimi zihinlerde “acaba”lara yol açıyor. “Acaba yıkılmayabilir miydi?” sorusuyla başlayan bahsedilen tetkikler menfi tablonun müsebbibini aramayla devam ediyor. İlk anda silueti beliren de İttihatçı ekibin lider kadrosu bilhassa da Talat ve Cemal’den ziyade Enver Paşa. Çünkü Harbiye Nazırı sıfatı taşıyan hüviyeti yüzünden hatta bazı rivayetlerde diğer iki isme haber vermeden oldubitti ile Osmanlı’nın Birinci Dünya Savaşı’na girmesini tetiklediğinden göze batan asıl sorumlu. Bu bakış açısı sahiplerine göre o ve arkadaşları koca sistemi iktidara geldikten 10 yıl sonra tamamen çökertti. Bahsi geçen yorumlamanın aksi ise, harbe iştirakin de, sonucunda yıkılışın da tamamıyla dış etkilerden kaynaklandığını, yerli iradenin istese de farklılık sergileyemeyeceğini iddia ediyor. Dr. Mustafa Aksakal ise, ne birinci şıkka ne de ikincisine katılıyor. Ona göre suç yalnız Enver Paşa’ya yüklenemeyeceği gibi, iradecilerin etkisini de sıfırlamamak gerekiyor. Peki, tavsiye ettiği yol ne? Aksakal “Harb-i Umumi Eşiğinde/ Osmanlı Devleti Son Savaşına Nasıl Girdi” başlıklı kitabını işte söz konusu soruya ve diğer teferruatlara ayırmış. İkincil kaynaklar, hatıratlar, diplomatik arşivler gibi geniş bir kaynakça yelpazesinden faydalanılarak hazırladığı eserde, İttihatçı liderlerin 1914 itibarıyla devleti parçalanmaktan ve yabancı denetimine girmekten kurtarabileceğine inandıkları yegâne kararı alarak harbe girdiği savını işliyor. Altı bölümden müteşekkil çalışmanın kısım başlıkları da şöyle: “Balkan Savaşları sonrası entelektüel ve duygusal hava”, “Yunanistan’la savaşa girmek mi?”, “Uluslararası düzen ve Osmanlı İmparatorluğu”, “Büyük bir fırsat olarak Büyük Savaş: Osmanlı’da Temmuz Krizi”, “Şiddetli Rekabet: Penelope’nin oyunu”, “Savaş yoluyla kurtuluş mu?”
 </p>
 <p>
  <p class="MsoNormal">
   OSMANLI DEVLETİ SON SAVAŞINA NASIL GİRDİ
  </p>
  <p class="MsoNormal">
  </p>
  <p class="MsoNormal">
   Mustafa Aksakal
  </p>
  <p class="MsoNormal">
   Bilgi Üniversitesi Yayınları
  </p>
  <p class="MsoNormal">
   244 sayfa
  </p>
  <p class="MsoNormal">
   02123115259
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28626-her-iyi-niyet-iyi-netice-dogurmaz.html), [web.archive.org (arşiv bağlantısı)](http://web.archive.org/web/20110217045844/http://www.aksiyon.com.tr:80/aksiyon/haber-28626-her-iyi-niyet-iyi-netice-dogurmaz.html)
