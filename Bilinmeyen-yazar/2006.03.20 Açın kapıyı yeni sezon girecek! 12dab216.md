# Açın kapıyı yeni sezon girecek!

*Bilinmeyen-yazar 2006.03.20*

<div>
 <p>
  <font>
   2006 ilkbahar-yaz sezonu açıldı. Vitrinlerin yüzü yavaş yavaş değişiyor. Cıvıl cıvıl vitrinlere kapılıp alışveriş yapmaya başlamadan önce bu yılın modasını öğrenmekte yarar var.
   <br/>
   <br/>
   Yeni Türkü grubunun bir şarkısı  vardı, “Ya dışındasındır çemberin ya da içinde yer alacaksın” diye. Bunu günümüz modasına şöyle uyarlamak mümkün: “Ya modaya uygun giyinirsin ya da giyinmezsin.” Baharla birlikte cıvıl cıvıl hale gelen vitrinler alışveriş dünyasında yeni bir sezonun habercisi sanki. Pembe, fıstık yeşili, turuncu, lila, mor, krem ve mavinin her tonu bu yıl da gözde. Üreticilerin renkleri mevsimlere hapsetmekten vazgeçmesi, müşteriyi renklerle değil de, farklı kreasyonlarla cezbetmeye çalışması takdire şayan.
   <br>
    <br>
     Bu yıl, boncuk işleme, tüy ile kurdele gömlek ve elbiselerde kendine yer bulmuş yine. Özellikle düşük bel kot pantolonlarda abartılı boncuk ve arma moda. Keten ise bütün markaların vazgeçilmezi. En az altı-yedi cepli bol kesim keten pantolonlar kız-erkek çeşitleriyle dikkat çekiyor. Bahar aylarında kullanılabilecek merserize badiler, hırka ve bluzlar, denim ve triko mağazalarının ön rafında yerini çoktan almış durumda. Merserizelerin spor modelleri her zaman olduğu gibi yatay çizgili ve çok renkli. Klasik modeller ise sade ve pastel tonlarda. Hanımlar için şifon bluzlar oldukça cazibedar. Takım elbise giyen hanımlar için boydan çizgili ve kendinden desenli kumaşlardan tasarlanmış ürünler var. Bu yılın tek farkı, yaka ve kol uçlarındaki cılız boncuk işlemeler…
     <br>
      <br>
       TOPUĞUN DOLGULU OLANI MAKBUL
       <br>
        <br>
         Ayakkabı dünyası da çok farklı değil. Düz tabanlı, yuvarlak burunlu, rengarenk çiçeklerle bezeli ayakkabıların yerini uzun ve dolgu topuklu ayakkabılar almış bu yıl. Kelebek figürlü, kurdeleli, bilekten bağlamalı ayakkabılar göze çarpıyor. Çantalara gelince… Sade, büyük ebatta, uçuk tonların ağırlıklı olduğu bir kreasyon var.
         <br/>
         <br/>
         ‘Çemberin dışında kalmak istiyorum’ diyenlere minik bir tavsiye: “Uygun gördüğünüz kıyafetlerinizi biraz boncukla süsleyin. Ayakkabınızın içinden çıkıp bileğinize doğru dolanan kurdeleyi ayağınıza bağlayın. Geçen seneden kalma çantanızın boncuklarını küçük bir operasyonla azaltın. İşte size yeni sezon kreasyonu! Sonra aynaya bakın. Ne görüyorsunuz? Evet… Artık siz de çemberin içindesiniz…”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 746 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23619), [web.archive.org (arşiv bağlantısı)](http://web.archive.org/web/20060528192638/http://www.aksiyon.com.tr:80/yazdir.php?id=23619)
