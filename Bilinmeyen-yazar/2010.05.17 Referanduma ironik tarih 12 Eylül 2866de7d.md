# Referanduma ironik tarih: 12 Eylül

*Bilinmeyen-yazar 2010.05.17*

<font class="agenda2NewsSpot">
 Meclis’ten geçen ve Cumhurbaşkanı Abdullah Gül’ün onaylayarak halka havale ettiği ‘anayasa değişikliği paketi’, 12 Eylül 2010 günü oylanacak.
</font>
<font class="newsDetail">
 <p class="MsoNormal">
  Yüksek Seçim Kurulu (YSK), referandum süresini 60 güne indiren son yasal düzenlemeye rağmen, ‘yeni seçim kanunu ancak bir yıl sonra uygulanabilir’ gerekçesiyle, oybirliğiyle önceki yasayı geçerli sayarak dört ay sonrasına karar kıldı. YSK kararlarına itiraz hakkı yok. AK Parti, kararı ‘siyasi’ diye nitelerken, kimi anayasa hukukçuları; YSK’nın hata yaptığını düşünüyor. Kurul, zorlama yorumunda ısrar etmeseydi, halk 18 Temmuz’da sandığa gidip iradesini ortaya koyacaktı. Neden zorlama diyoruz, Anayasa’nın 67’nci maddesi çok açık da onun için. Bu madde, referandum ile seçimleri alenen birbirinden ayırıyor. 2001’deki değişiklik, tamamen çoğunluk partilerinin avantaj sağlama taktiklerinin önünü kesmeye yönelik. CHP, YSK kararıyla propaganda zamanı kazanması dolayısıyla bir hayli memnun. Paketin en önemli maddeleri, Anayasa Mahkemesi ile Hâkimler ve Savcılar Yüksek Kurulu’nun (HSYK) yapısını düzenleyenleri ve 12 Eylül 1980 darbesini icra edenlere yargı yolunu açanı. 97 vekilli CHP, başta 6 DSP’li vekilin desteğiyle 111 imzaya ulaşınca, paketin iptali için Anayasa Mahkemesi’nin yolunu tuttu. 7 bağımsız vekil ve Demokrat Parti’li Mesut Yılmaz da iptal dilekçesine imza koydu. İptalciler hem tüzüğün çiğnendiğini, hem de Anayasa’nın 2’nci maddesinin hiçe sayıldığını ileri sürüyor. Mahkeme, şeklî arızaları değerlendirmekle yetkili. Normal şartlarda başvuruyu reddetmesi gerekiyor. Bekleyip göreceğiz!
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=26805), [web.archive.org (arşiv bağlantısı)](http://web.archive.org/web/20100526185545/http://www.aksiyon.com.tr:80/aksiyon/newsDetail_getNewsById.action?newsId=26805)
