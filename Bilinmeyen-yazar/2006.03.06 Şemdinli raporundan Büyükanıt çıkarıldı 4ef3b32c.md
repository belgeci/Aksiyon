# Şemdinli raporundan Büyükanıt çıkarıldı

*Bilinmeyen-yazar 2006.03.06*

<div>
 <p>
  <font>
   TBMM İnsan Hakları Komisyonu’nun Şemdinli olayları hakkında saha araştırması yaparak hazırladığı raporda Kara Kuvvetleri Komutanı Orgeneral Yaşar Büyükanıt’ın ismi yer almadı. Üyeler arasındaki fikir ayrılığı sebebiyle rapora 3 aydır nihai şekil verilemiyordu.
   <br/>
   <br/>
   Raporun ilk halinde Büyükanıt’ın, Şemdinli soruşturmalarında tutuklanan astsubay Ali Kaya için ‘Tanırım, iyi çocuktur’ açıklamasına atıfta bulunulmuş ve “Büyükanıt’ın Ali Kaya’yı tanıdığını ve suç işleyeceğini zannetmediğini muhtevi basına demeç vermesi talihsizliktir.” cümleleri geçirilmişti. Ancak komisyon başkanı Mehmet Elkatmış, AK Partili başkan vekili Faruk Ünsal’ın karşı durmasına rağmen Büyükanıt’ın ismini rapordan çıkardı. Bunun üzerine Ünsal’ın da dahil olduğu 9 üye rapora eklenmesi için başka bir metin önerdi. Tam oylama yapılacağı sırada öneriye imza atan vekillerden AK Partili Mücahit Daloğlu ve Resul Tosun ile CHP’li Şerif Ertuğrul salondan ayrılınca 7 kişilik çoğunluğa ulaşılamadı ve öneri düştü. Önerinin yerine metne “Halk, bir kuvvet komutanının Astsubay Başçavuş Ali Kaya’yı tanıdığını söylemesinin kendisine sahip çıkıldığı ve bu olayın örtbas edileceği intibaını verdiğini ve kuşkularını artırdığı inancındadır.” cümlesi eklendi. Geçtiğimiz perşembe günü Büyükanıt’ın isminin geçmediği raporun nihai hali oy çokluğuyla kabul edildi.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 926 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23533), [web.archive.org (arşiv bağlantısı)](http://web.archive.org/web/20070626195956/http://www.aksiyon.com.tr:80/yazdir.php?id=23533)
