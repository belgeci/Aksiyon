# Törende sakız krizi, tutuklama getirdi

*Bilinmeyen-yazar 2006.05.01*

<div>
 <p>
  <font>
   Ordu’da, 23 Nisan kutlamaları sırasında Atatürk Anıtı’na sakız çiğneyerek çelenk bıraktığı iddia edilen AK Parti Fatsa İlçe Başkanı Veysel Dalcı, “Atatürk’ün manevi şahsiyetine hakaret’’ ettiği gerekçesiyle tutuklandı.
   <br/>
   <br/>
   Fatsa Garnizon Komutanı Binbaşı Kalender Karadağ’ın şikayeti üzerine tutuklanan Dalcı, 3 gün cezaevinde kaldıktan sonra 5 bin YTL kefaletle serbest bırakıldı. Dalcı’nın avukatı İlhan Mollaoğlu, müvekkilinin sakız çiğnemediğini, bunun tören esnasında çekilen kamera görüntüleriyle sabit olduğunu söyledi.
   <br>
    <br>
     Mollaoğlu talepleri üzerine savcılığın ve mahkeme heyetinin de kamera görüntülerini izlediğini ve herhangi bir ağız hareketinin olmadığını tespit ettiklerini söyledi. İlçe Başkanı Dalcı da Fatsa Cumhuriyet Savcılığı’na verdiği ifadede sakız çiğnediği yönündeki iddiaları yalanladı. 23 Nisan sabahı 3,5 yaşındaki oğluna yarbay kamuflajlı forma giydirdiğini vurgulayan Dalcı, ifadesinde, “Çelengi sunduktan sonra arkadaşlarıma ‘tamam’ dedim. Belki bu ağız hareketim başkaları tarafından farklı algılanmış olabilir. Yoksa kesinlikle saygısızlık yapacak şekilde hareket etmedim.” ifadelerini kullandı. CHP İlçe Başkanı Yüksel Pekbüyük ise “Ağzında kocaman bir sakız vardı. Ve alenen çiğniyordu.” şeklinde açıklama yaptı.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 265 kez okunmuştur)</font>
						</p>
---------->
</div>


Kaynak: [www.aksiyon.com.tr](http://aksiyon.com.tr:80/yazdir.php?id=24124), [web.archive.org (arşiv bağlantısı)](http://web.archive.org/web/20060520153010/http://aksiyon.com.tr:80/yazdir.php?id=24124)
