# Bişkek’ten Anavatan’a saygı

*Bilinmeyen-yazar 2010.04.19*

<font class="agenda2NewsSpot">
 Kırgızistan halkı ayaklanarak, 2005’teki ‘Lale Devrimi’ ile Askar Akayev’e görevden el çektiren Kurmanbek Bakiyev’i aynı akıbete uğrattı.
</font>
<font class="newsDetail">
 <p class="MsoNormal">
  Akayev, halen Rusya’da. Geçici hükûmetin başkanı Roza Otunbayeva, ilişkilerini hem Rusya, hem de ABD’yle sıcak tutmaya çabalıyor. İlk destek mesajını Moskova’dan aldı. Washington’a askerî anlaşmaların süreceğini duyurdu. ABD, Manas üssünü Afganistan operasyonlarında kullanıyor. Otunbayeva’yla Bişkek’te görüşen ABD Dışişleri Bakan Yardımcısı Robert Blake, siyasi istikrar ve ekonominin düzeltilmesi için yardım sözü verdi. Gelişmeleri yakından takip eden Türkiye, ilkin büyükelçisi Nejat Akçal’la Otunbayeva’ya her türlü konuda dostluk ve kardeşlik mesajlarını iletti. Ardından Ankara’ya davet ettiği yardımcısı Almazbek Atambayev’e uçak gönderdi. Cumhurbaşkanı Abdullah Gül, TBMM Başkanı Mehmet Ali Şahin ve Başbakan Recep Tayyip Erdoğan’ın kabul ettiği geçici Kırgız hükûmeti başbakan yardımcısı Devlet Bakanı Ali Babacan’la bir araya geldi. Gül, Atambayev’e, mevcut problemlerin ülke içinde ve bölgede başka gerilimlere yol açmadan diyalogla ve bir an evvel çözülmesi gerektiğini söyledi. Geçici hükûmete rövanş duygusuyla davranmamasını telkin ederek, ‘iç barışın önemini’ vurguladı. Bir düşünce kuruluşunda tertiplediği basın toplantısında bir günlük Türkiye temasını değerlendiren Atambayev, Türkçe konuştu:
  <span>
  </span>
  “Türkiye kardeş ülke. Kökümüz bir. Kırgızistan ata vatan. Burası anavatan. Buraya gelmezsek ayıptır.” Bu arada devrik lider Kurmanbek Bakiyev, geçtiğimiz perşembe günü ülkesinden ayrılarak Kazakistan’a gitti.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26568-11-biskekten-anavatana-saygi.html), [web.archive.org (arşiv bağlantısı)](http://web.archive.org/web/20101120021912/http://aksiyon.com.tr/aksiyon/haber-26568-11-biskekten-anavatana-saygi.html)
