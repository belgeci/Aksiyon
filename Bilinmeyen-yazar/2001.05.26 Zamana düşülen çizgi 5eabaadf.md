# Zamana düşülen çizgi

*Bilinmeyen-yazar 2001.05.26*

<div>
 <p class="spot">
  Zamana ve mesafelere dayanıklı sanatçı bakışının ortaya koyduğu eser, yüzyıllar öncesinden bize gülümser, göz kırpar.
 </p>
 <p class="metin">
 </p>
 <img border="0" src="/web/20020428181600im_/http://www.aksiyon.com.tr/2001/338/resimler/Zaman.jpg"/>
 <p class="metin">
  Çünkü sanatçı, çağının tanığıdır ama sıradan bir tanıklık değildir bu. Yaşadığı zamanın ışıklarını, sancılarını, seslerini ve ruhunu yakalayıp bir sanatsal form içerisinde kendi zamanının ve gelecek zamanın insanlarına aktaran bir tanıklık... İstanbul'un Fethi'nin 548. Yıldönümü Etkinlikleri kapsamında düzenlenen bir sergide bu tanıklığa şahid oluyoruz. "Zamanın Geldiği Yer" başlığı altında düzenlenen sergi Cemal Reşit Rey fuayelerinde 10 Haziran'a kadar gezilebilecek. Sergiye Ali Toy, Haldun Arslancan, Hikmet Barutçugil, Mebruke Tuncel, Mine K., Nusret Çolpan, Peyami Gürel, Rauf Tuncer eserleriyle katılıyor. Hepsi kendi alanında zirve olan sanatçılar, gelenekten beslenen yanlarını modern duyarlılıklarla buluşturarak özgün eserler ortaya koyuyorlar.
 </p>
 <p class="metin">
 </p>
 <p class="metin">
  Dr. Nejat Eczacıbaşı Vakfı'nca gerçekleştirilen Burhan Doğançay Retrospektif Sergisi ve Vitra Sanat Tır Gezici Sergi, toplam 54 bin 700 kişi tarafından izlendi. Doğançay'ın Retrospektif Sergisi, Dolmabahçe Kültür Merkezi'nde 11 bin 700 kişiyle buluşurken, gezici tır sergisini 43 bin öğrenci izledi. 243 yapıtla, sanatçının ilk dönemlerinden bugüne, tüm sanatsal üretim serüvenini gözler önüne seren Restorspektif Sergi, 27 Mayıs 2001 tarihinde sona erecek.
 </p>
 <p class="metin">
 </p>
 <p class="arabaslik">
  Kişisel İzler...
 </p>
 <p class="metin">
  Eczacıbaşı Vitra'nın seramik sanatını desteklemek ve daha geniş kitlelere duyurmak amacıyla kurduğu Vitra Seramik Sanat Atölyesi, her yıl düzenlediği "Kişisel İzler" sergi dizisini sürdürüyor. Bu yıl Türkiye'den ve yurtdışından dokuz seramik sanatçısının 2000—2001 sezonunda Vitra Seramik Sanat Atölyesi'nde gerçekleştirdiği çalışmalar Beşiktaş MSÜ Resim ve Heykel Müzesi'nde sergileniyor. Ayger Kalsın, Murat Küçükayalı, Füsün Salor ve Ayla Yüce Tuncer, Krissimir Djidrov, Elzbieta Grosseova, Ziyatin Nuriev ve Patrick Parcell sergide eserleri yer alan sanatçılar. "Kişisel İzler", 4 Haziran'a kadar izlenebilir.
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/338/kultur/3.htm), [web.archive.org (arşiv bağlantısı)](http://web.archive.org/web/20020428181600/http://www.aksiyon.com.tr:80/2001/338/kultur/3.htm)
