# Cem Boyner’in ‘ifadeler’i

*Bilinmeyen-yazar 2005.09.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ünlü işadamı Cem Boyner’in, ‘Uzaktaki Yakın-Yakındaki Uzak’ isimli fotoğraf sergisi, Tarih Vakfı Darphaneyi Amire binasında açıldı. Fotoğraf çalışmalarına ciddi vakit ayıran Boyner, birçok ünlü isimde görüldüğü şekilde, çalışmalarını iş seyahatinden arta kalan zamana sığdırmıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607210845im_/http://www.aksiyon.com.tr/resim/564/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Özellikle Afrika’ya büyük ilgi duyuyor ve Mali, Nijer gibi ülkeleri sadece fotoğraf çekmek için ziyaret ediyor. Fotoğraflara yansıyan daha çok Afrika’nın kara derili sakinlerinin çileli yaşamları. Boyner onları ‘maskesiz insanlar’ olarak tanımlıyor. Çocuksu bakışlı yetişkinler ve bu dünyaya birkaç kere gelmiş gitmiş edasıyla, adam gibi bakan çocuklar! Yaptığı işi fotoğraf çekimi olduğu kadar, maskesiz insanlara yönelik bir çeşit ruh çekimi olarak da nitelendiriyor ve onları her yere beraberinde götürdüğünü hissediyor. Serginin tanıtım kokteyli Boyner’in mensubu olduğu iş dünyası ile sanat, spor ve medya dünyasında da büyük ilgi gördü. Kıdemli sanayici bu ikinci sergisinde de son derece heyecanlıydı. Toplam 126 karenin ortak mesajı, ‘beden ve bakışların’ oluşturduğu ifadeler. Serginin dikkat çeken bir başka boyutu ise alabildiğine doğal ortamlarda çekilmiş fotoğraflara ek olarak, çıplak insan bedeninin konu edildiği ve profesyonel bir ekip çalışması ile ortaya çıkarılmış stüdyo fotoğraflarına da yer vermesiydi. Bu kadar meşgul bir işadamının sanatla da bu kadar ilgilenmesini bir yandan takdir ederken, bu doğallığın içine adeta fırlatılmış gibi duran stüdyo fotoğraflarının asıl konseptle uyumlu olmadığını da belirtmek gerekir. En azından bu çalışmalar farklı bir serginin konusu yapılabilirdi.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22553), [web.archive.org (arşiv bağlantısı)](http://web.archive.org/web/20070607210845/http://www.aksiyon.com.tr:80/detay.php?id=22553)
