# Yapay tatlandırıcılardan ailenizi uzak tutun

*Bilinmeyen-yazar 2011.03.14*

<font class="agenda2NewsSpot">
 Nişasta bazlı şekerin zararlarından sonra yapay tatlandırıcıları da gündemimize almamız gerekiyor. Şekerin yerini almaya aday yapay tatlandırıcılar, gündelik hayatta kontrolsüzce kullanılıyor.
</font>
<font class="newsDetail">
 <p>
  <p class="MsoNormal">
   Birçok marka, şeker gerektiren ürünlerini daha ucuza mal etmek için onlardan faydalanıyor. Çünkü en yaygın kullanılan aspartam 200 kat, sakarin 300 kat, sukraloz 600 kat tat veriyor. İtalya'nın Bologna şehrindeki Ramazzini Onkoloji ve Çevre Bilimleri Vakfı'nda kanser araştırmaları yürüten Dr. Morando Soffritti ve ekibi aspartamın zararlarını inceleyen yedi yıllık bir araştırma yapmış. 1900 fare üzerinde gerçekleştirilen deneyin sonunda rutin şekilde aspartam verilen (70 kiloluk birinin günde aldığı ortalama miktar kadar) farelerde yüksek oranda lösemi, lenfoma ve diğer kanser türleri görülmüş. Tabii, tatlandırıcıların zararları bununla da sınırlı değil; baş ağrısı, baş dönmesi, unutkanlık, eklem ağrısı, bulantı, uyuşukluk, kas spazmları, şişmanlık, depresyon, korku atakları, huzursuzluk, konvülsiyon (bilinç kaybı-kaslarda şiddetli kasılma), uykusuzluk, görme-işitme kaybı, kulak çınlaması, yorgunluk, tat kaybı, Parkinson, çarpıntı, soluk zorluğu, döküntü, mültipl skleroz (MS Hastalığı) da görülüyor. Yapay tatlandırıcılar; meşrubatlar, meyveli içecekler, sakızlar, meyveli yoğurtlar, dondurulmuş tatlılar, sofralık tatlandırıcılar, ilaçlar, çocuk şurupları ve antibiyotikler, düşük kalorili gıdalar, sporcu içecekleri, çikolatalar, nane şekerleri, dondurmalar, kahvaltılık gevrekler, konserve meyveler, bisküvi, gofret, renkli şekerlemeler, açıkta satılan baklava, reçel, helva ve süt tatlıları gibi birçok üründe kullanılıyor. Bu zararlı maddelerden kendinizi korumak istiyorsanız etiket okumayı prensip hâline getirmelisiniz. ‘İçindekiler’ kısmında bu kodlar varsa, o ürünü satın almadan önce bir kez daha düşünün: Aspartam (E 951), Asesülfam-K (E 950), Sakarin (E 954), Aspartam-asesülfam tuzu, Neohesperiden (E 959), Siklamat (E 952), Sukraloz (E 955), Taumatin (E 957)
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28924-283-yapay-tatlandiricilardan-ailenizi-uzak-tutun.html), [web.archive.org (arşiv bağlantısı)](http://web.archive.org/web/20110417152920/http://www.aksiyon.com.tr:80/aksiyon/haber-28924-283-yapay-tatlandiricilardan-ailenizi-uzak-tutun.html)
