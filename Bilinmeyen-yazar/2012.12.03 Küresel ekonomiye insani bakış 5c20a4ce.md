# Küresel ekonomiye insani bakış

*Bilinmeyen-yazar 2012.12.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   21 ülkeden çok sayıda uzman, “Küresel Ekonomik Düzeni Yeniden Düşünmek” başlıklı Forum için Antalya’da bir araya geldi. Diyalog Avrasya Platformu tarafından 30 Kasım günü Tekirova turizm merkezindeki Rixos Oteli’nde gerçekleştirilen Antalya Forumu’na Türkiye’den temsilcilerin yanı sıra Almanya, ABD, Azerbaycan, Belarus, Birleşik Arap Emirlikleri, Çin, Estonya, Gürcistan, Fransa, Hindistan, Japonya, Kazakistan, Kırgızistan, Moldova, Mısır, Polonya, Rusya Federasyonu, Tacikistan, Türkmenistan ve Ukrayna’dan 400 ekonomi, siyaset, felsefe ve iletişim bilimlerini temsil eden bilim insanı katıldı.
  </font>
 </div>
 <div id="newsText">
  <font class="detail-text">
   <p>
    Forum’un açılışını Başbakan Yardımcısı Ali Babacan yaptı. Babacan, açılış konuşmasında, dünyayı 2008-2009 yıllarından itibaren etkisi altına alan küresel krizin bitmediğini belirterek, krizle ilgili pek çok tartışmanın yapıldığını, ülkelerin farklı yaklaşımlar ve politikalar izlediğini, ancak henüz sorunların çözümlenemediğini vurguladı. Başbakan Yardımcısı Babacan, “Güç dengeleri hızla değişiyor, dünyada ekonomik güç batıdan doğuya doğru hızla kaymakta. Gelişmiş ülkelerden gelişmekte olan ülkelere doğru kayan bir güç söz konusu” tespitinde de bulundu.
   </p>
   <p>
    CHP Genel Başkan Yardımcısı Faik Öztrak da, açılış konuşmasında, “Özellikle krizin sorumlusu olarak görülen finansal kuruluşların hesap vermekten politik sistemce kaçırılması, üstüne üstlük kamu kaynaklarının finansal kurumlara aktarılması tüm dünyada politik sisteme güvensizliği artırdı” dedi.
   </p>
   <p>
    Katılımcılar, “Küresel Ekonomik Düzeni Yeniden Düşünmek”, “Küresel Ekonominin Sorunları”,  “Küresel Ekonomiye Yeni Yaklaşımlar”, “Küresel Kurumların Yeniden Yapılandırılması”, “Ekonomi ve Ahlaki Değerler” başlıklı panellerde fikir alışverişinde bulundular. Yapılan toplantılarda, gelir dağılımındaki adaletsizlikten yoksulluk ve yolsuzluğa; istihdamdan, ekonomik krizlere; üretim ve rekabet sorunlarından, ekonomideki ahlaki değerlere kadar farklı konularda fikir tartışmaları yapıldı, daha insani ekonomik bir düzen için 16 tebliğ sunuldu.
   </p>
   <p>
    Düşünce ve kültür alanında uluslararası faaliyetlerde bulunan Diyalog Avrasya Platformu’nun geçtiğimiz yıllarda sosyal konularla ilgili olarak 3 kez düzenlediği uluslararası buluşma, bu yıl “Forum Antalya: Küresel Ekonomik Düzeni Yeniden Düşünmek” ismiyle yapıldı. Hedef, dünya ekonomisinin ele alındığı Davos toplantıları gibi “Antalya Forum”u da sosyal meselelerin ele alındığı uluslararası buluşma alanı olarak markalaştırmak.
   </p>
   <hr/>
   <h3>
    <span>
     AB’de işsiz sayısı 26 milyona ulaştı
    </span>
   </h3>
   <p>
    Avro Bölgesi’nde işsizlik oranı yüzde 11,7 ile tarihinin en yüksek seviyesine yükseldi. AB İstatistik Kurumu’nun (Eurostat) açıkladığına göre, 17 üyeli Avro Bölgesi’nde Eylül ayında yüzde 11,6 olan işsizlik oranı Ekim’de yüzde 11,7’ye yükseldi. Bu dönemde 27 üyeli AB genelinde ise işsizlik yüzde 10,6’dan yüzde 10,7’e çıktı. İşsiz sayısındaki artış Avro Bölgesi’nde 173 bin, AB genelinde 204 bin oldu. Ve toplam işsiz sayısı Avro Bölgesi’nde 18,7 milyon, AB’de ise 25,9 milyona ulaştı.
   </p>
   <p>
    <img alt="" height="93" src="http://web.archive.org/web/20121215053804im_/http://medya.aksiyon.com.tr/aksiyon/2012/12/03/e-1.png"/>
   </p>
   <p>
    İspanya, Avrupa işsizlik rekorunu elinden bırakmıyor. Bu ülkedeki işsizlik, ekim ayındaki işsizlik 26,2’ye ulaştı. İkinci sırada ise yüzde 25,4 ile Yunanistan var. Bu iki ülkeyi yüzde 16,3’le Portekiz, yüzde 14,7’le İrlanda, yüzde 14,2’yle Letonya, yüzde 14’le Slovakya, yüzde 12,9’la G. Kıbrıs, yüzde 12,6’yla Bulgaristan, yüzde 12,4’le Litvanya, yüzde 11,1’le İtalya, yüzde 10,8’le Macaristan, yüzde 10,7’yle Fransa ve yüzde 10,4’le Polonya izliyor.
   </p>
   <p>
    Geçmişe dönük veriler de, son 10 yılda kısa vadeli kamu dış borcunun 11 kat, özel sektör dış borcunun 6 kat arttığını gösteriyor. Ancak özel sektör borç tutarı ile kamu borcu arasında uçurum var. Tablodan da anlaşılacağı üzere özel sektörün borçları kamununkinin 10 katı.
   </p>
   <p>
    Bunun yanında, özel sektörün uzun vadeli borçlarının 2002’de 9,2 milyar dolar iken bugün 129,7 milyar dolara ulaştığını da belirtmemiz gerekiyor.
   </p>
   <hr/>
   <h3>
    <span>
     Dış ticaret açığındaki daralma sürüyor
    </span>
   </h3>
   <p>
    Büyümede görülen yavaşlamayla beraber ithalatta da sert bir fren ve gerileme göze çarpıyor. İhracatta ise yükseliş sürüyor. Bu da, geçen yıl rekor seviyelere ulaşmış dış ticaret ve dolayısıyla cari işlemler açığını dizginliyor.
   </p>
   <p>
    <img alt="" height="388" src="http://web.archive.org/web/20121215053804im_/http://medya.aksiyon.com.tr/aksiyon/2012/12/03/e-2.jpg"/>
    Türkiye İstatistik Kurumu’nun açıkladığı geçici dış ticaret verilerine göre; 2012 yılı Ekim ayında, 2011 yılının aynı ayına göre ihracat yüzde 11,6 artarak 13 milyar 292 milyon dolar, ithalat yüzde 5,6 azalarak 18 milyar 803 milyon dolar oldu. Aynı dönemde dış ticaret açığı 8 milyar 12 milyon dolardan 5 milyar 511 milyon dolara geriledi. 2011 Ekim ayında yüzde 59,8 olan ihracatın ithalatı karşılama oranı da 2012 Ekim ayında yüzde 70,7’ye yükseldi.
   </p>
   <p>
    Mevsim ve takvim etkilerinden arındırılmış seriye göre; ekimde bir önceki aya göre ihracat yüzde 0,7 artarken, ithalat yüzde 4,1 azaldı.
   </p>
   <p>
    Ocak-Ekim döneminde ise, ihracat geçen yılın aynı dönemine göre yüzde 13,4 arttı ve 111 milyar 351 milyon dolardan 126 milyar 277 milyon dolara yükseldi. Aynı dönemdeki ithalat yüzde 2,9 azalarak, 201 milyar 598 milyon dolardan 195 milyar 783 milyon dolara düştü. Böylece, dış ticaret açığı geçen yıl 90,2 milyar dolar iken bu yıl 69,5 milyar dolara indi. 2011’in ilk 10 ayında yüzde 55,2 olan ihracatın ithalatı karşılama oranı da yüzde 64,5’e yükseldi.
   </p>
   <p>
    Burada, başta İran olmak üzere rekor seviyede artan altın ihracatının dış ticaret dengesine olumlu katkı yaptığını hatırlatalım.
   </p>
   <hr/>
   <p>
    Bedava süt Şubat’ta, ihalesi 20 Aralık’ta
   </p>
   <p>
    2012-2013 yılı ikinci yarısında okullarda bedava dağıtılacak sütün ihalesi, 20 Aralık’ta. Tarım Bakanlığı’ndan yapılan açıklamaya göre, okul sütü temini ‘Açık İhale’ usulüyle saat 14.00’te Bakanlık’ın 4. kat toplantı salonunda yapılacak. ‘Öğrencilere süt içme alışkanlığını kazandırmak ve dengeli beslenme suretiyle sağlıklı gelişmelerini sağlamak amacı’ taşıyan program kapsamında özel okullar dâhil, 30 bin 752 okulda 6 milyon 171 bin 692 anasınıfı ve ilkokul öğrencisine, pazartesi, çarşamba ve cuma günleri süt dağıtılacak.
   </p>
   <hr/>
   <h3>
    <span>
     Kriz Güney Amerika’yı da sallıyor
    </span>
   </h3>
   <p>
    ABD, Avrupa Birliği derken kriz, şimdi de Güney Amerika’yı sallamaya başladı. Bir süredir Arjantin için Yunanistan benzeri senaryolar yazılıyor. Ekonomik ve siyasi durumun giderek ağırlaştığı bu ülke son darbeyi bir kredi derecelendirme kuruluşundan yedi. Uluslararası kredi derecelendirme kuruluşu Fitch, Arjantin’in kredi notunu beş basamak birden düşürerek B’den CC’ye indirdi. Kuruluş, yaptığı açıklamada Arjantin’in uzun vadeli kredi notunun B’den CC’ye, kısa vadeli kredi notunun ise B’den C‘ye indirilmesine gerekçe olarak ülkenin iflas riskinin yüksek olmasını gösterdi. Açıklamada, ülkede artan siyasi kutuplaşma, yüksek enflasyon ve zayıf altyapıya da dikkat çekildi.
   </p>
   <hr/>
   <p>
    <img alt="" height="1312" src="http://web.archive.org/web/20121215053804im_/http://medya.aksiyon.com.tr/aksiyon/2012/12/03/e-3.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34228), [web.archive.org (arşiv bağlantısı)](http://web.archive.org/web/20121215053804/http://www.aksiyon.com.tr:80/aksiyon/newsDetail_getNewsById.action?newsId=34228)
