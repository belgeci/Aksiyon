# TOHUMDA İSRAİL BAĞIMLILIĞI BİTMİŞ!

*Bilinmeyen-yazar 2011.01.03*

<font class="agenda2NewsSpot">
 YÖK Başkanı Yusuf Ziya Özcan, birkaç ay önce, domates tohumundaki dışa bağımlılığa dikkat çekmişti.
</font>
<font class="newsDetail">
 <p>
  <p class="MsoNormal">
   Yıllar evvel de, bazı bitkilerin tohumları, altın madeninin değerini geçiyordu, okuduğumuz haberlere göre. Bugün yükselen gür bir sese kulak vermeliyiz. Tohum Sanayicileri ve Üreticileri Alt Birliği (TSÜAB) Başkanı İlhami Özcan Aygun, son 5 yılda İsrail’in domates tohumundaki hakimiyetinin kırıldığını söylüyor: “YÖK Başkanı ve Başbakan’a çıkıp ulaştığımız seviyeyi anlatmak istiyoruz. İhtiyacın tamamını biz karşılayabiliriz.” Şu anda seralarda yetiştirilen bitkilerin tohumları büyük ölçüde Türkiye’de üretiliyor. 71 milyon dolarlık ihracattan bile söz ediliyor. 2011’de Balkanlar, Orta Asya ve Ortadoğu ülkelerinde tohum zirveleri düzenleyeceklerini anlatıyor Aygun. Ürettikleri tohumun ürüne dönüşmüş haliyle ülke ekonomisine 4 milyar dolarlık katkı sağladıklarını kaydediyor. Tohum sektörü 1 milyar dolarlık büyüklüğe ulaşmış: “Bizi mafya, silah tüccarı yerine koydular. Artık masaya yumruğumuzu daha sert vuracağız.” Aygun, bilimsellikten uzak değerlendirmelerden son derece rahatsız. Bunun başta yaş sebze ve meyve ihracatını derinden etkilediğinin altını çiziyor. Türkiye’nin 150 milyon dolarlık tohum ithalatının hepsini karşılayabileceklerini ifade ediyor: “Rakibimiz çok uluslu şirketler. 40’a yakın ülkeye ihracat yapıyoruz. Türk tohumcuları Avrupalı rakiplerine tohum üretimi yapıyor.” YÖK Başkanı Özcan’ın, yerli tohumsuzluk sebebiyle ABD ve İsrail’den ithalat gerçekleştiğini dile getirmesi TSÜAB’ı bir hayli ateşlemişe benziyor.
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-28316-tohumda-israil-bagimliligi-bitmis.html), [web.archive.org (arşiv bağlantısı)](http://web.archive.org/web/20110110071918/http://aksiyon.com.tr:80/aksiyon/haber-28316-tohumda-israil-bagimliligi-bitmis.html)
