# Bayramı çirkinliğe kurban etmeyelim!

*Bilinmeyen-yazar Bilinmeyen-tarih*

<div>
 <p>
  <font>
   Kurban ibadetinin doğuş hikayesini, daha da somut ifade edersek; Allah ile Hz. İbrahim arasındaki diyalogları çocukluk yaşlarımızdan itibaren defalarca dinlemişizdir. Her dinleyişimizde de ilk defa duyuyormuş gibi heyecanlanır ve etkileniriz.
   <br/>
   <br/>
   Zekattaki gibi kurbanı da diğer ibadetlerden ayıran temel bir özellik var. Sosyal dayanışmaya ve yardımlaşmaya bakan yönünün alabildiğine açık olması. Kurban, elbette ki ‘et bayramı’ değil. Ancak, belki yıl boyunca evlerine hiç et ve et ürünü girmeyen yüzbinlerce kişinin bu önemli gıdadan rızıklandığı günler, Kurban Bayramı günleri. İnsan kestiği kurbanın etinden gönül rahatlığıyla doya doya, lezzetini ala ala istifade etmek istiyor. Fakat imkan olsa da Allah rızası için kestiğimiz kurban etinin önemli bir bölümünü gerçekten ihtiyaç sahiplerine çeşitli yollarla ulaştırabilsek. Çocukluğumuzdan beri kurban kesimi esnasında bir parça et alabilmek için gelenlerden bazılarının ya kibarca ya da biraz sertçe reddedilişlerine hayıflanarak şahit olmayanımız yoktur.
   <br>
    <br>
     Son yıllarda kurban ibadetinin önemi ve etin paylaşımı kadar hayvanın hangi şartlarda, nerelerde ve kimlerce kesildiği de tartışılıp duruyor. Sokak kaldırımlarında, araba yıkama istasyonlarında ya da başka uluorta yerlerde hijyene dikkat etmeden, hele hele kanları yollara akıtarak yapılan kurban kesimlerinin savunulacak bir tarafı yok. Bu çirkin görüntüler keşke bu bayramdan itibaren artık hiç oluşmasa. Çirkin manzaraların engellenmesi, kurban ibadetine karşı duruş sergileyenleri ellerindeki en önemli malzemeden de edecek aynı zamanda.
     <br>
      <br>
       Bu arada işe bundan böyle cezai müeyyide içeren kanun maddeleri de müdahil oldu. 7 ay önce yürürlüğe giren Hayvanları Koruma Kanunu çerçevesinde Çevre ve Orman Bakanlığı harekete geçti. Doğa Koruma ve Milli Parklar Genel Müdürlüğü, valiliklerden, genelgeye aykırı davrananların cezalandırılmasını istedi. Buna göre, kurban edilecek hayvana acı veren, onu korkutan, hijyene dikkat etmeyen ve bilinçsizce kesim yapanlara hayvan başına 500 YTL ceza kesilecek. Kesim hayvanı dışında kesimlerin cezası 2 bin 500 YTL. Ehliyetsiz kesimin cezası da bir hayli ağır: Bin 250 YTL. Öte yandan bazı hastalıkların insanlara geçmesini önlemek için kesim işlemi bitene kadar eldiven kullanılması öneriliyor.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 320 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19426), [web.archive.org (arşiv bağlantısı)](http://web.archive.org/web/20050218203936/http://www.aksiyon.com.tr:80/yazdir.php?id=19426)
