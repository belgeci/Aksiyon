# Babylon’da müzikli günler

*Bilinmeyen-yazar 2001.10.20*

<div>
 <p class="spot">
  Geçen Hafta, Akbank Caz Festivali çerçevesinde Omar Sosa, Erik Truffaz, İlhan Erşahin ve Oğuz Büyükberber gibi sanatçıları ağırlayan Babylon, Ekim ayı boyunca etnik çağdaş müziklere yer vermeye devam ediyor.
 </p>
 <p class="metin">
 </p>
 <p class="metin">
  25 Ekim'de sahneye Babylon'da sahneye çıkacak olan Harem, vurmalı çalgıların enerjisini muhteşem bir cümbüşe dönüştürdükleri ilk albümleri ve konserleriyle büyük ilgi toplamıştı. Grup son prajeslerinde Türk müziğine özgü vurmaları, elektronik müzik öğeleriyle katıştırdıkları yepyeni bir tarza yöneliyorlar. Dans müziğine dair tınıların hakim olduğu son albümlerinde vurmalıların karakteristik sesini yansıtmaya odaklanarak, ritimlerin elektronik elementlerle uyum içinde harmanlanmasına özen gösteriyorlar. Ayrıca DJ Baba Zula 25 Ekim, The Amafgamation o Soundz 27 Ekim, Kopania Ketencoğlu 31 Ekim'de Babylon'da sahneye çıkıyor. Tiyatro Boğaziçi'nin 23 Ekim'de gerçekleştirecekleri "Yeni Bir Hayat İçin" isimli tiyatro oyunu, günümüz orta sınıf insanının bunalımlarına, hayallerine, gündelik yaşamına mizahi bir bakış atıyor.
 </p>
 <p class="metin">
 </p>
 <p class="metin">
  İstanbul Büyükşehir Belediyesi Kültür İşleri, ilgiyle izlenen konferanslar dizisine bu yıl "Küreselleşme Toplantıları" üst başlığı ile devam ediyor. Sezonun ilk yarısında ayda bir, ikinci yarıda ise ayda iki toplantı ile devam edecek olan konferanslar dizisinde, küreselleşme kavramı getirdikleri ve götürdükleri ile, çeşitli görüşlerden seçkin entelektüeller tarafından bütün boyutlarıyla büyüteç altına alınacak. İlki 20 Ekim 2001 Cumartesi günü saat 14:00'te Muammer Karaca Tiyatrosu'nda gerçekleşecek toplanıtının ilk konukları Ömer Laçiner ve Mustafa Erdoğan.
 </p>
 <p class="metin">
 </p>
 <p class="arabaslik">
  Sergi, tiyatro, fotoğraf...
 </p>
 <p class="metin">
  İş Sanat etkinliklerine başladı. Geçen yıl sahneye çıkan sanatçıların sahne arkası hallerini fotoğraflayan Mehmet Çağlarer'in fotoğraf sergisi sanatseverlerle buluşuyor. Kibele Sanat Galerisi'nde Şakir Eczacıbaşı'nın "Kapılar/Pencereler" sergisi devam ediyor. Fotoğrafa ilgi gösterenlerin bu 'tema'lı fotoğraf sergisini gezmelerini tavsiye ederiz. Öte yandan profesyonel fotoğrafçılarla amatörleri, ustalarla öğrencileri yan yana getiren katılımın serbest olduğu görsel—işitsel bir fotoğraf etkinliği olan İstanbul Saydam Günleri Mimar Sinan Üniversitesi Fındıklı Kampusü Oditoryum'unda devam ediyor. Bakırköy yeni bir kültür merkezine kavuştu; İTÜ Bakırköy İspirtohane Kültür ve Sanat Merkezi. Böylelikle kültür—sanat etkinlikleri için Bakırköy'de daha zengin alternatifler izleyiciyle buluşabilecek. Bu arada Bakırköy Yunus Emre Kültür Merkezi'nde Pazar günleri "Dağ Denize Kavuştu" isimli çocuk oyunu sahneye konulurken, hafta arası "Odada Savaş" izlenebilir.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/359/kultur/2.htm), [web.archive.org (arşiv bağlantısı)](http://web.archive.org/web/20020113091004/http://www.aksiyon.com.tr:80/2001/359/kultur/2.htm)
