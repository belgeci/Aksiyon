# Zamana mal olan kareler

*Bilinmeyen-yazar 2011.11.14*

<font class="agenda2NewsSpot">
 25. kuruluş yıldönümünü kutlayan Zaman gazetesinin
 <span>
 </span>
 “Türkiye’de Zaman” konulu fotoğraf projesi, sergiye dönüştü. Dünyaca ünlü 25 fotoğrafçının çektiği Türkiye fotoğraflarını 15 Aralık’a kadar Taksim-Tünel hattında görmek mümkün.
</font>
<font class="newsDetail">
 <p>
 </p>
 <p class="MsoNormal">
  Zaman gazetesinin 25. kuruluş yıldönümü kapsamında gerçekleştirilen “Türkiye’de Zaman” konulu fotoğraf projesi için dünyaca ünlü 25 fotoğrafçı, ülkemizi fotoğrafladı. Aralık 2010’da Fransız fotoğrafçı Claudine Doury ve İran asıllı Fransız fotoğrafçı Reza ile başlayan projenin fotoğraf çekimi, Ekim 2011’de Kanadalı fotoğrafçı Steve McCurry ile sona erdi. Katılımcıların saygınlığı, bilinirliği ve çalışmanın kapsamı itibariyle dünya fotoğraf çevrelerinde büyük yankı uyandıran projenin fotoğrafları, 15 Kasım 2011’den itibaren Taksim Meydanı, Galatasaray Meydanı ve Tünel Meydanı ile bu meydanlar arasındaki Fotoğrafevi, Fototrek Fotoğraf Merkezi, Sismanoglio Megaro ve Beyoğlu Belediyesi Sanat Galerisi’nde sergilenecek. 15 Aralık 2011’e kadar açık kalacak sergi, önümüzdeki yıl Paris, Londra, Moskova ve New York gibi dünyanın önemli kültür sanat merkezlerine de taşınacak.
 </p>
 <p>
 </p>
 <p class="MsoNormal">
  İstanbul, “Türkiye’de Zaman” fotoğraf sergisi ile birlikte yine proje kapsamında dünyanın sayılı fotoğrafçılarına ve fotoğraf editörlerine ev sahipliği yapacak. Söyleşiler, paneller, atölyeler ve sunumlarla fotoğraf tutkunlarını dolu dolu bir hafta bekliyor. 2. Dünya Savaşı sırasında Life dergisinde çalışan, başta efsane fotoğrafçı Robert Capa olmak üzere dönemin ünlü foto muhabirlerinin editörlüğünü yapan 1916 doğumlu John Godfrey Morris, foto muhabirliğinin tarihini anlatacak. California State Üniversitesi’nden Prof. Dr. Paul Martin Lester, foto muhabirliğinde etik; San Francisco Üniversitesi’nden Prof. Dr. Ken Kobre ise foto muhabirliği ve video gazeteciliği konularında sunum yapacak. Fransız Le Monde gazetesinin fotoğraf editörü Marie Sumalla gazetelerdeki, Alman Stern dergisinin fotoğraf editörü Andeas Trampe ise dergilerdeki foto muhabirliğinin önemini vurgulayacak. Daha çok savaş fotoğraflarıyla tanınmasına rağmen Time dergisi için 7 yıl boyunca Beyaz Saray’da foto muhabirliği yapan, ABD Başkanı George W. Bush ile ilk birkaç aylık döneminde Barack Obama’yı takip eden Christopher Morris, siyaset sahnesinde foto muhabirliği konulu sunumunu yapacak. Multimedya uygulamalarında dünyanın en yetkin isimlerinin başında gelen Fransız Agence VU fotoğrafçısı Samuel Bollendorff da ‘Multimedya Uygulamaları’ konulu atölyede meslektaşlarıyla bir araya gelecek.
  <span>
  </span>
  Zaman Gazetesi Fotoğraf Editörü Selahattin Sevi ise Türkiye’deki foto muhabirliğini anlatacak. Gaël Turine ve Eric Bouvet de farklı workshoplarla tecrübelerini paylaşacak. İsveçli fotoğrafçı Anders Petersen de portfolyo değerlendirecek.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=808D5362C7879EDFC6567CEFDF7CD67A?newsId=30995), [web.archive.org (arşiv bağlantısı)](http://web.archive.org/web/20111118044213/http://www.aksiyon.com.tr:80/aksiyon/newsDetail_getNewsById.action;jsessionid=808D5362C7879EDFC6567CEFDF7CD67A?newsId=30995)
