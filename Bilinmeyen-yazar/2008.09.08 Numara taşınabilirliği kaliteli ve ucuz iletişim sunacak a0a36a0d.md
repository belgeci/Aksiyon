# Numara taşınabilirliği, kaliteli ve ucuz iletişim sunacak

*Bilinmeyen-yazar 2008.09.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Numaraların taşınabilirliğinde son dönemece girildi. Her gün yeni bir cazip tarifenin sunulduğu ortamda, tüketicinin taşınmaması için gayret gösteriliyor.
  </font>
 </div>
 <div id="newsText">
  <font class="detail-text">
   Cep telefonu kullanıcılarının numarasını değiştirmeden, hizmet aldığı GSM operatörünü değiştirmesi olarak tanımlanan Numara Taşınabilirliği (NT), uzun denilebilecek bir süredir konuşuluyor. Konu hem GSM operatörlerini hem de milyonlarca cep telefonu kullanıcısını ilgilendiriyor. Yeni nesil iletişim teknolojisi 3G’nin bile ertelenme sebebi olarak gösterilen NT’nin uygulanmaya başlanmasıyla tüketicinin kaliteli ve ucuz hizmet alacağı ifade ediliyor. Bugünlerde birbiri ardına yapılan kampanyalar da bunun göstergesi. Taşınma günü yaklaştıkça, müşterinin yerinde kalması için yapılan kampanyaların daha cazip olacağından kuşkumuz yok. Operatörler şimdiden müşteri kaybetmemek için kolları sıvadı bile. Kim bilir, belki de ülkemize geldiğinden beri “Vodafone faaliyet gösterdiği ülkelerde abonelerine cep telefonu hediye ediyor, Türkiye’de neden uygulamıyor?” sorusunun cevabı bile gerçekleşebilir. Kıyasıya rekabetin yaşanacağı ortamda operatörler müşteri kaybetmemenin yanı sıra kazanma yarışında olacak. İşte tam da bu noktada ‘telefon hediye etme’ gibi cazip kampanyalar da tüketiciyi yönlendirecek.
   <br/>
   <br/>
   Numara Taşınabilirliği Yönetmeliği, 1 Şubat 2007 günü Resmî Gazete’de yayımlanarak yürürlüğe girdi ama uygulanması için hazırlıklar uzun sürdü. Telekomünikasyon Kurumu Başkanı Tayfun Acarer, numara taşınabilirliğiyle ilgili GSM operatörlerinin ekim ayında, sabit operatörlerin ise Nisan 2009’da uygulamayı başlatmalarının hedeflendiğini açıkladı. 9 Kasım’da uygulanmaya başlanması bekleniyor. GSM’den sonra sıra ev ve işyerlerimizde kullandığımız sabit hatlarda numara taşınmaya başlanacak.
   <br/>
   <br/>
   Dünyada numara taşınabilirliğinin hizmete girdiği ülkelerde önceleri bir hevesle başlayan taşınmalar durulduğu zaman değişiklik oranının yüzde 10 civarında kaldığı ifade ediliyor. Turkcell; uygulamayı yeni müşterilerle tanışma fırsatı olarak değerlendirirken, Avea; mobil iletişim sektörünü rekabet ortamına taşıyacak büyük bir adım olarak görüyor. Avea, ilk yıl içinde 9 milyona yakın kişinin operatör değiştirmesini bekliyor. Vodafone ise GSM sektöründe rekabet koşullarının dengelenmesine ve sektörün sağlıklı büyümesine katkıda bulunacağına dikkat çekiyor. Global bir operatör oluşu nedeniyle numara taşınabilirliği konusunda önemli bir deneyime sahip olan Vodafone, yurtdışında edindiği bilgi ve birikimini Türkiye için kullanıyor. Operatörlerin kullanılacağı Merkezî Referans Veri Tabanı’nın 4 milyon dolar bütçeli kurulum masraflarını Avea’yla birlikte karşılayarak, Telekomünikasyon Kurumu’na hibe etti. GSM operatörlerinin açıklamalarına göre, sistemin teknik olarak kullanıma hazır olması yetmiyor; kullanıcıların bilgilendirilmesi de gerekiyor. Bunun için de Vodafone ve Avea bir süredir karikatürlü reklamlarla bilgilendirme yapıyor.
   <br/>
   <br/>
   Turkcell’in pazarlamadan sorumlu Genel Müdür Yardımcısı Lale Saral Develioğlu, Mobil Numara Taşınabilirliği’yle kullanıcının seçeneğinin artmasının olumlu bir gelişme olduğunu düşünüyor. En fazla kişinin tercih ettiği şirket olmaya devam etmek için hazırlandıklarını, konuşturma ve hizmet kaliteleri ile tarife ve fiyat tekliflerini daha da cazip hale getirdiğini söylüyor. Veri tabanı ve teknik altyapıyla ilgili hazırlıklarının zaman planına uygun olarak devam ettiğini açıklayan Develioğlu, “Burada en önemli nokta, tüketicilerin herhangi bir mağduriyet yaşamaması için uygulamanın sağlıklı bir şekilde yürütülmesi. Numara Taşınabilirliğine yönelik tüm iş süreçlerinin Turkcell altyapısına olan entegrasyonu Turkcell Teknoloji tarafından hazırlandı. Bununla beraber Telekomünikasyon Kurumu’nun Numara Taşınabilirliği (NT) için kurduğu merkezî veri tabanının operatördeki dengi olan lokal Numara Taşınabilirliği altyapısındaki operatör kısmı sadece mobil operatörler için değil, aynı zamanda sabit operatörlere (UMTH’lar) de hizmet verebiliyor. Bu altyapı da Turkcell Teknoloji tarafından hazırlandı. Dünyada mobil numara taşınabilirliğindeki değişimle ilgili birbirinden farklı rakamlar göze çarpmakla birlikte, birçok pazarda yaşanan deneyimler, değişimin yüzde 10 seviyelerinde gerçekleştiğini ve numara taşınabilirliğinin pazar paylarında ciddi değişimlere yol açmadığını ortaya koyuyor. Numara taşınabilirliğinin gelmesiyle artık birçok kişi numarasını değiştirmesine gerek kalmadan Türkiye’deki, açık ara en yaygın kapsama alanı, en yüksek ses kalitesi, geniş hizmet ağı, uygun fiyat teklifleri, ürün çeşitliliği, dünyada birçok ilke imza atan uygulamalar gibi fark yarattığı hizmetleriyle Turkcell’li olma şansından yararlanabilecek. Turkcell, mobil numara taşınabilirliği sürecinde yeni müşterilerle buluşacağına ve liderliğini devam ettireceğine inanıyor.” dedi.
   <br/>
   <br/>
   Müşterilerine ihtiyaçları doğrultusunda en iyi fiyatları sunduklarını aktaran Develioğlu, Turkcell’in tarife ve paket teklifleriyle ilgili özetle şunları söyledi: “Mobil Numara Taşınabilirliği sayesinde bireysel müşteriler numaralarını değiştirmeden Turkcell’i tercih ederek örneğin; THY’den mil kazanabilecek, sinemaya ya da Mc Donald’s’a gittiğinde bir bilet aldığında bir bedava kazanabilecek. Turkcell’liler özel indirimlerle giyim ve benzin alışverişini yapabilecek. Aynı şekilde, kurumsal müşteriler de örneğin; işlerini Türkiye’nin ve dünyanın her yerinden kesintisiz olarak sürdürebilecekler. Turkcell’in sektöre özel teknoloji uzmanlığı sayesinde maliyetlerini ve risklerini azaltıp gelirlerini artırabilecekler. Türk iş dünyasıyla en uygun fiyata konuşabilecekler. Sabit hatları en uygun fiyatlara arayabilecekler. İştePosta, İşteKimKimdir, İşTcell Client gibi sadece Turkcell’in sunduğu verimlilik artırıcı servislerden yararlanabilecekler. Bu sayılanlar Turkcell’lilerin sahip olduğu avantajlardan sadece birkaçı.”
   <br/>
   <br/>
   VODAFONE, ÖN KODLARDAN KURTARIYOR
   <br/>
   <br/>
   Numara taşınabilirliği sistemine hazırlık sürecinde tüketici açısından olumlu uygulamaları da devreye aldıklarını anlatan Vodafone Türkiye Teknikten Sorumlu Genel Müdür Yardımcısı Hüseyin Köksaldı, bunlardan birinin de prefiks, yani ön kodlara gerek kalmadan arama imkanı olduğunu vurguluyor. Vodafone aboneleri numara taşınabilirliği uygulaması hayata geçirildikten sonra aynı alan koduna sahip numaraları, 541-542-546-549 gibi ön kodları tuşlamadan Vodafone abonelerini 7 haneli olarak, arayabilecek. Benzer şekilde Vodafone’a geçen 532’li prefikse sahip bir abone de aynı ön kodu kullanan herhangi bir operatördeki numarayı alan kodu çevirmeden arayabilecek. Kullanıcı açısından büyük rahatlık olan bu uygulamayı Vodafone gerçekleştirebiliyor.
   <br/>
   <br/>
   Vodafone, numara taşınabilirliği uygulamasıyla öncelikle GSM sektöründe rekabet koşullarının dengelenmesine ve sektörün sağlıklı büyümesine katkıda bulunmayı ve cep telefonu kullanıcılarının seçim özgürlüğünü artırmayı amaçlıyor. Numara taşınabilirliğinin cep telefonu kullanıcılarına numaralarını değiştirmeden operatörlerini özgürce seçmelerine imkan tanıması ile 12-13 yıldır aynı numarayı kullanan ve doğal olarak numaralarını değiştirmek istemeyen kullanıcılar artık operatör seçme özgürlüğüne sahip olabilecekler. Vodafone ise yenilikçi ürün ve hizmetler, çok seçenekli tarifelerle, numarasını değiştirmeden operatörünü değiştirmek isteyen kullanıcılar için ideal bir alternatif olacak. Vodafone Türkiye tarafından yapılan güncel kamuoyu araştırması, toplam cep telefonu kullanıcılarının beşte birinin, uygulama başladığında numarasını değiştireceğine işaret ediyor. Araştırmaya göre Vodafone, numarasını değiştirmeyi planlayan kullanıcıların geçmeyi düşündüğü operatörler arasında ilk sırada yer alıyor.
   <br/>
   <br/>
   Vodafone Genel Müdür Yardımcısı Köksaldı, yaptırdıkları kamuoyu araştırmasında, cep telefonu kullanıcılarının yüzde 18’inin numara taşınabilirliği uygulamasını bildiğinin ortaya çıktığını anlatıyor. Köksaldı, söz konusu araştırma ile ilgili şu değerlendirmeleri yaptı: “Uygulamadan haberdar olanların profillerine baktığımızda ise, iki hatta sahip, faturalı hat kullanan, büyük şehirlerde yaşayan, aylık ortalama 26 YTL’nin üzerinde telefon faturası ödeyen, yaşları 31-40 arasında değişen, ağırlıklı olarak erkek kullanıcılar olduğunu görüyoruz. Vodafone, bu gerçeklerden yola çıkarak numara taşınabilirliği konusunda kamuoyu artırmak üzere bir dizi çalışmaya imza atacak. Vodafone bu kapsamda ilk olarak numara taşınabilirliği uygulamasının halk arasındaki bilinirliğini artırmak amacıyla ünlü karikatür sanatçısı Selçuk Erdem’le bir projeye başladı. Numara taşınabilirliğinin ne olduğu, cep telefonu abonelerine sunduğu avantajlar ve numara taşıma süreci, Selçuk Erdem’in eğlendirici ve bilgilendirici karikatürleri aracılığıyla yanıt bulacak. Bunun dışında web sitemizde, satış noktalarımızda ve tüketiciyle buluştuğumuz pek çok platformda numara taşınabilirliği konusunda cep telefonu kullanıcılarını artırmayı hedefliyoruz.”
   <br/>
   <br/>
   AVEA, ABONELERİN YÜZÜNÜ GÜLDÜRECEK
   <br/>
   <br/>
   Numara taşınabilirliğinin başarısı ve sağlıklı bir şekilde uygulanması için abonelerin tüm evrakları düzenlenip, eksik TC kimlik numaralarını toplayan Avea, şu anda tüm operatörlerde olduğu gibi test sürecine devam ediyor. Uygulamanın başlamasıyla birlikte abonelerinin yüzünü güldürecek pazarlama faaliyetleri üzerinde çalışmalarını sürdürdüklerini hatırlatan Avea Regülasyondan Sorumlu Genel Müdür Yardımcısı Cengiz Anık, numara taşınabilirliğini, mobil iletişim sektörünü gerçek rekabet ortamına taşıyacak büyük bir adım olarak görüyor. Cengiz Anık’ın çalışmaları ile ilgili verdiği bilgiler şöyle: “Artan rekabetle beraber abonelere daha avantajlı tarife ve servisler sunulacak. 9 Kasım’da hayata geçecek Numara Taşınabilirliği ile gerçek fiyata kaliteli iletişim almak isteyen tüm cep telefonu aboneleri Avea’nın rekabetçi stratejisinin avantajlarından yararlanacak. Bu dönemde ilk yıl içinde tahminen 6-9 milyon kişi operatör değiştirebilir. Sektör açısından baktığımızda, Numara Taşınabilirliği sayesinde rekabet artacak ve tüketici, numarasını değiştirme endişesi olmadan uygun fiyata iyi hizmet aldığı operatörünü seçme özgürlüğüne kavuşacak. Numara Taşınabilirliği farklı bir operatöre geçiş engellerini azaltan, pazara sonradan giren operatörlere de rekabet etme konusunda yardım eden en önemli unsurlardan bir tanesi olacak. Ancak tüketicilerin operatör değiştirebilmesi için uygun rekabet ortamının sağlanması, bunun için de örneğin ara bağlantı ücretleri, hâkim durumdaki operatörün şebeke içi ücretleri gibi rekabetin tesisi bakımından çok önemli konularda gerekli düzenlemelerin etkin bir şekilde uygulanması gerekiyor. Bahsettiğimiz gibi NT ile Türkiye’de GSM sektöründe rekabet artacak, tüketici, seçme özgürlüğüne kavuşup numarasının gerçek sahibi olacak. Numara değiştirmemek adına yüksek faturaya mahkûmiyet bitecek. Sonuçta kazanan, uygun fiyata kaliteli hizmet sunan operatörleri tercih eden aboneler olacak.”
   <br/>
   <br/>
   Avea, internet sitesinde hem kendi aboneleri hem de diğer tüketicileri bilgilendirmek amacıyla NT’nin ne olduğunu anlatan bir bölüm açtı. Bu bölüm aracılığıyla akıllarda oluşan sorulara cevap vermeyi amaçlıyor. NT uygulamasıyla ilgili test süreci devam ederken potansiyel müşterilerine yönelik tanıtım çalışmaları görsel ve yazılı medyada yer alıyor. Numara Taşınabilirliğinin bilinirliğini arttırmak amacı ile çeşitli karikatürler oluşturularak, kullanıcıların bilgilendirilmesi hedefleniyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-22971-numara-tasinabilirligi-kaliteli-ve-ucuz-iletisim-sunacak.html), [web.archive.org (arşiv bağlantısı)](http://web.archive.org/web/20131123093839/http://www.aksiyon.com.tr:80/aksiyon/haber-22971-numara-tasinabilirligi-kaliteli-ve-ucuz-iletisim-sunacak.html)
