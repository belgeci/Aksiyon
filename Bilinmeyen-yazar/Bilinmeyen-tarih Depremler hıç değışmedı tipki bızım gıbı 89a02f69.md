# Depremler hıç değışmedı tipki bızım gıbı

*Bilinmeyen-yazar Bilinmeyen-tarih*

<div>
 <p>
  <font>
   1900 ile 2002 arasında ne fark vardır? Normal şartlarda, aradan geçen yüzyılı aşkın zaman içinde çok şeyin değişmesi, eksiklerin giderilmesi, hatalardan ders alınması gerekirdi. Ancak sözkonusu olan Türkiye ve Türkler olunca zamanın akışı pozitif yönde gelişmelere vesile olmuyor maalesef.
   <br/>
   <br/>
   “Türkiye bir deprem ülkesidir” diye hep söylenir durur. Depremle yaşamayı öğrenmemiz gerektiği hatırlatılır sık sık. Ancak her yeni deprem, bu sözlerin sadece söz olarak kaldığını ispatlar hep. Hadi, tarihteki depremleri  bir yana bırakalım; daha iki yıl önce onbinlerce insanımızı kurban verdik depreme. O depremin ardından da  uzmanlar uyarmıştı “Biz bu depremleri hep yaşayacağız” diye. Daha 1995 yılında şiddetli bir depremle sarsılan ve yüzden fazla insanın hayatını kaybettiği, yüzlercesinin yaralandığı Afyon’da binalar orta şiddetli bir depremde yıkılıverdi. 600’den fazla bina çöktü. Tek katlı Çay Sanayi Sitesi’nde taş üstünde taş kalmadı. Belediyenin ‘örnek konut’ olarak gösterdiği site yerle bir oldu. Butün bunlara sebep olan orta şiddette bir depremdi oysa. Depremden sonra kurtarma araçlarının bölgeye ulaşması sorun oldu. Depremzedelerin acil ihtiyacı olan çadır yeterince gönderilemedi. Depremin üzerinden üç gün geçmesine rağmen haber alınamayan köyler vardı ve devletin ilk gün ulaştırması gereken çadırlar karaborsaya düştü. Dondurucu Afyon soğuğunda depremle sarsılan yöre halkı bu kez de çadır için en az 400 milyondan başlayan bir ücret ödemek zorunda kaldı. Bir kap sıcak yemek için kazanların önünde uzun kuyruklar oluştu. Kayıpların sayısı tam tespit edilemedi; ölü sayısını açıklayan resmi rakamlarda daha sonra ‘indirim’ yapıldı. Önceki depremlerde yaşadıklarımız yeniden tekrarlandı. “Olmamalı, böyle yapılmamalı, tedbir alınmalı” sözleri yine söz olarak kaldı. Şimdi ne mi olacak? Aslında hiçbir şey. Tıpkı Dinar, Adana, Marmara depremlerinde olduğu gibi ölen ölmüş olacak!
   <br/>
   <br/>
  </font>
 </p>
 <p>
  <font>
   (Bu yazı 11 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12139), [web.archive.org (arşiv bağlantısı)](http://web.archive.org/web/20050301152315/http://www.aksiyon.com.tr:80/yazdir.php?id=12139)
