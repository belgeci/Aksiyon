# Arzulanan "Bir Gönül Medeniyeti"

*Bilinmeyen-yazar 1996.01.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mustafa Miyasoğlu, Türk romancılığında kendine has çizgisi olan bir isim.
  </font>
 </div>
 <div id="newsText">
  <font class="detail-text">
   1975 yılında yayınlanan "Kaybolmuş Günler" isimli romanıyla uzun süre hafızalarda yer alan Miyasoğlu, yayınladığı fikri eserler ile de tanınıyor. Bunlardan biri olan ve Marifet Yayınları arasında çıkan Devlet ve Zihniyet hakkında Mustafa Miyasoğlu ile görüştük.
   <br/>
   <br/>
   - Yazılarınızın birinde "Bir Gönül Medeniyeti"nden bahsediyorsunuz. Bu gönül medeniyeti, hayalinizdeki bir olgu mu? Yoksa varlığı ile yokluğu tartışılan bir imge mi?
   <br/>
   <br/>
   "Bir Gönül Medeniyeti", ne hayalimdeki bir olgu ve ne de varlığı ile yokluğu tartışılan bir imge değildir. Bu tamamiyle yaşanmış bir tarihi realitenin, Osmanlı Devleti'yle son örneğini ortaya koymuş bir büyük medeniyetin, İslam Medeniyeti'nin adıdır bana göre. Kimi "gözyaşı medeniyeti" diyor, kimi "vahiy medeniyeti" diyor, ben de bunun en iyi "gönül medeniyeti" ifadesiyle anlatılabileceğini düşünüyorum. Çünkü medeniyet insanların eseridir ve vahyi idrak için de, gözyaşı dökebilmek, bunun önemini anlayabilmek için de insanların gönül değerlerini önemsemeleri gerekir.
   <br/>
   <br/>
   "Bir Gönül Medeniyeti" ifadesi çok anlamlıdır ve yeni çalışmalara konu olacak çağrışım zenginliğine sahiptir. Esasen ben bu kitaptaki yazıları yazarken genç araştırmacılara ve yazarlara böylesi dikkatler sunmak istedim, o yüzden de birbirini bütünler bir tarzda yazılan yazılar kitap oldu.
   <br/>
   <br/>
   - "Devlet ve Zihniyet, bu haliyle şiir, hikaye ve romanlarımdaki dünya görüşümün çerçevesini ortaya koymaktır" diyorsunuz. Devlet ve Zihniyet edebi eserlerinizde söyleyemediklerinizin yer aldığı bir eser mi?
   <br/>
   <br/>
   Devlet ve Zihniyet, bir düşünce kitabıdır. Denebilir ki, benim düşünür yanımı, dünya görüşüm ün sosyal, siyasal ve kültürel yansımalarını toplu olarak ortaya koyan bir çalışmadır.
   <br/>
   <br/>
   Edebi çalışmaların gerisindeki zihniyet kültür faaliyetleriyle ortaya konmadan hiç bir ciddi çalışma okuyucusuyla bütünleşemez.
   <br/>
   <br/>
   Bu bakımdan ben bu kitapla sanat eserıerimin daha iyi anlaşılabilmesi için kültür mirasımızın doğru bir bakış açısıyla ele alınması gereğine dikkati çekmeye çalıştım.
   <br/>
   <br/>
   - Sürekli gelişimin yaşandığı dünyamızda siz yenileşme ve aydınlanmayı tartışmaya açıyorsunuz?
   <br/>
   <br/>
   Yenileşme ve aydınlanma itibari kavramlar. Bilinen şeyleri yeni ifadelerle ortaya koymak, bir bakıma eski yemekleri ısıtıp ortaya koymaya benzer. Bizdeki Batıcılar maalesef Batı'da eskimiş olan görüş ve değer yargılarını sürekli değiştire değiştire dilimize aktardılar ve sonra da yenileşme ve aydınlanmadan söz ettiler. Tercümelerin bazı şeyleri aydınlattığı kadar, bir süre sonra bazı başka şeyleri de kararttığı görüldü. Bunu yalnız Batılı eserler için söylemiyorum; Doğu' dan yapılan, İslam ülkelerinden tercümesi yapılan yetersiz ve ticari maksatlı kitapların da kültür hayatımızın ufuksuzlaşmasına, belli bazı meseleler etrafında dönüp durmasına katkıları olduğunu düşünüyorum. Bu yüzden de gelişmeyi yakalayabilmek için, yenileşme ve aydınlanmanın gözden geçirilmesi, yüzyıllık politikacıların, aydın modalarının yeniden değerlendirilmesi gerektiğine inanıyorum.
   <br/>
   <br/>
   - Kitabınızda üç çeşit toplumdan bahsediyorsunuz. Büyük toplum: Dünya Devleti; Orta Toplum: Milli Devlet; Küçük Toplum ~ Site Devleti. Bu ayrışımda Türkiye'yi nereye yerleştiriyorsunuz?
   <br/>
   <br/>
   Devlet ve Zihniyet'te anlatmaya çalıştığım şudur: Her devlet belli zihniyetlerin eseridir, her zihniyet de eninde sonunda kendi devletini oluşturur. Osmarilı, İslam kültürünün belirlediği bir zihniyetin eseriydi.
   <br/>
   <br/>
   Biz şimdi yarı Batılılaşmış bir toplumda, her şeyi bize sunanların yörüngesinde yaşıyoruz. Dolayısıyla dünya devleti olan Osmanlı'nın 	kültür mirasına sahip milli devletin özelliklerine talibiz. Türkiye bir dünya devletinin kültür mirası içinde milli devlet olmaya çalışırken, site devleti anlayışına sahip zihniyetler tarafından yönetilmeye çalışılmaktadır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=32A016A3232BC94CCB68C233F82FC2AA?newsId=1268), [web.archive.org (arşiv bağlantısı)](http://web.archive.org/web/20121228102132/http://www.aksiyon.com.tr:80/aksiyon/newsDetail_getNewsById.action;jsessionid=32A016A3232BC94CCB68C233F82FC2AA?newsId=1268)
