# Genelkurmay'ın sert açıklaması

*Bilinmeyen-yazar 2000.01.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Genelkurmay Başkanlığı,  FP Genel Başkanı Recai Kutan'ın partisinin Meclis Grubu'ndaki konuşmasına çok sert tepki gösterdi.
  </font>
 </div>
 <div id="newsText">
  <font class="detail-text">
   Genelkurmay'ın açıklamasında "Bu tür açıklamalarda bulunan zihniyetin temsilcileri, Türkiye'deki irticaın kaynağı ve bu seviyeye ulaşmasında en büyük pay sahibi olanlardır. Bu siyasi zihniyetin irticaa destek sağladığı, onun yeşermesine ve gelişmesine imkan verdiği Anayasa Mahkemesi tarafından da tescil edilmiştir" denildi.
   <br/>
   <br/>
   Genelkurmay Başkanlığı Genel Sekreterliği tarafından yapılan 2.5 sayfalık açıklamada, Kutan'ın ismi zikredilmeden, "Bir siyasi parti Genel Başkanı'nın 25 Ocak 2000 tarihinde, Hizbullah terör örgütü ile ilgili yaptığı konuşmada" denilerek açıklamanın Kutan'ı hedef aldığı açıkça belirtildi.
   <br/>
   <br/>
   Kutan'ın "Sincan'da 7 kişiyi potansiyel suçlu gören demokrasinin balans ayarcıları, tankları Sincan yerine Hizbullah katillerinin üzerine neden sürmediler? İrtica brifinglerinde neden Hizbullah'tan sözedilmedi?" sözlerine dikkat çekilen açıklamada Kutan'ın haksız ve yakışıksız bir uslupla TSK'yi suçlama gayreti içinde olduğu belirtildi.
   <br/>
   <br/>
   Peki Kutan  tam olarak ne söylemişti? İşte Kutan'ın Genelkurmay'ı kızdıran sözleri:
   <br/>
   <br/>
   "Örgütün kurulduğu günden bu yana on yıl geçti. Kurulduğu bölgede sıkıyönetim uygulanıyordu. Böyle bir ortamda kuş bile devletten habersiz uçmazken, örgüt varlığını nasıl sürdürdü? Operasyon sırasında örgüt lideri 32 kurşunla öldürülürken yanındaki iki kişi nasıl sıyrık bile almadan kurtulabildi. Devlet mi Hizbullah'a sızdı, Hizbullah mı devlete? Bu sorunun cevabı verilmezse, bu kanlı terör örgütünün arkasındaki esas güç tespit edilip ortaya çıkartılmazsa, polisin şimdiye kadarki başarıları yarım kalır diye endişe ediyoruz."
   <br/>
   <br/>
   Bu arada FP lideri Recai Kutan da Genelkurmay'ın açıklamasına cevap verdi. Genel Merkez'deki makamında yakın kurmaylarıyla durum değerlendirmesi yapan Kutan hazırladığı basın açıklamasında şunları söyledi:
   <br/>
   <br/>
   "Bugün Genelkurmay Başkanlığı Genel Sekreterliği tarafından bir açıklamalar yapılmıştır. Genelkurmay Başkanlığı Genel Sekreterliği'nce bir siyasi parti genel başkanı tarafından yapıldığı ifade edilen beyan 24 Ocak 2000 tarihinde bir gazetenin tanınmış bir köşe yazarının köşe yazısından, bu fikirlerin paylaşıldığına dair her hangibir söz de söylenmeden, kelimesi kelimesine aktarılan bir alıntıdan başka bir şey değildir." Sözkonusu köşe yazarının Hürriyet Gazetesi'nden Cüneyt Ülsever olduğu öğrenildi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5783-genelkurmayin-sert-aciklamasi.html), [web.archive.org (arşiv bağlantısı)](http://web.archive.org/web/20140115020718/http://www.aksiyon.com.tr:80/aksiyon/haber-5783-genelkurmayin-sert-aciklamasi.html)
