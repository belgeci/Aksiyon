# Kutlu zaman sergileri

*Bilinmeyen-yazar 2011.04.25*

<font class="agenda2NewsSpot">
 Aylardan nisan olunca İslam âleminde kalpler bir başka atar, gönüller bir başka coşar… Değil midir ki, âlemlere rahmet olarak gönderilen Efendiler Efendisi Peygamberimiz Hz. Muhammed’in (sas) kâinatı teşrifi kutlanmaktadır.
</font>
<font class="newsDetail">
 <p>
  <p class="MsoNormal">
   Kullarla birlikte kurumlar da bu kutlu zamanları yâd etmek için tatlı bir yarışa durur. İşte bu heyecanın örneklerinden birini Küçükçekmece Belediyesi gösteriyor. Kültür ve Sosyal İşler Müdürlüğü, birbirinden güzel iki sergiyi insanlığın gönlüne açtı. Sefaköy Kültür Merkezi’ndeki “Hilye-i Şerif ve Na’t” ile Halkalı Kültür Merkezi’ndeki “40 Gül 40 Hadis” isimli sergi ay sonuna kadar görülebilir. Sefaköy’de İslam sanatına gönül vermiş isimlerden Mehmet Çebi’nin koleksiyonundan 40 hat eseri yer alıyor. Bilindiği üzere Hilye-i Şerif’ler Peygamber Efendimiz’in (sas) özelliklerini; fiziksel, insani ve ahlaki niteliklerini, tavır ve hareketlerini anlatıyor. N’atlar ise Peygamberimiz’i (sas) öven edebi sözlerden oluşuyor. Hasan Çelebi, Süleyman Berk, Eyüp Kuşcu, Cevat Huram, Ali Hüsrevoğlu,
   <span>
   </span>
   Nurullah Özdem, Muhammed Cevatzade, Fevzi Günüç gibi usta hattatların imzasını taşıyan eserler âdeta Hz. Peygamber’in (sas) güzelliğinden numuneler taşıyor. Halkalı’da ise usta ebruzen Hikmet Barutçugil’in 40 Hadis-i Şerif
   <span>
   </span>
   için ayrı ayrı hazırladığı ‘Gül’ formunda ebrular sergileniyor. Eserler 2006 yılında ‘Onun Şefkati’ ismiyle bir ‘40 Hadis’ kitabını süslemek için hazırlanmıştı. Fakat o kadar beğenildi ki, kitap 12 ayrı dilde 50 bin adet basılarak 30 ülkede dağıtıldı. Bir kez daha vurgulamak gerekir ki, sergilenen eserlerin değerini burada anlatarak ne biz hakkını vermiş olabiliriz ne de sizler onları anlamış sayılırsınız. Gelin, şu kutlu zaman dilimlerinin hakkını vermek adına sergileri ziyaret edelim ve Efendiler Efendisi’ne (sas) bir kez daha salât ve selamlarımızı sunalım… (Hıdır Ala)
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29248-kutlu-zaman-sergileri.html), [web.archive.org (arşiv bağlantısı)](http://web.archive.org/web/20110504055914/http://www.aksiyon.com.tr:80/aksiyon/haber-29248-kutlu-zaman-sergileri.html)
