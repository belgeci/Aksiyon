# Mart’ta müzik ziyafeti

*Bilinmeyen-yazar 2002.03.02*

<div>
 <p class="spot">
  Mart ayına yoğun bir programla giren Babylon; Havana, Amsterdam, Londra, İstanbul ve de Erivan'dan müzisyenleri ağırlıyor.
 </p>
 <p class="metin">
 </p>
 <img border="0" src="/web/20020420111441im_/http://www.aksiyon.com.tr/2002/378/resimler/mart.jpg"/>
 <p class="metin">
  Fujifilm Music Week—Ends kapsamında Küba'nın "salsa" ve "son" müziğinin yıldızı Hanny, yeni dalga Brezilya müziğinin öncüsü Zuco 103 ve Garanti Caz Yeşili gecelerinde ise Arto Tunç Boyacıyan liderliğindeki The Armenian Navy Band, Babylon'un  yurtdışından misafirleri. Hafta içi konserlerinde ise Teoman, Göksel, Nev, Cahit Berkay, Erkin Koray, Harem ve  Mor ve Ötesi sahne alacaklar. Bazı programların tarih ve saatleri şöyle:
 </p>
 <p class="metin">
  2 Mart 23:00 Erkin Koray, 6 Mart 21:30 Göksel,
 </p>
 <p class="metin">
  7 Mart 21:30 Nev, 8 Mart 23:00 Fujifilm Music Week—Ends—Hanny, 15 Mart 23:00 Zuco 103, 20 Mart 21:30 Mor ve Ötesi, 21 Mart 21:30 Cahit Berkay Film Müzikleri Dinletisi, 22 Mart 23:00 Mavi Müzik Wagner Pa, 28 Mart 21:30 Garanti Caz Yeşili —Armenian Navy Band.
 </p>
 <p class="metin">
 </p>
 <p class="metin">
  27 Şubat— 21 Mart arasında Atatürk Kültür Merkezi'nde ilginç bir resim sergisi var. Ülkemi Geri İstiyorum sergisi siyasal sayılabilecek bir talebi dillendiriyor, bunu yaparken sanatçının resim çizgisi gelişiyor ve kavramsal referanslara yöneliyor. Ekrem Kahraman, Türkiye'nin halkıyla, siyasetiyle, aydın ve sanatçısıyla bir kafa karışıklığı içerisinde olduğunu, ülke ve değerli olan bütün insani ve toplumsal değerlerin tümüyle ihmal edildiğini, yeniden ideal olana, ülkeye, topluma, ütopyaya dönülmesi gerektiğine dikkat çekmeyi hedefliyor. (AKM: 0212 251 56 00)
 </p>
 <p class="metin">
 </p>
 <p class="arabaslik">
  Mart ayının köşe taşları
 </p>
 <p class="metin">
  İstanbul Belediyesi Şehir Tiyatroları Mart ayında 7 sahnesinde oynanacak 16 oyunla sezonu sürdürüyor. Sezonun yeni oyunu, Bernard Slade'in "Seneye Bugün"ü mart ayı içerisinde Reşat Nuri Güntekin sahnesinde oynanacak.  1951 yılında karşılaşan bir kadın ve erkeğin 1975 yılına kadar her yıl aynı gün buluşmalarını anlatan oyun bu ilişki üzerinden ABD'nin 25 yıllık serüvenine de ışık tutuyor. Halid Ziya Uşaklıgil'in Aşk—ı Mennu'su mart ayında  aynı sahnede yer alacak. Ünlü, Lüküs Hayat opereti mart ayı içinde Harbiye Muhsin Ertuğrul sahnesinde  18. yılını kutlayacak. Aynı sahnede  Reşat Nuri Günekin'in Sarıpınar 1914 romanından uyarlanan oyun perde açacak. Nazım Hikmet'in Memleketimden İnsan Manzaraları adlı kitabındaki şiirlerin oyunlaştırılılmış hali ise Rutkay Aziz yönetiminde aynı sahnede sergilenecek. Üsküdar Musahipzade sahnesi Çehov oyunlarının ortak noktalarından hareketle yapılan çağdaş bir çeşitleme olan "Herkes Aynı Bahçede" adlı oyuna yer verecek. Dostoyevski'den uyarlanan "Suç ve Ceza", Necati Cumalı'nın "Derya Gülü" bu sahnenin mart ayı programı içerisinde yer alıyor. Gaziosmanpaşa Sahnesi ise Suç ve Ceza, Uçurtmanın Kuyruğu, Herkes Aynı Bahçede adlı oyunlara perde açmayı sürdürecek.
 </p>
 <p class="metin">
 </p>
 <p class="arabaslik">
  Renkçi,
 </p>
 <p class="metin">
  dışavurumcu...
 </p>
 <p class="metin">
  Renan Ertosun'un yeni sergisi 29 Mart —4 Nisan 2002 tarihleri arasında Deniz Müzesi Sanat Galerisi'nde. Bugüne kadar 4 kişisel sergi açmış ve pek çok karma eserde yer almış sanatçı çalışmaları için şunları söylüyor: "...Genellikle doğadan, ağaç kuytularından, çiçek parlaklarından renk kaynaklarından yola çıkıyorum; onları kendime göre yeniden düzenliyorum. Düzenlerken zorluk çekiyorum, öfkeleniyorum, hırslanıyorum, çaresizliğe düşüyorum." Ertosun'un sergisi renkler eşliğinde doğanın ve onun güzelliği karşısında kimi zaman hayranlığa, kimi zaman korku ve çaresizliğe kapılan insan algısının resmini içeriyor aynı zamanda. (Deniz Müzesi: 0212 261 00 40)
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/378/kultur/2.htm), [web.archive.org (arşiv bağlantısı)](http://web.archive.org/web/20020420111441/http://www.aksiyon.com.tr:80/2002/378/kultur/2.htm)
