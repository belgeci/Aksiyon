# FRANSA - Fransa ‘Normal’e döndü

*Bilinmeyen-yazar 2012.05.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fransa’nın yeni cumhurbaşkanı François Hollande, Fransa’da solu ikinci kez iktidara getirerek tarihe geçti. Sarkozy’nin 2007’deki seçim zaferiyle siyasi kariyeri bitme noktasına gelen Hollande, 2012’de Sarkozy karşıtı dalgayı lehine çevirerek zirveye çıktı.
  </font>
 </div>
 <div id="newsText">
  <font class="detail-text">
   <p>
    “Bay Normal” lakaplı Hollande döneminde Fransa-Türkiye ilişkilerinin nasıl şekil alacağı merak ediliyor.
    <p>
     Hollande’ın 3 yıl önce yalnız başladığı iktidar yürüyüşü bugün kendi partisinde bile şaşkınlıkla karşılanıyor. 2007’de Sosyalist Parti cumhurbaşkanı adayı Segolene Royal’in Sarkozy’ye karşı kaybetmesinin ardından dağılmanın eşiğine gelen partisinin genel sekreterliğini sessizce terk etti.  2008’de halefi Martine Aubry, Hollande’ı kendisine “enkaz” bırakmakla suçluyordu. Kendi partisindeki rakipleri tarafından “Sosyalist Parti’nin kapıcısı”, “Sosyalistlerin en büyük kusuru”  “yumuşak”, “deneyimsiz” gibi sıfatlarla nitelendiriliyordu. Siyasi kariyerinin bittiği düşünülen Hollande, 30 yıllık hayat arkadaşı Segolene Royal’i ve Paris’i terk edip Correze’e yerleşmiş, annesinin vefatıyla depresyona girmişti. Ancak yeni hayat arkadaşı Paris Match muhabiri Valerie Trierweiler ve parti içindeki yakın arkadaşı Avrupa Parlamentosu vekili Stephane Le Foll’un desteğiyle zor dönemi atlattı. Hollande, hayat arkadaşı Trierweiler’in desteğiyle kilo vererek kişisel imajını ve giyim tarzını değiştirdi. Sarkozy’nin iktidarının zirvesinde olduğu 2009’da, François Hollande 2012 cumhurbaşkanlığı seçimlerine aday olduğunu açıkladığında kimse şans vermemişti. Zira seçim yarışının eski IMF Başkanı Dominique Strauss-Kahn ile Sarkozy arasında geçeceği kanaati hâkimdi. Le Foll, Hollande’ın adaylığını şu sözlerle açıklamıştı: “Fransızlar artık Supermenlerden bıktı. Sarkozy ya da Kahn gibi ülkeyi kurtarmayı vadeden liderler yerine Hollande gibi gerçekçi ve mütevazı bir cumhurbaşkanı istiyor.” Fakat Strauss-Kahn’ın taciz iddiaları nedeniyle yarıştan çekilmesinin ardından bile Hollande, kendi partisinin desteğine sahip değildi. Aralık 2011’de yapılan bir anket, Sosyalist Parti’nin kendi adayını belirlemek için yaptığı yarışta Hollande’ı yüzde 3’lük destek oranıyla popülaritesi en düşük aday olarak gösteriyordu. Sosyalist lider, “Her şeye hâkim olmak isteyen hiperaktif Sarkozy’nin aksine normal bir cumhurbaşkanı olacağım.” vaadiyle hem kendi partisindeki rakiplerini hem de Sarkozy’yi devirmeyi başardı. Sarkozy’nin danışmanı Alain Minc bile “Hollande’ı hepimiz küçümsedik. Bugün gördüğümüz Hollande, hepimizin geçmişte tanıdığı kişiden çok farklı bir profil çizdi. “ demişti.
     <p>
      Sosyalist lider, Fransız sağının altın çocuğu Sarkozy’nin aksine siyasi kariyeri iniş çıkışlarla dolu bir lider. Eski cumhurbaşkanlarından farklı olarak bugüne kadar hiç bakanlık yapmayan Hollande, selefi Sarkozy’nin yönetim tarzını köklü biçimde değiştirmeyi vadediyor. Sarkozy ile Hollande arasında siyaseten en büyük farkın ekonomi ve dış politika alanında olması bekleniyor. Hollande’ın uluslararası arenada Sarkozy kadar aktif ve müdahil olması beklenmiyor. Bay Normal, ekonomi alanında ise Avrupa’da avro krizinin ardından hayata geçirilen tasarruf politikalarına son vermek, Sarkozy’nin yükselttiği emeklilik yaşını tekrar düşürmek, memur sayısını artırmak, zenginlerin vergisini yükseltmek istiyor.  Ancak Hollande’ın ekonomi, yargı, göç, eğitim ve sendikalaşma gibi ülkenin kangrenleşmiş yapısal sorunları konusunda ne kadar cesur adımlar atabileceği ise sorgulanıyor.
      <p>
       Fransa’daki iktidar değişimi Türkiye’yi de yakından ilgilendiriyor. Sarkozy’nin 5 yıllık iktidarında Türkiye-Fransa ilişkileri tarihinin en kötü dönemini yaşadı. 2007’den bu yana, Türkiye’nin AB süreci, Ermeni sorunu ve terörle mücadele alanlarında çok sayıda kriz yaşandı. Donma noktasına gelen ikili ilişkilerin yanı sıra, Türkiye ve Fransa uluslararası arenada da sık sık karşı karşıya geldi. Hollande’la birlikte Türkiye’nin AB üyelik sürecindeki Fransa engelinin kalkması bekleniyor. Ancak AB sürecindeki iyimserliğe rağmen Hollande’ın Ermeni meselesinde  Sarkozy’den bile daha keskin bir tutum içine girme ihtimali endişe veriyor. Fransa’nın yeni Türkiye politikası önümüzdeki günlerde netleşecek. Yeni hükümette üst düzey görevler alması beklenen Pierre Moscovici ve Martine Aubry’nin Türkiye’yi yakından tanıması mühim bir avantaj teşkil ediyor.
      </p>
      <p>
       (Emre Demir, Paris)
       <p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=629CA65BC2B7338DC7309F4BE6ACDB66?newsId=32562), [web.archive.org (arşiv bağlantısı)](http://web.archive.org/web/20120719224423/http://www.aksiyon.com.tr:80/aksiyon/newsDetail_getNewsById.action;jsessionid=629CA65BC2B7338DC7309F4BE6ACDB66?newsId=32562)
