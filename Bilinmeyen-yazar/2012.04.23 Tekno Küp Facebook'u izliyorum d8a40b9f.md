# [Tekno Küp] Facebook’u izliyorum

*Bilinmeyen-yazar 2012.04.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sosyal medya elimiz, kolumuz kanadımız oldu!  Sevdiklerimizi, eşimizi dostumuzu yeni medya üzerinden bulup iletişim kuruyoruz. Bu dünya, Facebook ve Twitter’dan ibaret değil ama en iyi kullandıklarımız bu ikisi.
  </font>
 </div>
 <div id="newsText">
  <font class="detail-text">
   <p>
    Arada arkadaşlarımızın yeni keşfettiği sosyal ağlar olursa –ki onlar yayılmak için arkadaş listesindekilere kendini tavsiye ettiriyor– onlara da üye oluyoruz. Çünkü üye olmak için eskiden olduğu gibi uzun forumlar doldurmak gerekmiyor. ‘Face’deki üyelik bilgilerimi al’ diyorsunuz, iş bitiyor. Aslında iş bitmiyor, başlıyor. Kolay üyelikle yeni ağlara dâhil olanlar işin nereye varacağını tahmin edemiyor. Çünkü ‘kullanım şartlarını’ okumuyoruz. Bilgilerimizi kiminle, ne şartlarda paylaşacağını bilmiyoruz. Yeni üye olduğumuz ağlar, okuduklarımızı, izlediklerimizi arkadaşlarımıza raporluyor. ‘Arkadaşın şu fotoğraflara baktı, şu videoları izledi, şu makaleleri okudu’ diye bize de bildiriyor. Aslında bu masum ve yeni içeriklerden haberdar olma adına güzel bir tavsiye modeli. Böylece yakın çevrenizde neler olup bittiğini öğreniyorsunuz. Bir taraftan iyi bir uygulama; beğenilen içeriğe kısa yoldan ulaşıyorsunuz. Bir taraftan kötü; çünkü bu bildirimler içerisinde hoş olmayan, izlenen içeriğe bakana yakıştıramayacağınız tablolar da karşınıza çıkıyor. Tabii her önümüze gelene tıklayıp üye olunca, sistemin raporlama yapacağı aklımızın ucundan bile geçmiyor. Bu tür içerikler görünce, bazı arkadaşlarımı e-posta ile uyarıyorum; ‘izlediklerin, okudukların raporlanıyor; izleniyorsun’ diyorum. Bazılarına şaka yollu takılıyor, ‘güzelse ben de izleyeyim’ dediğimde, ‘nereden biliyorsun?’ sorusu ile karşılaşıyorum ki, izlendiklerini bilmediklerini anlıyorum. Fark eden bazı uyanıklar da ‘bilgisayarıma virüs girmiş’ açıklaması yapıyor. Gelinen noktada, her saniye gelişen iletişim teknolojileri sayesinde bu âlemde gizli hiçbir şey yok. Dolayısıyla ekranın başına geçince kendimizden geçmemeli ve aslında ekranın, sanal âleme açılan bir pencere olduğunu unutmamalıyız. Yoksa izlediklerimizi ‘Zaman Tüneli’nde görünce şoke olabiliriz. Bir süredir Facebook başta olmak üzere Siz.net, Zapkolik ve Dailymotion gibi yerlerden izlenen videolarla ilgili raporlamaları izliyorum. Ben, kimin nelere ilgi duyduğunu, neler izlediğini görüyorum; ama aslında vahim olan; Facebook bizi izliyor...
   </p>
   <p>
    <strong>
     <span>
      <a href="http://web.archive.org/web/20120627055250/http://twitter.com/mehmetsakin">
       <span>
        twitter.com/mehmetsakin
       </span>
      </a>
     </span>
    </strong>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B738AB383082ECCEEDA3AB2C13551848?newsId=32420), [web.archive.org (arşiv bağlantısı)](http://web.archive.org/web/20120627055250/http://www.aksiyon.com.tr:80/aksiyon/newsDetail_getNewsById.action;jsessionid=B738AB383082ECCEEDA3AB2C13551848?newsId=32420)
