# Biraz geç kalmadın mı Arif Sağ!

*Bilinmeyen-yazar Bilinmeyen-tarih*

<div>
 <p>
  <font>
   Sol ve Alevi kimliğiyle ön plana çıkan sanatçı Arif Sağ, İş Bankası Kültür Yayınları'nın bastığı "Muhalif Bağlama" adlı kitabında Sivas'taki Madımak Oteli yangınına ilişkin şok açıklamalara yer verdi.
   <br/>
   <br/>
   Sağ, kitapta, Sivas olaylarının tarafsız insanlarca sil baştan incelenmesini talep ediyor ve olay günüyle ilgili bir detaya dikkat çekiyor: "Bant kayıtlarında her şey apaçık ortada. Mesela o günlerde televizyonlardan izlediniz, gazetelerden okudunuz. Üniformalı biri geliyor, arabasından iniyor, orada kalabalığın içinde kareli gömlekli bir herif var, oteli yakan. Geliyor onunla öpüşüyor, arabasına binip gidiyor subay. Olaya müdahale etmiyor." Sağ, "...Gerçek suçlular nerede? Bu olaya göz yumanlar, yangına körükle gidenler, müdahele etmeyenler nerede? En az yargılanıp idama mahkum olanlar kadar suçlular onlar da. Belki devleti yönetenler o gün olaya ciddi baksalardı bugün 37 insanın acısı yaşanmayacaktı." diyor. Konuya dair bir alıntı daha: "Diyorum ki devlet irtica diye bir yapıdan giderek rahatsızlanmaya başladı. Ama buna rağmen irtica diye bir gelişme vardı Türkiye'de. İrticacıların işi nereye kadar götüreceğini görmek isteyenler bu senaryoyu hayata geçirdi; ama fatura çok ağır ve acı oldu." Kitapta annesi ve eşinin Sünni olduğu bilgisini veren Sağ'a göre Alevilik bir yaşam felsefesi. Alevi tekkelerini devlet işletiyor. Türkiye'de Yezid adının kullanılmaması, Sünniler'in, Yezid'in Muaviye'ye yaptıklarını tasvip etmediğini gösteriyor.
   <br/>
   <br/>
  </font>
 </p>
 <p>
  <font>
   (Bu yazı 1745 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=18897), [web.archive.org (arşiv bağlantısı)](http://web.archive.org/web/20050222151828/http://www.aksiyon.com.tr:80/yazdir.php?id=18897)
