# Devrimin çocukları rejimle hesaplaşıyor

*Bilinmeyen-yazar 1999.07.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Henüz yirminci yaşına giren İran İslam Rejimi, 1979'dan sonra doğan devrim çocuklarının beklentilerine cevap vermekte artık iyice güçlük çekiyor.
  </font>
 </div>
 <div id="newsText">
  <font class="detail-text">
   Yıllardır içten içe yanan bir alev gibi kendini hissettiren tutucuılımlı çekişmeleri son hafta içinde meydana gelen ve sayıları 10 binleri bulan öğrencilerin protesto eylemleriyle artık iyice su yüzüne çıktı.
   <br/>
   <br/>
   Peki olayların arkasındaki gerçek neydi? İran, rejimin henüz gençlik yıllarında sayılabilecek dinamik bir döneminde nasıl bu olaylara sahne oldu? Yaşananlar sadece bir gazetenin kapanması ve buna duyulan öfkenin sokaklara taşmasından mı ibaretti? Yoksa İran'ı sarsan olayların perde arkasında çok daha büyük sosyolojik, ekonomik ve politik nedenler mi vardı? Bugün İran nüfusunun yarıdan fazlasını devrim sonrasında doğan genç nüfus oluşturuyor. Ya devrimden sonra doğan ya da devrim esnasında henüz bebeklik dönemini yaşayan İranlı üniversite öğrencileri, benzer eylemlerde bulunan babaları ya da ağabeyleri tarafından gerçekleştirilen devrimin sonucunda kurulan rejimi adeta temelinden sarsıyor. Peki bu gençleri, tamamen kuşatıcı atmosferinde büyüdükleri rejime muhalif kılan neydi?
   <br/>
   <br/>
   Yüzde 30'u işsizlerden oluşan toplam nüfusunun yüzde 40'ı bugün fakirlik sınırının altında yaşayan İran'da, nüfusun aşağı yukarı yarısını 15 yaşın altındaki gençler oluşturuyor. Rejim tarafından teşvik edilen doğurganlık yüzünden nüfusu 20 yılda Irak'la savaşa rağmen 34 milyondan 66 milyona yükselen İran nüfusu içindeki ilkokul çağındaki çocuk sayısı bile üçe katlanarak 19 milyona yükselmiş durumda. Böylesine genç ve dinamik bir toplumu barındıran İran için, doğal olarak, 1979 Devrimi sonrası biçilen "gömlek" hayli dar geliyor.
   <br/>
   <br/>
   Ekonominin düşüş trendini sürdürmesi halinde gençlerin istihdamının önümüzdeki yıllarda daha da zorlaşacağı bir gerçek. Hükümet yeni talepleri karşılayabilmek için yılda 1 milyon yeni istihdam potansiyeli üretmek zorunda. Şanslı olup da bir iş sahibi olanlarsa maaşlarını alamamaktan şikayetçi ve İran şehirleri sık sık ödemelerinin yapılmasını isteyen çalışanların gösteri ve oturma eylemlerine sahne olmakta.
   <br/>
   <br/>
   Kendisine demokrasi, liberalleşme, hak ve özgürlükler için reform yapacağı beklentisiyle büyük umutlar bağlanan İran Cumhurbaşkanı Muhammed Hatemi, ekonomik ve siyasi açıdan tatmin edici bir performans sergileme olanağı bulunmayınca, gençlerin taleplerini telafi etmek için onların kültürel ihtiyaçlarını karşılama yoluna gitti. Hatemi, yetkileri kısıtlı olmasına rağmen gençleri hayal kırıklığına uğratan kısıtlamaları ortadan kaldırmak için elinden geleni yapmaya çalıştı. Demokratik taleplerin yükselmesi ve bunların yönetimin bir kanadında makes bulması neticesinde ise, rejimi reformistler ile tutucular arasında tarihinin hiçbir safhasında olmadığı kadar bölünmüş bir hale geldi.
   <br/>
   <br/>
   Hatemi'nin tarihi misyonu
   <br/>
   <br/>
   İran'da, Hatemi'nin iki yıl önce cumhurbaşkanı olarak seçilmesi siyasal ılımlılığa doğru bir hareketin olduğunun ilk sinyali şeklinde göründü. Fakat tutucuların karşı harekâtı ve önemli mevziler kazanması Hatemi'nin gücünün sınırlarını gösterir mahiyetteydi. Hatemi yönetimi altında nispeten daha özgür bir ortamda yayınlarını sürdüren medya ve basın ise iki karşıt grubun gerçek bir savaş aracı ve alanı oldu. Geçtiğimiz yıllarda yayına giren düzinelerce gazetenin büyük çoğunluğu reformistlerin lehine yayın yapıyor.
   <br/>
   <br/>
   29 milyon seçmenin 20 milyonunun oylarını alarak başkanlığa seçilen Hatemi gerçek bir değişim için tam anlamıyla umut olmuştu. Diğer yandan muhalefet hazırlıklı bir bekleyişe girdi. Ancak iki yıl geçmesine rağmen Hatemi kendisine oy verenlerin beklentilerini yerine getirmeye henüz başlayamadı. Bu süre zarfında nispeten liberal sayılabilecek şeyler söyledi söylemesine ama, daha fazlasını yapamadı. Ülkenin dini liderinin desteğindeki muhafazakârlar Hatemi'nin bu yönde bir şeyler yapmasına resmen engel oldular. Polisi, istihbaratı, radyo ve televizyonu kontrol eden, ordunun ve yargının başı olan dini lider Hamaney ve Parlamento'ya hakim durumda olan muhafazakârlar Hatemi'ye cesur vaadlerini yerine getirebilmesi için çok az bir araç bıraktılar. Her ne kadar Hatemi saygı görmeye devam etse de kabine üyeleri her gün değişim çabaları yüzünden muhafazakârların büyük saldırısına maruz kaldılar. Tutucu ve ılımlılar arasındaki bu mücadele ne zaman vuku bulacağı kestirilememekle birlikte beklendiği gibi iyice su yüzüne çıktı ve 8 Temmuz Perşembe günü başlayan öğrenci gösterileriyle doruğa ulaştı.
   <br/>
   <br/>
   Aslında her şey, 7 Temmuz günü çoğunluğu tutuculardan oluşan 270 sandalyeli Meclis'te oylamaya katılan 215 milletvekilinin İran'da basın özgürlüğünü kısıtlayıcı değişiklikler getiren Basın Yasasını Düzeltme Kanun Tasarısı'nı kabulü ile başladı. İran'da hükümet ve basının büyük bölümü "basın özgürlüğünü kısıtlama girişimi" olarak gördükleri tasarıya şiddetle karşı çıkarken, muhafazakâr basın çevreleri ve Meclis çoğunluğunu elinde bulunduran muhafazakâr kanat tasarıya destek verdi. Tasarı kabulünün hemen ertesi günü uygulamaya konuldu ve İran'ın önde gelen yayın organlarından ılımlı Selam gazetesi, Ruhaniyet Özel Mahkemesi tarafından kapatıldı. Meclisin basını kısıtlayan yasa tasarısını onaylaması ve Selam gazetesinin kapatılmasını protesto için perşembe akşamı başlayan Tahran Üniversitesi öğrencilerinin eylemi ölümler ve yaralanmalarla sürdü.
   <br/>
   <br/>
   İstifalar
   <br/>
   <br/>
   Bu arada, olaylar sırasında polisin aldığı sert tutum ve polisin yurtlara düzenlediği operasyonların vahşeti karşısında İran Yüksek Eğitim Bakanı Mustafa Moin, Tahran Üniversitesi Rektörü Halili Iraki ve dinî lider Hamaney'in Tahran Üniversitesi Temsilcisi Ebu Turabi, 10 Temmuz günü görevlerinden istifa ettiler. Hatemi, polisin saldırganlığını protesto etmek için istifa etmek isteyen Moin'in istifasını kabul etmedi.
   <br/>
   <br/>
   Hatemi başkanlığında olağanüstü bir toplantı yapan İran Ulusal Güvenlik Yüksek Konseyi, Tahran Üniversitesi yurtlarına polisin saldırmasıyla meydana gelen olayları kınarken, olayların araştırılması, arkasındaki "açık ve saklı" nedenlerin bulunması için bir komisyon kurulduğu belirtilen bildirisinde, Konsey'in, "polise üniversite yurtlarına girme emri veren yetkililerin derhal görevden atılmasının ve ülke kanunlarına göre haklarında gerekli işlemin yapılmasının kararlaştırdığı" kaydedildi. Ilımlıların bütün çabalarına rağmen sessizliğini koruyarak adeta sertlik yanlılarına destek çıkan dinî lider Hamaney ise 'çeşitli toplum kesimlerinin temsilcilerini' kabulünde yaptığı konuşmada, "Bu olaylar yüreğimi yaraladı" dedi ve İran rejiminin bir numaralı adamı olarak böylece öğrenci olaylarına ilk kez olayların dördüncü gününde tepki göstermiş oldu.
   <br/>
   <br/>
   Tahran'da gösterilere katılanların sayısı pazar günü 20 bine yükseldi ve gösteriler Meşhed kentine de sıçradı. İran'ın en büyük ikinci kenti olan kuzeydeki Meşhed'de gösteri yapan Tıp ve Edebiyat Fakültesi öğrencileri, Tahran'da meydana gelen şiddet olaylarının sorumlularına yaptırım uygulanmasını istiyorlardı. Edebiyat Fakültesi yönetimi de öğrencilerin protesto hareketine destek vermek için iki gün süreyle eğitim yapmama kararı aldı. Bir gün önce de Tebriz, Gilan, Reşt ve İsfahan'da da Tahran Üniversitesi'ndeki olayları protesto için gösteriler yapıldı. Aynı gün Tahran Üniversitesi'nin 18 fakültesinin dekanı öğrencilere yapılan saldırıları protesto etmek için toplu olarak istifa ettiler.
   <br/>
   <br/>
   Cadı avı başlayabilir
   <br/>
   <br/>
   Gösteriler karşısında rejimin sahipleri de boş durmadı; Hamaney yanlısı milisler sokaklara sürüldü. Devlet bu aşamadan sonra büyük ihtimalle bir 'cadı avı' başlatacak gibi görünüyor.
   <br/>
   <br/>
   1979 devriminden bu yana yaşanan en şiddetli gösterilerle öğrenciler halkın çoğunluğunun oylarıyla göreve gelmesine rağmen bir türlü İran yönetiminin kontrolünü ele alamayarak muhafazakârlarla sürekli güç paylaşımına gitmek zorunda kalan Hatemi'ye de bir ihtarda bulunmuş oldular. Yapılan gösterilere bakılarak Hatemi'nin bugüne kadar atmış olduğu adımların oylarını aldığı halkı tatmin etmekten uzak olduğu söylenebilir. Hatemi'yi yüzde 70 gibi bir çoğunlukla iktidara getiren halk, 1979'dan beri gücü elinde bulunduran tutucuların otorite ve kontrol noktalarından dışlanamaması üzerine büyük bir hayal kırıklığına uğradı. Hatemi polis ve ordu üzerinde hakimiyet kuramazken daha özgür bir basın için yaptığı atılımlar da yargının engeli ile karşılaştı ve özgürlük limitlerini genişletmeye çalışan basın organları amansızca cezalandırıldı.
   <br/>
   <br/>
   Yollara dökülen öğrencilerin "Ya İslam ve kanun ya da yeni bir devrim" sloganları ve "Devlet liderleri istifa etmedikçe durmayacağız, Hatemi bir şeyler yapmalı ya da istifa etmeli" çağrısında bulunmaları İran rejiminin içinde bulunduğu vahim durumu tüm çıplaklığı ile gözler önüne seriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D146A186D00A02FBE718D7CCD0D1E3FE?newsId=4748), [web.archive.org (arşiv bağlantısı)](http://web.archive.org/web/20140516142948/http://www.aksiyon.com.tr:80/aksiyon/newsDetail_getNewsById.action;jsessionid=D146A186D00A02FBE718D7CCD0D1E3FE?newsId=4748)
