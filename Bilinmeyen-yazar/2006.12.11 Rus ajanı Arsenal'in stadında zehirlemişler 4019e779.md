# Rus ajanı, Arsenal’in stadında zehirlemişler

*Bilinmeyen-yazar 2006.12.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kasım ayında Londra’da zehirlendikten sonra ölen Rus gizli servisi KGB’nin eski elemanı Yarbay Aleksander Litvinenko olayıyla ilgili sır perdesi yavaş yavaş aralanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061218232812im_/http://www.aksiyon.com.tr/resim/627/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İngiliz futbol takımı Arsenal’a ait Londra’daki Emirates Stadı’nın bazı bölümlerinde insan sağlığını tehdit etmeyecek oranda radyoaktif polonyum 210 maddesi bulundu.
   <br>
    <br>
     Litvinenko bu madde ile zehirlenmişti. Rus basınında çıkan haberle olay birleştiğinde cinayete dair önemli bir açı ortaya çıkıyor. Söz konusu haberde; Litvinenko’nun, KGB eski ajanı Andre Lugovoi ile Dmitri Kovtun ve Vyacheslav Sokolenko isimli Ruslarla 1 Kasım günü Londra’da kaldığı otelde görüştükleri; ardından da adı geçen statta oynanan Arsenal-CSKA Moskova maçını izledikleri ifade ediliyor. Litvinenko, maçın akabinde hastaneye kaldırılmış ve üç hafta içinde de vefat etmişti. İngiliz polisinin zehirlenme olayını soruşturmak için Moskova’ya gelmesi İngiltere ile Rusya arasında diplomatik gerginliğe sebep oldu. Moskova’daki İngiltere büyükelçilik binasında da bir miktar radyasyon tespit edildiği öne sürülüyor. Öte yandan öldürülmesiyle ne kadar ilgisi var bilinmez ama Litvinenko’nun, ölüm döşeğindeyken babası Valter Litvinenko’ya “Baba yakında öleceğimi hissediyorum. Ölünce naşımı bir Müslüman gibi toprağa vermenizi istiyorum.” diye vasiyet etmesi de ilginç bir ayrıntı doğrusu. Kızı da Kabardin Balkarlı bir Müslüman ile evli olan baba Litvinenko, vasiyeti mutlaka yerine getireceğini açıklamıştı.
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26153), [web.archive.org (arşiv bağlantısı)](http://web.archive.org/web/20061218232812/http://www.aksiyon.com.tr:80/detay.php?id=26153)
