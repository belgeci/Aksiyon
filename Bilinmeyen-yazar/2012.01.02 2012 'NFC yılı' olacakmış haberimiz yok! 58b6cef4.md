# 2012 ‘NFC yılı’ olacakmış haberimiz yok!

*Bilinmeyen-yazar 2012.01.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnsanlar, önceleri yüz yüze iletişim kuruyordu. Bunu telefon gibi cihazlar vasıtasıyla yapılan görüşmeler takip etti.
  </font>
 </div>
 <div id="newsText">
  <font class="detail-text">
   <p class="MsoNormal">
    Artık cihazların kendi aralarında iletişim kurma dönemindeyiz. Cihazlar arası iletişim uygulamalarından biri (Near Field Communication–Yakın Saha İletişimi) olan NFC teknolojisi. Aslında bildiğimiz Bluetooth’un bir adım ilerisi. Bluetooth’ta cihazların açılması, birbirini bulup eşleşmesi, şifrelerinin onaylanması ve ardından dosya transferine geçilmesi gerekiyordu. Bluetooth üzerine bina edilen NFC ile bu adımlar bir dokunma mesabesine indirilmiş durumda.
   </p>
   <p class="MsoNormal">
    NFC’yi cihazların kablosuz olarak birbiri ile etkileşime gireceği teknoloji olarak tanımlayan Nokia Türkiye’nin ürün müdürü Ali Mutlu Direk, henüz ilk günlerini yaşadığımız yılın, ‘NFC yılı’ olacağını belirtiyor. İddiasına kanıt olarak NFC’ye uygun geliştirilen cihaz ve teknolojilerin, kullanım alanının hızla artmasını gösteriyor.  Direk’in paylaştığı teknik bilgileri göre, iki cihazın birbirine dokunması ile NFC’nin çalışması tetikleniyor, Bluetooth da bağlantıyı sağlıyor. Böylece iletişim başlıyor. İletişim için Bluetooth’ta olduğu gibi her iki cihazın NFC uyumlu olması gerekiyor.
   </p>
   <p class="MsoNormal">
    NFC, alanı geniş bir teknoloji. Açık ve güvenli NFC diye ikiye ayrılıyor. Açık olanı; iki telefon arasında müzik, video, kartvizit ve fotoğraf gibi içeriği paylaşmayı sağlıyor. Ayrıca, kulaklık ve hoparlör gibi cihazlarla cep telefonlarının eşleştirilmesi yapılıyor. Cep telefonundaki bir müziği, NFC’li bir hoparlörde dinleyebiliyorsunuz. Tüm bu uygulamalar için cihazları birbirine dokundurmak ve ardından telefonunuzda ‘eşleştirmek istiyor musunuz?’ sorusuna ‘evet’ demek yeterli. Açık NFC’nin işe yaradığı bir alan da etiketler: Barkodun bir sonraki aşaması karekodun kolay kullanımlı şekli diyebiliriz. Karekodu kullanmak için cihaza yazılım indirmek, telefonun kamerasını açıp okutmak gerekirken, NFC’de dokunmak yeterli.
   </p>
   <p class="MsoNormal">
    Yakın zamanda otobüste, takside ödeme yapabilecek, alışverişlerimizde, telefonu kredi kartı gibi kullanabileceğiz. Türkiye’de ise İETT, NFC teknolojilerini kullanmaya hazırlanıyor. İETT, cep telefonundan ödeme yapma, kontör yükleme ve kontör transfer etmeyi NFC ile mümkün hâle getirme hazırlığında. Otobüs duraklarına yerleştirilecek NFC etiketlere, cep telefonu ile dokunulduğunda o duraktan geçen hatlar hakkında bilgiler alınabilecek. Nokia, şu ana kadar NFC’ye uygun 7 telefon ve birçok aksesuar üretmiş. 2012 yılında çıkacak tüm akıllı Symbian telefonları da NFC’li olacak. Sektörde en fazla NFC cihaza sahip olan Nokia’yı Samsung 4, Blackberry 2, Acer, Motorola ve Sagem 1 telefonla takip ediyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31462-245-2012-nfc-yili-olacakmis-haberimiz-yok.html), [web.archive.org (arşiv bağlantısı)](http://web.archive.org/web/20120217093856/http://www.aksiyon.com.tr:80/aksiyon/haber-31462-245-2012-nfc-yili-olacakmis-haberimiz-yok.html)
