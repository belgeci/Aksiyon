# İşte evrensel barış tablosu!

*Bilinmeyen-yazar 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gazeteci ve Yazarlar Vakfı’nın, bu yıl ‘Evrensel Barışa Doğru’ sloganıyla düzenlediği geleneksel iftar yemeğinde, geçtiğimiz yıllardaki gibi, farklı dine ve siyasi görüşe sahip kişiler aynı ortamı paylaştı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607204937im_/http://www.aksiyon.com.tr/resim/568/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Başta, TBMM Başkanı Bülent Arınç oradaydı. Hükümetten Devlet Bakanı Kürşad Tüzmen vardı. DYP Genel Başkanı Mehmet Ağar, Saadet Partisi Genel Başkanı Recai Kutan ve Hür Parti Genel Başkanı Yaşar Okuyan davette hazır bulundu. İstanbul’daki iftara Ankara Büyükşehir Belediye Başkanı Melih Gökçek ile Diyarbakır Büyükşehir Belediye Başkanı Osman Baydemir de katıldı. Ankara Ticaret Odası Başkanı Sinan Aygün de gelmişti. Rusya Federasyonu Müftüsü Ravil Gaynuddin, Türkiye Musevileri Hahambaşısı İshak Haleva ve Vatikan Türkiye Temsilcisi George Marowitch ile birlikte siyaset, sanat ve iş dünyasından çok sayıda kişi programa icabet etti. Yurtdışındaki Türk okullarının öğrenime devam eden ve mezun öğrencilerinden bazılarının katılımı ve birer konuşma yapmaları ise Hilton Oteli’ndeki iftar programına ayrı bir anlam kattı. TBMM Başkanı Bülent Arınç, “Bu güzellikleri yaşamak mutluluk verici. Ben bunları tanıyorum, okulları da gördüm. Siz bir de okullarını ve ülkelerini görseniz eminim hüngür hüngür ağlarsınız. Bu gençler ‘evrensel barışa doğru’ mesajının gerçek mimarlarıdır” diye konuşurken; 1995’te Bosna-Hersek Türk Koleji’ni bitirdikten sonra Boğaziçi Üniversitesi’nde okuyan Edin Osmanoviç, “Herkes Türkler gibi olsa bu dünyada savaş olmaz” görüşünü salondakilerle paylaştı. Vakıf Başkanı Harun Tokak ise Türk okullarının dünya barışı için köprü vazifesi ifa ettiğini vurguladı.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22735), [web.archive.org (arşiv bağlantısı)](http://web.archive.org/web/20070607204937/http://www.aksiyon.com.tr:80/detay.php?id=22735)
