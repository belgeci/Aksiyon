# 3.5 yetmedi mi hocam?

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040508212642im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040508212642im_/http://www.aksiyon.com.tr/resim/486/8.jpg" vspace="5"/>
  </p>
 </font>
 <font class="content">
  28 Şubat ‘post modern darbesi’ ile iktidardan uzaklaştırılan Necmettin Erbakan’ın, “Asker hükümeti uyarmalı” yönündeki sözleri, Saadet Partililer dahil siyasetçilerin tepkisine neden oldu. SP Genel Başkan Yardımcısı Mehmet Bekaroğlu, eski liderinin açıklamasını “Talihsiz bir açıklama” olarak nitelerken, AK Parti genel başkan yardımcılarından Dengir Mehmet Fırat, “Allah selamet versin” dedi.
 </font>
 <p>
  <font class="content">
   SP’nin diğer yöneticileri ise daha çok tevil yoluna gitti. Dava arkadaşına destek veren SP Genel Başkan Yardımcısı Şevket Kazan, “Hoca’nın demokrasi sınırları içinde” kaydını düştüğüne dikkati çekti. Kamuoyu, demokrasi sınırları içinde müdahale nasıl olur diye düşünürken, Teoman Rıza Güneri, durumun 28 Şubat’la olan farkını şöyle anlatıyordu: “28 Şubat’ta asker, ABD’nin etkisine girerek hükümete karşı o hareketi yaptı. Şu anda ise hükümet ABD’nin etkisinde Türkiye’nin başını sıkıntıya sokuyor.” Kurumların görev alanlarını hatırlatmaksa, Erbakan’ın başında bulunduğu Refahyol hükümetinin İçişleri Bakanı Meral Akşener’e düştü. Akşener, “Silahlı Kuvvetler’in görev alanı Türkiye’nin güvenliğiyle ilgili. Türkiye’nin güvenliğine ilişkin bir arizası varsa bunu ilgili kurumlara bildirir. Ama gidip hükümete ‘Yanlış yapıyorsun’ deme ve bu konuyu millete mal etme görevi de siyasetçilerindir” dedi. 1971 ve 1980’deki askerî müdahaleler sonrası partisi kapatılan ve 28 Şubat sürecinde de iktidardan indirilerek siyasi yasaklı hale getirilen Necmettin Erbakan’ın beklenmedik çağrısının siyasi çevrelerdeki şaşkınlığı devam ediyor. Sahi Erbakan makas mı değiştirdi acaba?
  </font>
 </p>
</div>


## Yorumlar

### kerim kaya, 04-Nisan-2004
> yusuf beye cevap: 
> Sevgili kardeşim cevabından Erbakan'ı çok sevdiğin anlaşılıyor. Bunu iyi anlıyorum. Ama hiç bir savunma Hocanın "Ordu hükümete müdahele etmelidir" cümlesini bana benimsetemez. Hoca geçmişte kendisine sıkıntılar yaşatan orduya barış güvercini uçurabilir, ama bu onları hükümete müdaheleye teşvik formatında olmamalıdır.

### yusuf erdeve, 31-Mart-2004
> 3.5 yazısına cevap: 
> Yıllardir ulkeye ve davasına gerek iç politakada gerek uluslararası arenada vızyonunu tüm kamuoyuna ispatlamış olan prof.dr Necmettin Erbakan'a bu tarz haksız ve yersiz tanımlamalarinin ölçüsünü kaçırmamak lazım ACABA! makas değistiren hocamı yoksa rock ve hiphop muzik geceleri düzenleyen AKP yoneticilerimi?

Kaynak: [www.aksiyon.com.tr](http://www.aksiyon.com.tr:80/detay.php?id=11295&yorum_id=1), [web.archive.org (arşiv bağlantısı)](http://web.archive.org/web/20040508212642/http://www.aksiyon.com.tr:80/detay.php?id=11295&yorum_id=1)
