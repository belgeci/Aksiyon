# Oval Ofis’te bir peşmerge

*Bilinmeyen-yazar 2005.10.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Irak Kürdistan Demokratik Partisi (IKDP) lideri Mesut Barzani, kendisini ‘Kürdistan Bölgesel Hükümetinin Başkanı’ diye tanımlayan ABD Başkanı George W. Bush tarafından Beyaz Saray’da kabul edildi. Barzani’ye President (başkan) diye hitap eden Bush, “Barzani’yi ağırlamak benim için onur” diye konuştu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606054031im_/http://www.aksiyon.com.tr/resim/569/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Barzani de bu jestin verdiği gazla, ‘cesur kararlarıyla Iraklıları bir diktatörden kurtardığını’ söyleyerek övdüğü Bush’a, “Sayın Başkan, Kürdistan halkı ve kendim adına size çok teşekkür ediyorum. Sizin cesaretiniz ve cesur liderliğinize çok kıymet veriyoruz. Liderliğinizde başarı kazanacağımıza eminiz” dedi. Barzani’nin üzerinde ‘Peşmerge’ kıyafeti vardı. Bush’a göre, bu Irak’ın özgürleştirildiğinin bir kanıtıydı. Saddam Hüseyin hâlâ devlet başkanı olsaydı, Barzani bu kıyafeti giyemeyecekti. Barzani, bu kıyafeti Oval Ofis’te de giyebiliyordu. Çünkü, ABD özgür bir ülkeydi. Olay, haliyle Ankara’yı rahatsız etti. Dışişleri Bakanlığı Müsteşar Yardımcısı Nabi Şensoy, bakanlığa çağırılan ABD’nin Ankara Maslahatgüzarı Mc Eldowney’e, Barzani’nin Bush tarafından ‘neyin başkanı’ sıfatıyla kabul edildiğini sordu. Ankara’ya, Barzani, ‘Irak Kürdistanı Bölgesel Başkanı’dır cevabı verildi. Bu arada Türkiye, Irak’ın Habur sınırındaki Halil İbrahim Kapısı’na asılan IKDP bayrağının indirilmesi için girişimde bulundu. Öte yandan, Irak Cumhurbaşkanı Celal Talabani, Cihan Haber Ajansı’na yaptığı özel açıklamada, ABD’nin Iraklı Kürtlerin koruyucusu olduğunu söyledi. Barzani’nin Washington gezisiyle; Kürtlerin, Sünni ve Şiilere karşı oynayacağı siyasi rolün netlik kazanacağını kaydetti.
   <br>
    <br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22773), [web.archive.org (arşiv bağlantısı)](http://web.archive.org/web/20070606054031/http://www.aksiyon.com.tr:80/detay.php?id=22773)
