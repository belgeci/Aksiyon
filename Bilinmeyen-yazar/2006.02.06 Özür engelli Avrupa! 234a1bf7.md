# Özür engelli Avrupa!

*Bilinmeyen-yazar 2006.02.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Danimarka’da Jyllands-Posten isimli bir gazetenin Hz. Muhammed’in (sas) karikatürlerini yayımlamasına gösterilen tepkiler giderek büyüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608020616im_/http://www.aksiyon.com.tr/resim/583/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Danimarka Başbakanı Anders Fogh Rasmussen, PKK yanlısı Roj TV ile ilgili tartışmalarda olduğu gibi olaya ‘basın ve ifade özgürlüğü’ çerçevesinde bakmakta direniyor. Bu son derece büyük saygısızlığa prim verilmesini anlamak zor doğrusu. Hem de ne saygısızlık! İslam dünyasında duyulan saygı gereği iyi niyetlerle bile resmedilmeyen Hz. Muhammed’i (sas) bir karikatürde terörist göstermek! Özür beklenirken aynı karikatürlerin 10 Ocak 2006 tarihinde Norveç’teki Magazine isimli gazetede yayımlanması tepkileri daha da alevlendirdi. İş Danimarka patentli ürünlerin boykotuna kadar varmışken çirkin zihniyet ürünü çizimlerin Fransa, Almanya, İtalya, İspanya, Hollanda ve İsviçre’deki bazı gazetelerce de basılması gerilimi bir hayli tırmandırdı. Birileri haklı tepkilerin şiddet eylemlerine dönüşmesine zemin hazırlıyordu. Umarız, böyle bir hadise cereyan etmez.
   <br>
    <br>
     Yazılı da olsa sonunda Avrupa Birliği’nden (AB) ses geldi. AB Komisyonu Başkan Yardımcısı  Franco Frattini, karikatürleri ‘basiretsizlik’ diye niteledi. Fransa’da, France Soir gazetesinin Mısır asıllı sahibi Raymond Lakah, incinen herkesten özür dileyerek karikatürü yayımlayan genel yayın müdürü Jacques Lefranc’ın işine son verdi. Alman Basın Birliği de, dinî inançları rencide eden yazı ve resim yayımlanmasını doğru bulmadığını bildirdi. Norveç Dışişleri Bakan Yardımcısı Raymond Johanssen, Lübnan’a ziyareti sırasında İslam dünyasından özür dilediğini açıkladı. Bu arada, daha önce Müslüman ülke büyükelçilerinin görüşme talebini reddeden Danimarka Başbakanı Rasmussen, ülkesindeki bütün büyükelçileri toplantıya davet etti. Oysa daha başlangıçta Rasmussen’in dileyeceği ya da aracılık edeceği bir özür her şeyi halledecek; Avrupalıların erdem hanesine yazılacaktı. Bu saatten sonra dilenecek bir özür için erdemden söz edilmesi imkânsız. Provokasyonları önlesin yeter.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23341), [web.archive.org (arşiv bağlantısı)](http://web.archive.org/web/20070608020616/http://www.aksiyon.com.tr:80/detay.php?id=23341)
