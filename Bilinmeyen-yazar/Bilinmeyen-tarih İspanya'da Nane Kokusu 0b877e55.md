# İspanya’da Nane Kokusu

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050227030518im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030518im_/http://www.aksiyon.com.tr/resim/373/63.jpg" vspace="5"/>
  </p>
 </font>
 <font class="content">
  Kızdığımız bir kişiye “Hanya’yı Konya’yı görürsün” der, hesapsız davranışlar içinde bulunana da “Dimyat’a pirince giderken evdeki bulgurdan olmak” sözünü uygun buluruz. Günlük yaşantımızda sıkça kullandığımız bu deyişlerde geçen isimler ne kadar uzak kalıyor bize. Hanya Girit adasında, Dimyat ise Mısır’da... Halbuki, çok değil bir asır önce bu yerler bizim idaremiz altındaydı. Dünya siyasetinde yaşadığımız küçülme, sadece coğrafi bir anlam içermiyor, kültüre de yansıyor.
 </font>
 <br/>
 <p>
  <font class="content">
   Kültür coğrayası ‘cahilliği’ni gidermek mümkün:  Okuyarak, gezerek, gezip görenleri dinleyerek... “Osmanlı Kültür Coğrafyası Gezileri” dendiğinde ilk akla gelen isimlerden Doç. Dr. Haluk Dursun, Osmanlı coğrafyasında gerçekleştirdiği gezilerini anlatıyor bir süredir. Osmanlı Kültür Coğrafyası konuşmaları, her ayın son çarşamba günü saat 19:00’da Tarık Zafer Tunaya Kültür Merkezi’nde. Yıl boyunca sürecek olan, 30 ülkeyi kapsayan dialı söyleşi dizisi Yemen’den Basra körfezine, Kuzey Afrika’dan Viyana’ya kadar geniş bir coğrafyayı kapsıyor. Endülüs ve Maveraünnehir, Osmanlı dışında diziye dahil olan yerler.
   <br>
    <br>
     30 Ocak’ta gerçekleşecek program diğerlerinden farklı: “İspanya’da Nane Kokusu”. Haluk Dursun’a hem konuyu hem de başlığı soruyoruz: “Medine’nin nanesi meşhur; hacca gidenler Medine’den genellikle nane getirirler. Nane, bir nevi İslamiyet’in sembolü. İspanya’daki İslamiyet mirasını sembolize ediyor. Bir de Kuzey Afrikalı Müslümanlar çayı naneyle içerler. Madrit’te cuma namazı sonrası camide nane sattıklarını gördüm. Caminin içi de nane kokuyordu.”
     <br>
      <br>
       Söyleşinin merkezinde Endülüs İslam Kültürü var. Latin Katolik kültürü, Seferad kültürü de Dursun’un bahsedeceği konuların içinde yer alıyor. Türkiye’de İslam kültürü bakımından önemli olan coğrafyalara turlar düzenlemesiyle ünlenen Eman Tur, bu toplantıların da sponsoru.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12191), [web.archive.org (arşiv bağlantısı)](http://web.archive.org/web/20050227030518/http://www.aksiyon.com.tr:80/detay.php?id=12191)
