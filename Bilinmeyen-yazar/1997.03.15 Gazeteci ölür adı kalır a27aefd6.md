# Gazeteci ölür, adı kalır

*Bilinmeyen-yazar 1997.03.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Son yüzyıl içinde sadece ülkemizde değil, hemen tüm dünyada, konumları itibariyle en çok tartışılan kesimi basın mensupları oluşturdu
  </font>
 </div>
 <div id="newsText">
  <font class="detail-text">
   Gazetecilerin olaylara bakışı, yaklaşımı ve yönlendirmesi hep tartışma konusu oldu. Yargısız infaz yaptıkları iddiasıyla sürekli eleştirilen bu insanlar, gün geldi, kendileri de yargısız infazlarla karşı karşıya kaldılar."
   <br/>
   <br/>
   Dr. Osman Özsoy'un yeni çıkan "Gazetecinin İnfazı" adlı kitabı, bu satırlarla başlıyor. Yaptıkları iş itibariyle alabildiğine eleştirilen basın mensuplarının başına gelenlere baktığımızda, yazara hak vermemek de mümkün değil. Gazeteci Hasan Fehmi'nin 1909'da Galata Köprüsü üzerinde vurularak öldürülmesiyle, Abdi İpekçi'nin 1979'da yine vurularak öldürülmesi arasında geçen 70 yıllık dönem içindeki en çok yankı yapan gazeteci ölümü, ünlü Osmanlı aydını ve devlet adamı Ali Kemal'inki oldu. Fakat Ali Kemal, içinde bulunduğumuz badireden ancak "silahla değil, sulh ve siyaset yoluyla"  kurtulabiliriz şeklinde özetlenebilecek bir "içtihad hatası" yüzünden, Milli Mücadele'ye karşı tavrıyla ün yaptı. Onun Milli Mücadele'ye karşı yürüttüğü bu muhalif tavır yüzünden çoğu tarihçi, "netameli" sayılabilecek böyle bir kişiliğin edebi yönüne el atmaya çalıştılarsa da, siyasi kişiliğine el atmaya fazla yönelmediler. İşte "Gazetecinin İnfazı" adlı bu eser, bir döneme ait önemli bir sis perdesinin aydınlanmasına ışık tutuyor.
   <br/>
   <br/>
    Bir dönemin tarihini, bir gazetecinin yazılarıyla ne kadar doğru tanıyabiliriz?
   <br/>
   <br/>
   Bu soru bir yönüyle çok önemli. Çoğu tarihçinin yaptığı önemli bir hata vardır. O da şudur: "Hatıratlar" ve "Tarihçei Hayatlar" bir dönemin aydınlatılmasında ve bir kısım gerçeklerin ortaya çıkarılmasında hemen tüm dünyada önemli bir yer tutarlar. Bu yönüyle gerçekten önemlidirler. Ama bu tip çalışmaların en büyük eksiği, bunları kaleme alanların kendi hata, ayıp ve kusurlarını görmezden gelme ve deşifre etmeme eğilimleridir. İşte biz bu çalışmada, böylesi bir hataya düşmemek için, Ali Kemal'in yazılarının kronolojik seyri içinde olayları verirken, hangi olaya ne tür tepki ortaya koyduğunun tesbiti ve o konuda başka ne tür düşüncelerin veya vesikaların bulunduğunun ortaya konulması açısından, sadece Ali Kemal'in yazılarında ortaya koyduğu fikirleri değil, o döneme ait diğer birinci derece kaynaklara da ulaşmak için özel gayret sarfettik. Konuyla ilgili gerek Osmanlı Arşivleri'nden, gerekse de TBMM Gizli veya Açık Celse Zabıtları'ndan hadiselerin diğer boyutlarını da tesbit ederek vermeye çalıştık. Karşılaştırma yaptık.
   <br/>
   <br/>
    Ali Kemal niçin çeşitli defalar hep susturulmaya çalışılmış?
   <br/>
   <br/>
   Ali Kemal gençliğinde Avrupa'da bulunduğu dönemde Jön Türkler'in içinde de yer almıştır. Daha sonraki yıllarda ortaya çıkan İttihatçı Hareket, Jön Türk hareketinin pozitivist düşünceye sahip bir kısım uzantıları tarafından oluşturulmuş bir yapı arz ediyordu ve bu yönüyle daha başlangıçta Ali Kemal'in bunlarla fikren uzlaşamadığı bir tarafı vardı. Ali Kemal'in ruhunda da ihtilalci duygular hakimdi ama,  çocukluğunun geçtiği ortam itibariyle o, hilafete ve saltanata alabildiğine bağlı bir terbiye sistemi içinde büyüdüğü için, mevcut düzeni devirme amacı taşıyan bu insanlarla bu noktada ayrılıyordu. Ali Kemal'in kalemini susturmaya yönelik hareketler, işte İttihatçılığın devlet üzerinde nüfuz sahibi olmaya başladığı dönemle başlar. Hareket Ordusu'nun Sultan II. Abdülhamit'i devirmek üzere daha Selanik'ten yola çıkmadan önce ilk yaptığı iş, padişaha ültimatom gibi bir telgraf çekerek, "Ali Kemal'in tutuklanmasını ve geldiklerinde kendisinden teslim alacaklarını" bildirmek olmuştur.
   <br/>
   <br/>
   İşte Ali Kemal, sadece 19091918 yılları arasında Osmanlı Devleti'ni idare eden İttihatçılara değil, çoğu ileri geleni eski İttihatçılardan oluştuğu için Milli Mücadele'ye de karşı çıkmış ve mevcut iktidarlarla bu yüzden ters düştüğü için kalemi sürekli susturulmak istenmiştir.
   <br/>
   <br/>
    O dönemde bir çok yazar olduğu halde, neden özellikle Ali Kemal?
   <br/>
   <br/>
   Ali Kemal daha 17 yaşında iken dergi çıkarıp satacak kadar etkili bir kaleme sahipti. Hatta o kadar etkiliydi ki, Kuvayı Milliye yanlısı insanlar bile sırf meraklarından onun gazetesini alıyorlardı. Yazılarıyla bir yandan hükümetleri sarsarken, diğer yandan etkisiz muhalifleri ateşleyip iktidara taşıyacak kadar da yazılarında bir tesir sahibiydi.
   <br/>
   <br/>
   Son olarak şunu söylemek isterim. Geçmişe ait değerlendirmelerimizi sağlıklı yapamazsak, geleceğe ait yaptığımız planlarımızda önemli arızalar çıkacaktır. Ali Kemal'in linç edilmeden az evvel söylediği şu son sözlerine önemle kulak verilmelidir. Ali Kemal, "Yıllarca yurtdışında kaldığı için milletini yeterince tanıyamadığını ve milletin içindeki bağımsızlık azmini ve cevherini de bu yüzden keşfedemediğini" belirtir ve "Milletini yeterince tanıyamamış olma kusurundan dolayı" özür diler. Milletini yeterince tanıyamamak Ali Kemal'in canına malolmuştur. İşe bu açıdan bakıldığında, geçmişini sağlıklı değerlendiremeyen bir millete gelecekte nasıl bir fatura çıkacağını tahmin etmek ürkütücü geliyor. Toplumsal bir çok sıkıntımızın gerçek sebebi daha iyi anlaşılıyor böylelikle.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2374-12-gazeteci-olur-adi-kalir.html), [web.archive.org (arşiv bağlantısı)](http://web.archive.org/web/20120620155451/http://www.aksiyon.com.tr:80/aksiyon/haber-2374-12-gazeteci-olur-adi-kalir.html)
