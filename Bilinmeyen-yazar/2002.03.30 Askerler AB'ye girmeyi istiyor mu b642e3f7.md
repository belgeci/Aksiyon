# Askerler, AB'ye girmeyi istiyor mu?

*Bilinmeyen-yazar 2002.03.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türklerin batıya doğru yönelme süreci boyunca, askerlerin bu ilgiye bakışı ve tavrı hem merak konusu, hem de belirleyici oldu. AB'nin bekleme salonuna girdiğimiz son 1520 yıldır, Batılı normların hayatı ve düşünceyi daha çok etkilemesiyle birlikte normalin, bu belirleyiciliğin azalması olması gerekiyordu.
  </font>
 </div>
 <div id="newsText">
  <font class="detail-text">
   Oysa ilginç bir şekilde tersine bir süreç işledi; ekonomiden, insan haklarından çok, AB'li olmamız ya da olmamamız için askerlerin iki dudağı arasından çıkacak söze sanki gereğinden fazla inanıldı.
   <br/>
   <br/>
   Gerçekte medyanın ve entelektüellerin AB konusunda askerlere atfettiği önem hiç de gereğinden fazla değildi. Çünkü, birincisi; batılılaşmayı, dolayısıyla AB'li olmayı Türkiye'de askerlerden daha çok isteyen bir kesim yoktu. Ikincisi; Tuncer Kılınç Paşa'nın açtığı tartışmada da yaşandığı gibi, askerlerin sanki AB'yi istemiyormuş görüntüsü vermesi kafaları karıştırdı ve ilginin daha da artmasına sebep oldu.
   <br/>
   <br/>
   Tanzimat yıllarıyla başlayıp IttihatTerakki'yle doruğa çıkan, Cumhuriyet döneminde de aynen devralınan Batı'ya bakış geleneğine göz attığımızda en belirgin rengin askerler olduğunu rahatlıkla söyleyebiliriz. Batılılaşmanın motor gücü bizde her zaman ordu mensupları oldu. Bu tesbitin, bugün için de en az Jön Türkler zamanındaki kadar geçerli dayanakları var. Bu noktada akıllara hemen şu soru geliyor: "Fakat neden askerlerin AB'ye karşı olduğu şeklinde bir yaygın kanaat var? Kaldı ki bu kanaate sebep olan somut birçok gerekçe mevcut".
   <br/>
   <br/>
   Çünkü, Cumhuriyet öncesi yıllardan (IttihatTerakki'nin ünlü Mahmut Şevket Paşası, 'Padişah Paşa' olarak anılıyordu) başlayarak bugüne kadar askerler Türkiye'de hayatın hemen her hücresinde büyük 'kazanımlar' elde etti ve AB'ye de 'ricat' etmeden girilmesini istiyor. Mesela AB'ye girdikten sonra da yine MGK'nın 'tavsiyelere' devam etmesi, Genelkurmay Başkanı'nın Milli Savunma Bakanı'na değil de yine Başbakan'a bağlı olması gibi. Detaya inmeden belirtelim ki, zikredilenlerden daha önemli olarak ülkenin siyasal, ekonomik ve sosyal hayatındaki 'ağırlığının' devamı arzulanıyor. Büyüklerimizin beyanlarından ve kanuni düzenleme çalışmalarından bu hissediliyor... Bakalım Avrupa ne diyecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=30623C5504921192A4B432601F7532CD?newsId=6608), [web.archive.org (arşiv bağlantısı)](http://web.archive.org/web/20131114052423/http://www.aksiyon.com.tr:80/aksiyon/newsDetail_getNewsById.action;jsessionid=30623C5504921192A4B432601F7532CD?newsId=6608)
