# Rüşdü Saraçoğlu’nun çok gizli ziyareti

*Bilinmeyen-yazar 2006.03.27*

<div>
 <p>
  <font>
   Merkez Bankası (MB) Başkanı Süreyya Serdengeçti’nin görev süresi 13 Mart’ta sona erdi. Serdengeçti’nin görev süresinin uzatılması için büyük çaba harcayan Koç Grubu ve TÜSİAD bile Serdengeçti’nin görevde kalmasını sağlayamadı.
   <br/>
   <br/>
   AK Parti’nin kendine yakın bir isimle çalışacağının anlaşılması üzerine önce MB’deki Serdengeçti ekibi toplu halde istifa etti. Ardından boşalan kadrolara atanacak isimlere karşı ciddi bir kampanya başladı. Serdengeçti’yi enflasyonla mücadelede başarılı ancak bankanın temel görevi olan “fiyat istikrarını sağlamak ve sürdürmekte” başarısız bulan hükümetin bu nedenle yapmak istediği görev değişikliği bir rejim sorunu haline getirildi. Bütün bunları yorumlamak için ocakta Koç Finansman Grubu Başkanı ve eski MB Başkanı Dr. Rüşdü Saraçoğlu’nun bankaya yaptığı ziyareti hatırlamak gerekiyor. Saraçoğlu’nun bu ziyarette Serdengeçti ile neler konuştuğu bilinmiyor; ancak yaşanan son gelişmeleri etkilediği tahmin ediliyor. 2001 krizinde aralarında Citibank, Deutsche, HSBC ve Koçbank’ın da bulunduğu 84 kişi ve kuruma limitleri aşan oranda döviz satan, banka döviz gişesini yasal sınırları aşarak açık tutan ve bu bankalara avantaj sağlayan kişi Serdengeçti idi. Serdengeçti isminde bu kadar ısrar edilmesi insanın aklına acaba sorusunu getiriyor. Belki de bunun cevabını Serdengeçti’nin nerede işe başlayacağı sorusu verecek. Kim bilir…
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1559 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23705), [web.archive.org (arşiv bağlantısı)](http://web.archive.org/web/20070612211814/http://www.aksiyon.com.tr:80/yazdir.php?id=23705)
