# Üçüncü doğa: Kontrolsüz bir mekanizma

*Bilinmeyen-yazar 2011.05.23*

<font class="agenda2NewsSpot">
 Özellikle çağdaş sanatın en çok alakadar olduğu konulardan biri son dönemlerde doğanın tahribatı.
</font>
<font class="newsDetail">
 <p>
  <p class="MsoNormal">
   Havasını solumaya mecbur bırakıldığımız teknolojik donanım içerisindeki çaresiz hayatların yavaş yavaş tükendiği bir gerçek, insanlık bu gri yüzeyler arasında daha ne kadar süre soluk alıp verebilir ki… Türk çağdaş sanatının önemli temsilcilerinden Azade Köker, 40. sanat yılında vücuda getirdiği ‘Üçüncü Doğa’ isimli 35. kişisel sergisinde bu meselelere sanatçı hassasiyetiyle zarifçe dokunuyor. 14 Haziran’a kadar Galeri Zilberman’da (Casa Dell’arte) gezilebilecek sergide, doğada yaşanan tahribatı çarpıcı bir şekilde betimliyor. Onun tarifinden yola çıkacak olursak ‘İlk doğa’, insanın dahil olmadığı ve işlenmemiş her şey. ‘İkinci doğa’ ise rasyonel olan her şey; bilim, teknik ve ekonominin, kısaca kültürün doğayı tabanından son şekline kadar belirleyen ve hâkim kılan öğeler. Peki, sergiye ismini veren ‘Üçüncü Doğa’ nedir? İnsanın da hâkim olamayacağı, tahmin edilemeyen sonuçlar çıkartabilen ve gelişme kaydeden bir oluşum. Birçok filme konu olan, edebiyatçıların ilham kaynağı, filozofların baş ağrısı ‘insansızlaştırılan’ bir doğa belki de… Bu sebeple Köker’in işlerinde çok fazla insan çıkmıyor karşımıza, tabiatı dijitalize edilmiş kuru kafalar dokusunun ardından görüyoruz örneğin. Eserlerdeki ıssızlık, daha çok ölüm duygusuna ilişik. Yok etme ve yok edilme gibi kavramlarla da alakalı. Berlin’deki atölyesinde çalışan Azade Köker’in, 2.5 ve 3 boyutlu karışık tekniklerle yaptığı resimleri ve heykelleri bir araya getiren sergide, klasik dönem eserlerine de gönderme var. Çalışmaları, insanlığın varoluşundan bugüne kadar doğa ile ilişkisine dair çağdaş bir yorum aynı zamanda.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29486-ucuncu-doga-kontrolsuz-bir-mekanizma.html), [web.archive.org (arşiv bağlantısı)](http://web.archive.org/web/20110624155337/http://www.aksiyon.com.tr:80/aksiyon/haber-29486-ucuncu-doga-kontrolsuz-bir-mekanizma.html)
