# Mustafa Kutlu’dan bir Eylül klasiği

*Bilinmeyen-yazar 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Üzerinde doğup büyüdüğü toprağa dair ne varsa o var Mustafa Kutlu’nun hikâyelerinde. Aynı söz, aynı şarkı, aynı iman, sevda, keder, sabır, hüzün… Kendisi de bir hikâye kahramanı gibi adeta.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sessiz, münzevi ve mütedeyyin yaşıyor Kutlu. Onu arayanlar nerede bulacaklarını biliyor elbette. Beklediği dergâhın kapısı herkese açık. Ama Mustafa Kutlu ile okurları arasında uzaktan uzağa sürüp giden bir muhabbet bağı olduğu da ilgilenenlerin malumu. Bu hasret, yılda bir kez hafifliyor. Eylül ayı geldi mi heybesinde bildiğimiz, aşina renkler ve seslerle birlikte çıkageliyor yazar. Hilesiz, hurdasız, olduğu gibi hikâye ediyor bize görüp geçirdiği ne varsa. Yaptığı işin zirvesinde olduğu şüphe götürmez. Lakin topraktan kopalı hayli zaman olmuş, kalabalıklaştıkça tenhalaşmış, insan sıcaklığından uzaklaşmış okuyucunun da fazlasıyla ihtiyacı var sanki bu hikâyelere. Tüm haksızlık ve adaletsizliklere karşı bizim yerimize sessiz çığlıklar atıyor ya, bir yandan da elinde tesbihi, dilinde zikri bir derviş o. Sabır, sabır diye fısıldıyor alttan alta. Kutlu’nun bu eylülde anlattığı hikâyenin adı Kapıları Açmak. Kitabın bahtı da neredeyse hikâye kahramanı Zehra’nınki kadar kara. Zira Kapıları Açmak önce filme alındı ama gösterime girmedi. Ardından dizi yapıldı, birkaç bölüm sonra ‘reyting’ uğruna yayından kaldırıldı. Ete kemiğe bürün(e)medi velhasıl. Ama şimdi iki kapak arasında, kapıları aralayacak hevesliler bekliyor.
   <br>
    <br>
     <br/>
     KAPILARI AÇMAK
     <br/>
     Mustafa Kutlu
     <br/>
     Dergah Yayınları
     <br/>
     182 sayfa
     <br/>
     0212 518 95 78
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28524), [web.archive.org (arşiv bağlantısı)](http://web.archive.org/web/20071126065737/http://www.aksiyon.com.tr:80/detay.php?id=28524)
