# Dik duruş işe yarıyor

*Bilinmeyen-yazar Bilinmeyen-tarih*

<div>
 <p>
  <font>
   Avrupa Birliği’nin Kıbrıs sorunu çözülmeden Rum kesimini üyeliğe alma ihtimalinin olduğu aralık ayındaki Kopenhag zirvesi yaklaştıkça, Türkiye ile KKTC arasındaki münasebetler artırılıyor. KKTC’nin Türkiye ile entegrasyona gidebileceğine ilişkin haberler, Rum basınında geniş yer buluyor.
   <br/>
   <br/>
   Rum gazeteleri, bu çerçevede KKTC Dışişleri Bakanlığı’nın Türkiye Dışişleri Bakanlığı’na entegre edilebileceğini yazarken, Cumhurbaşkanı Denktaş da Reuters’a verdiği demeçte, Rum kesiminin Kıbrıs sorunu çözüme ulaşmadan AB’ye girmesi durumunda, KKTC’nin Türkiye ile entegrasyon alternatifini düşüneceğini söyledi. Formaliteden ibaret olduğu söylenen 6’ncı tur görüşmelerin başlamasının ardından yaşanan bu gelişmeler, Brüksel ve Atina’da kaygıyla izleniyor. AB Komisyonu Başkanı Romano Prodi’nin, birliğe ilk alınacak ülkelerle ilgili hazırlanacak raporlar konusunda Komisyon üyelerine gönderdiği bir mektupta, Kıbrıs’ı ayrı tutması Atina’yı endişeye düşürdü. Kıbrıs raporunun, ilk etapta üyeliğe alınacak diğer 9 ülke raporlarından ayrı tutularak, çözüm çabalarında sağlanacak ilerlemeler gözönünde bulundurularak hazırlanacağı belirtiliyor. İplerin tamamen kopmasından ve adanın yarısını resmen kaybetmekten endişelenen Atina’nın, Türkiye’ye müzakere tarihi verilmesi için kulis yaptığı söyleniyor.
   <br/>
   <br/>
  </font>
 </p>
 <p>
  <font>
   (Bu yazı 111 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1797), [web.archive.org (arşiv bağlantısı)](http://web.archive.org/web/20050301174318/http://www.aksiyon.com.tr:80/yazdir.php?id=1797)
