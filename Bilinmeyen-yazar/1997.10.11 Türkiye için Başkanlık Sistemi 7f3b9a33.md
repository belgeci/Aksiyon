# Türkiye için Başkanlık Sistemi

*Bilinmeyen-yazar 1997.10.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uzun bir süredir gündemde olan Başkanlık Sistemi ile ilgili olarak İstanbul Üniversitesi Hukuk Fakültesi Anayasa Hukuku Anabilim Dalı Öğretim Üyesi Doç. Dr. Burhan Kuzu'nun
  </font>
 </div>
 <div id="newsText">
  <font class="detail-text">
   "Türkiye İçin Başkanlık Sistemi" adlı bir çalışması yayınlandı. Kitapta başkanlık hükümet sisteminin doğuşu ve temel özellikleri, dünyada ve ülkemizde parlamenter rejimde gözlemlenen bazı tıkanıklıklar ve Türkiye için başkanlık hükümetinin olumlu ve olumsuz yönleri ortaya konuyor.
   <br/>
   <br/>
   Tarih ve sosyolojinin bize öğrettiği bir şey var: Sosyoekonomik ve siyasi gelişmesini hızlı, dengeli ve sağlıklı biçimde yapamayan toplumlarda siyasi rejim ve demokrasi sık sık kesintiye uğruyor. Bu tür ülkelerde yeni anayasa ve kanunlarla kurulmasına çalışılan demokrasi, toplumların ve kurumların bağrında taşıdığı özüne inilmeyen nedenlerle hastalanıyor ve derdin devası da çok defa kağıt üzerinde kalan düzenlemelerde ve kurumlarda aranıyor. Ülkemizde 150 yıldır süren anayasa tartışmaları hiç bir neticeye varamadı ve hâlâ tüm hararetiyle devam ediyor. "Türkiye için Başkanlık Sistemi"nin yazarı Burhan Kuzu'ya göre sorunun temelinde anayasalarımızın aşağıdan yani halktan gelen bir hareketle değil yukarıdan gelen bir hareketle oluşturulmasında yatıyor. Nitekim Başkanlık Sisteminin bünyemize uymadığı yönündeki görüş de aynı endişeden kaynaklanıyor.
   <br/>
   <br/>
   Kuzu'ya göre başkanlık modelinin en olumlu yönü sorumlu ve yetkilinin kim olduğunun çok açık olarak belli olması. Bu durum demokratik bir sistemde oldukça önemli bir nokta. Zira yeni seçimde vatandaşın oylarını isabetli kullanabilmeleri ve tercihlerini tereddüt etmeden yapabilmeleri bir önceki dönemde yapılan olumlu ya da olumsuz işlerden kimlerin ve hangi ölçüde sorumlu olduklarının net olarak bilinmesine bağlı. Kısaca bir önceki dönemde yapılan işlerin sevabıyla, günahıyla faturasının kime kesileceği bilinmeli ki, demokrasilerde seçmenin aldatılması önlenebilsin. İşte başkanlık modeli, böyle bir faturanın bize sunulmasına imkan vermekte. Dört ya da beş yıllık icraatı çok net olarak görme fırsatı tanımakta. Oysa, parlamenter rejimde, genelde başvurulmak zorunda kalınan koalisyonlar, yetkileri muhtelif ellere dağıttığından ve böylece sorumluların bulunması güçleştiğinden yapılacak seçimde seçmen kararsız kalıyor.
   <br/>
   <br/>
   Parlamenter rejimde var olan fakat uygulamada hiçbir şekilde işlemeyen denetim mekanizmaları yani siyasi sorumluluk ve fesih yetkisi başkanlık sisteminde yer almıyor. İlk bakışta bu bir risk faktörü olarak görülebilirse de, parlamenter sistemde işlemeyen ve işlemesi de pek mümkün görünmeyen bu tür bir kontrol mekanizmasının eksikliği başkanlık modeli için bir avantaj teşkil ediyor. Çünkü işlemeyen bir güvence ile seçmenin aldatılmasına imkan verilmiyor. Halbuki başkanlık modeli güçleri birbirine muhtaç kılıyor ve işlemesi daha kuvvetli ve etkili bir dengeler sistemi kurarak gerçekçi ve mantiki bir yol izliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3067-12-turkiye-icin-baskanlik-sistemi.html), [web.archive.org (arşiv bağlantısı)](http://web.archive.org/web/20130623073059/http://www.aksiyon.com.tr:80/aksiyon/haber-3067-12-turkiye-icin-baskanlik-sistemi.html)
