# DOĞALGAZDA ÖZEL HESAPLAŞMA!

*Bilinmeyen-yazar 2011.04.04*

<font class="agenda2NewsSpot">
 Şu sözler Enerji ve Tabii Kaynaklar Bakanı Taner Yıldız’a ait: “Geçen yıl fiyatlar artmayınca, geriye dönük alış fiyatlarına doğru gitmeye başlandı.
</font>
<font class="newsDetail">
 <p>
  <p class="MsoNormal">
   Yani özel sektör, Rusya tarafına gitti. Dediler ki, ‘satışlara zam gelmediğinden alış fiyatlarından zarar ediyoruz, fiyat düşürülmeli.’ 2010’da bu gerçekleşti. Daha uygun fiyattan gaz almaya başladılar. Doğrudur da. Çünkü, özel şirketler kâr etmek için var. Haklarıdır da, uygun fiyattan alıp satsınlar.” Türkiye’nin Rusya’yla 1986’da imzaladığı ve yılda 6 milyar metreküp doğalgaz alımını kapsayan 25 yıl süreli anlaşma 2011 sonunda bitiyor. Sözleşme, taraflardan biri iptal istemezse kendiliğinden 5 yıl uzayacaktı. Ancak Ankara, yenileme yapılmayacağına dair Moskova’yı bilgilendirdi. Bunu da ilgili madde gereği, 31 Aralık 2011 tarihinden 6 ay önce gerçekleştirdi. Taner, bu karara, özel sektörün gaz pazarındaki ağırlığını artırması için vardıklarını söylüyor: “Keşke daha ucuz getirseler, daha çok satsalar. Bizim için önemli olan ucuz gaz teminidir, hangi yollarla gelirse gelsin.” Bu beklenti ve arzunun gerçekçilik katsayısı her ne kadar seneye ortaya çıkacaksa da; kamu kuruluşu Botaş’ın aradan çekilmesi pek hayra alamet görünmüyor. Özel şirketlerin ithalattaki güncel payı sadece yüzde 15,3. Bakanlığın bu kararında, özel firmaların fiyatlar artmayınca dillendirdikleri ‘sübvansiyon’ iddia ve eleştirisinin rolü büyük. Türkiye’deki gaz pazarının özel aktörleri Enerco Enerji, BosphorusGaz, Avrasya Gaz ve Shell; ‘maliyet bazlı ücretlendirme’ sisteminin hayata geçirilmesini talep ediyordu. Acaba, artık Rusya’dan doğalgaz ithal etmeyeceğini bildiren kamu, özeli hizaya getirmeye mi çalışıyor? Önümüzdeki kış gaz zamlanacak mı?
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29066-11-dogalgazda-ozel-hesaplasma.html), [web.archive.org (arşiv bağlantısı)](http://web.archive.org/web/20110421115424/http://www.aksiyon.com.tr:80/aksiyon/haber-29066-11-dogalgazda-ozel-hesaplasma.html)
