# Türk milleti adına!...

*Bilinmeyen-yazar 2011.09.19*

<font class="agenda2NewsSpot">
 Ankara 11’inci Ağır Ceza Mahkemesi İçişleri eski Bakanı Mehmet Ağar’ı  Susurluk Davası’nda 5 yıl hapse mahkûm etti. Suç, “cürüm işlemek için  silahlı teşekkül oluşturmak.” Karar, Yargıtay’ca da onanırsa Ağar 3 yıl 9  ay cezaevinde yatacak.
</font>
<font class="newsDetail">
 <p>
  Yani cezanın 4’te üçünü çekecek. Çünkü eski Türk Ceza Kanunu’nda (TCK) düzenlenen ‘silahlı teşekkül oluşturma suçundan’ hüküm giydi. Bu bilginin kaynağı ceza hukuku profesörü Ersan Şen. Ağar, ‘kendinden emin’ ve ‘vicdanen rahat’. Kararın, deliller ve dosya müktesebatı ile paralellik arz etmediğini söylüyor: “Yargıtay’da düzeleceğine emin olduğumu belirtir, herkesin devam eden yargı sürecine saygı göstermesini rica ederim.” Avukatları aracılığıyla yaptığı yazılı açıklamada, mahkeme kararlarında hüküm cümlesinin “Türk milleti adına” sözleriyle başladığını bilhassa hatırlatıyor öte yandan: “Bizim için o sözle başlayan cümlenin nasıl devam ettiği veya edeceği önemli değildir. Bizim âşık olduğumuz, bir ömrü adadığımız o kelimedir. Benden kimse, buğz etmemi beklemesin.” Mahkemenin cezalandırma süreci şöyle seyretti. Ağar önce 765 sayılı TCK’nın 313/2-3 maddelerinden 4 yıl hapse çarptırıldı. Ceza, silahlı teşekkülün yöneticiliği gerekçesiyle (TCK 313/4 maddesine göre) yüzde 50 artırılarak 6 yıla çıkarıldı. Duruşmadaki iyi hâl ve sabıkasızlık dikkate alınarak 5 yıla indirildi. Ağar, aynı kanunun 31’inci maddesi uyarınca da kamu hizmetlerinden ömür boyu men edildi. Bir süre DYP’de genel başkanlık koltuğunda da oturan eski polis şefi, 3 Kasım 1996 tarihinde meydana gelen Susurluk Kazası sırasında İçişleri Bakanı idi. Yoğun eleştiriler üzerine kazadan 5 gün sonra görevini Meral Akşener’e devretmişti.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30486-11-turk-milleti-adina.html), [web.archive.org (arşiv bağlantısı)](http://web.archive.org/web/20111008064919/http://www.aksiyon.com.tr:80/aksiyon/haber-30486-11-turk-milleti-adina.html)
