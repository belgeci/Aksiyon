# Terör turistleri!

*Bilinmeyen-yazar 2005.04.04*

<div bgcolor="#FFFEF6">
 <font>
  <img border="0" height="1" src="/web/20051228121811im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051228121811im_/http://www.aksiyon.com.tr/resim/539/10.jpg" vspace="5"/>
  </p>
 </font>
 <font class="content">
  Doğu ve Güneydoğu Anadolu Bölgesi’ne yabancıların ilgisi tartışma konusu. Başbakan Recep Tayyip Erdoğan, “Yabancı heyetler neden Erzurum’a değil de Diyarbakır’a gidiyor?” sorusunu ortaya atarak konuya dikkatleri çekmişti.
 </font>
 <p>
  <font class="content">
   Son Nevruz kutlamaları sırasında bölgeye yabancıların ilgisi, başbakanın sorusunun havada kaldığını gösteriyor. Kaldı ki Diyarbakır’ın DEHAP’lı belediye Başkanları Başbakan Erdoğan’ın bu rahatsızlığının yersiz olduğunu, gelen heyetlerin kendileriyle şehircilik anlamında fikir alışverişinde bulunduğunu öne sürüyor.
   <br>
    <br>
     Ancak, herhangi bir vakıf veya kuruluşa bağlı olmayan bazı yabancıların bölgede cirit atması gözden kaçıyor. Üstelik, bu kişiler bölgedeki en ücra köyleri dahi ziyaret ediyor. Diyarbakır’daki Nevruz kutlamaları vesilesiyle bölgeye gelen yabancıların arasında çok az da olsa Kürtçe konuşabilenler olduğu görüldü. Diyarbakır Emniyeti, yabancıların İngiltere, Belçika, İsveç, Almanya, Norveç, Finlandiya, İspanya, İsviçre, Fransa gibi Avrupa ülkeleriyle Japonya, İran, Irak ve Suriye’den geldiklerini söylüyor.
     <br/>
     <br/>
     Güneydoğuda görev yapan istihbarat kaynakları ise bölgede 3 bin kadar yabancının bulunduğunu, çoğunun da etnik ayrımcılığı körükleyen ajanlar olduğunu dile getiriyor. Hatta, bunlar arasında ajanlık suçlarından ötürü Interpol tarafından aranan kişiler dahi var. Ancak, bu kişiler bölge ziyaretleri sırasında “yaban bitkileri ve hayvanları” konusunda araştırma yaptıklarını iddia ediyorlar. DEHAP Batman eski İl Başkanı Av. Mehdi Öztüzün, gelen heyetlerin iyi niyetli olmadıklarını belirterek, “İnsan hakları kuruluşları, farklılıklarınızı öne çıkarın, kimliğinizi belli edin diye etnik ayrımcılık yapmamız için telkinde bulunuyor. DEHAP İl Başkanı iken bana böyle söyleyen yabancılar oldu. Bunlar gelip köyleri dolaşıyor; ama masum değiller. Batman’da CIA ajanları kol geziyor dedik, bunu mahalli gazetede haber yaptık. Bu duruma kimse inanmadı, fakat gerçeği dile getirdik ve halen de getiriyoruz. ABD’li heyet Irak’taki Kürtleri destekleyin diye bana telkinlerde bulundu.” diyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Aziz Akdag, 09-Nisan-2005
> Bu iş nereye kadar?: 
> Devlet veya millet olarak teröre karşı neler yapabiliriz? Kafa yormamız gereken şey bu. Yoksa olan zaten oluyor. Millet de devlet de bu terörün farkında.

### Hüseyin Sudaş, 06-Nisan-2005
> Tekerleme gibi…: 
> Avrupa Birliği–azınlıklar ilişkisi tekerleme gibi: AB mi azınlıklara, azınlıklar mı AB’ye muhtaç?

### Remzi Abdullah, 06-Nisan-2005
> Kurulan tuzaklar: 
> Yıllardır Türk milletiyle uğraşıyorlar. Boğazdan geçemediler, şimdi de bacadan, pencereden girmek istiyorlar. Osmanlının nasıl yıkıldığını biliyoruz. Aynı anlayış devam ediyor.

Kaynak: [www.aksiyon.com.tr](http://www.aksiyon.com.tr:80/detay.php?id=20753&yorum_id=3982), [web.archive.org (arşiv bağlantısı)](http://web.archive.org/web/20051228121811/http://www.aksiyon.com.tr:80/detay.php?id=20753&yorum_id=3982)
