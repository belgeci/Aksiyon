# Rektör Aşkın’a tahliye yok

*Bilinmeyen-yazar 2005.12.19*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117141119im_/http://www.aksiyon.com.tr/resim/576/12.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Van 3’üncü Ağır Ceza Mahkemesi Heyeti, davanın ilk duruşmasında ‘çete kurarak ihaleye fesat karıştırmak’ suçundan yargıladığı Van 100’üncü Yıl Üniversitesi Rektörü Prof. Dr. Yücel Aşkın’ın tutukluluk halinin devamına karar verdi.
 </font>
 <p>
  <font class="content">
   Duruşmada hakkındaki suçlamaları kabul etmeyen; din, mezhep ve ırk ayrılığı gözeterek kimseye baskı yapmadığını ve yasadışı örgütleri desteklemediğini ifade eden Prof. Dr. Aşkın, fişleme iddiaları için de, söz konusu bilgilerin olağanüstü hal döneminde güvenlik birimleri ve YÖK tarafından rektörlüğe gönderildiğini ileri sürerek kendini savundu. Bu arada ilk duruşmada ilginç bir gelişme yaşandı. Müdahil avukatların redd-i hâkim talebi Mahkeme Heyeti’nce haklı bulundu. Heyete, (Aşkın’a dava açılmasını reddeden) Hâkim Ferhat Erbaş’ın yerine, 4’üncü Ağır Ceza Mahkemesi’nden Hâkim Vahit Baltacı atandı.
   <br>
    <br>
     Aşkın, yaklaşık iki ay önce tutuklandığında Rektörler Komitesi’ni toplantıya çağırarak kamuoyuna “Rektör’e sahip çıkmak, Cumhuriyet’e sahip çıkmaktır.” mesajı veren YÖK Başkanı Prof. Dr. Erdoğan Teziç, ilk duruşma sonrasında yaptığı basın açıklamasında, tahliye kararı vermeyen mahkeme heyetine ‘46 yıllık bir hukukçu olarak’ şöyle seslendi: “Meslekî ilerlemenizi dikkate alarak yargıya güveni taze tutmanızı istiyorum.” Teziç, davanın başka bir mahkemeye taşınmasını da istedi. Ağır ceza mahkemesindeki ilk duruşmanın görüldüğü adliye binasının 5’inci katındaki salona asansör bulunmadığı için yürüyerek çıkan Aşkın, bir gün sonra, ‘tarihî eser kaçakçılığı’ suçundan yargılandığı Van 2’nci Asliye Ceza Mahkemesi’nin duruşma salonuna bu defa tekerlekli sandalye ile çıkarıldı. Tanık beyanlarını dinleyen Mahkeme Heyeti, delil yetersizliği gerekçesiyle Aşkın’ın beraatına karar verdi. Aşkın her iki duruşma için de adliye binasına tedavi gördüğü hastaneden ambulans ile getirildi. Duruşmalara doktor gözetiminde çıkarıldı.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23068&yorum_id=1), [web.archive.org (arşiv bağlantısı)](http://web.archive.org/web/20060117141119/http://www.aksiyon.com.tr:80/detay.php?id=23068&yorum_id=1)
