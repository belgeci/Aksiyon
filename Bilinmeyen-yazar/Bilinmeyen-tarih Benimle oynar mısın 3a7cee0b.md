# “Benimle oynar mısın?”

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050302225947im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225947im_/http://www.aksiyon.com.tr/resim/294/62.jpg" vspace="5"/>
  </p>
 </font>
 <font class="content">
  “Mükemmel bir şair / Şahane bir besteci / Olağanüstü bir yorumcu...” Sanırım bu sıfatları Türkiye’de en çok hak eden ender sanatçılardan biri Bülent Ortaçgil.
 </font>
 <br/>
 <p>
  <font class="content">
   ‘Benimle Oynar mısın?’ şarkısından sonra kaç şarkı yazdığını, kaç beste yaptığını hatırlayabiliyor mu bilmiyorum ama sanatçının en bildik bestelerinden oluşan 22 şarkısı Türkiye’nin starları tarafından seslendirildi. Avrupa’da oldukça yaygın olan ancak Türkiye’de daha önce Müzeyyen Senar ve Selmi Andak’a yapılan hatıra albüm ‘Büyük Usta’ya saygı niteliğinde.
   <br>
    <br>
     Daha çok şehirde yaşayan insanların duygu ve düşüncelerine tercüman oldu. Kimi zaman alaycı, kimi zaman sorgulayıcı, ama her zaman sessiz, sakin ve sade şarkı sözleriyle hedefini zorladı. Kiminde göndermeler, kiminde kendi özel sözcükleri, kiminde protest kavramlar, kiminde yalnızlık imgesi, kimi zaman hüzün ve kimi zaman da gülümsemeler vardı. Sözleri kadar, müziği de sevildi Kent Ozanı’nın... Piyasaya aldırmadan, ‘müziğe bulaşmadan’ çeyrek asrı deviren sanatçının şarkılarıyla bir çok şarkıcı şöhret oldu. Her şeye rağmen piyasaya bulaşmadı ve ilkelerinden taviz vermeden mütevazı yaşadı Ortaçgil. Ya kendi yazdığı şarkıyı seslendiren sanatçının arkasında gitar çaldı, ya da bir avuç Ortaçgil gönüllüsüne şarkı söyledi.
     <br>
      <br>
       Daha çok Bülent Ortaçgil’den dinlediğimiz sevgi, aşk ve hayat kokan, ironi dolu şarkıları Sezen Aksu, Mirkelam, Erkan Oğur, Levent Yüksel, Teoman ve Gündoğarken’den dinlemeye ne dersiniz. Aslında hiç de fena olmamış ‘Şarkılar Bir Oyundur’ albümü. Sezen Aksu “Yüzünü Dönme Küçük Kız” şarkısını tüm içtenliğiyle okumuş. Ortaçgil şarkılarını yorumlamaya alışkın olan Aksu’dan da başka bir şey beklenmezdi. Ortaçgil’in Aksu’ya ufak bir sürprizi de olmuş. Hiçbir şarkısının yorumlanmasına ve orkestrasına karışmayan Ortaçgil “Yüzünü Dönme Küçük Kız” şarkısında Erkan Oğur ile birlikte Aksu’nun arkasında gitar çalmış. Bülent Ortaçgil denilince ilk akla gelen şarkılardan biri olan ‘Olmalı mı, Olmamalı mı’ şarkısı ise Grup Mavi Sakal tarafından özgün üslubuyla yer alıyor. Ortaçgil’in yumuşak sesine alışanlar Mavi Sakal’ın tatlı—sert yorumunu ilk bakışta yadırgasalar da, ikinci ve üçüncü dinleyişte bu kayboluyor. Nükhet Ruacan “Herşey Sevgiyle Başlar” ve Yıldız İbrahimova “Yalnız” isimli şarkıları caz tadında yorumlamış. İsmi Bülent Ortaçgil ile özdeşleşen “Benimle Oynar mısın?” şarkısını yorumlamak ise Zuhal Olcay’a düşmüş. Sensiz Olmaz”ı söyleyen Levent Yüksel Ortaçgil’i çok iyi taklit etmiş. Yağmur’u ise Teoman, kendisine özgü bir şekilde yorumlamış.
       <br/>
       <br/>
       Bülent Ortaçgil’in şarkıları 22 adet değil tabii ki. Bu albümde yer alanlar belki de en çok bilinenleri. Darısı diğer Ortaçgil şarkılarının ve ustaların başına. Ortaçgil için hiçbir maddi kazanç almadan stüdyoya giren sanatçılar böylece hem Usta’ya olan vefa borçlarını ödediler, hem de bu alanda bir ilke imza attılar.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14163), [web.archive.org (arşiv bağlantısı)](http://web.archive.org/web/20050302225947/http://www.aksiyon.com.tr:80/detay.php?id=14163)
