# ‘Kanaat toplumu’ olmalıyız

*Bilinmeyen-yazar 2013.07.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “En kârlı yatırım: Kanaat” başlıklı kapağınızı eşimle birlikte beğenerek okuduk. Günümüzde kitleler ‘tüketim toplumu’ olarak sunulmaya çalışılıyor.
  </font>
 </div>
 <div id="newsText">
  <font class="detail-text">
   <p>
    Reklamlar insanları hep tüketime yönlendiriyor. Birçok insan ihtiyacı olmadığı halde rahatlamak için lüks alışveriş merkezlerinin yolunu tutuyor. Büyükler tatminkâr olmayınca çocuklar da bir oynadığı oyuncakla bir daha oynamıyor. Evler gereksiz eşyalarla, elbiselerle, oyuncaklarla dolu. Nefsimize gem vurduğumuz şu mübarek ayda, ‘kanaat toplumu’ olmak için heveslerimizin değil, vicdanımızın sesini dinleme konusunda bir karar almalı ve bunu senenin 12 ayı boyunca uygulamalıyız. Dosyanızda kanaatkâr insanların ne kadar mutlu olduklarını rahatlıkla görebiliyoruz. Ama ‘tüketim toplumu’ndaki bireylerin mutluluğu, yeni aldığı bir şeyi bir kere kullandıktan sonra sona eriyor. Kısacası, ‘tüketim toplumu’na mensup olmak, susayınca deniz suyu içmeye benziyor.
   </p>
   <p>
    Hale Girgin
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-36054-kanaat-toplumu-olmaliyiz-.html), [web.archive.org (arşiv bağlantısı)](http://web.archive.org/web/20130908184911/http://aksiyon.com.tr/aksiyon/haber-36054-kanaat-toplumu-olmaliyiz-.html)
