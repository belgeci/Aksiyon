# Hüküm terazisi adile yakışır

*Bilinmeyen-yazar 2011.11.28*

<font class="agenda2NewsSpot">
 Adalet; insanlığın her zaman aradığı, bulduğunda özüne döndüğü, kaybettiğinde yoldan çıktığı yitiği…
</font>
<font class="newsDetail">
 <p>
 </p>
 <p>
 </p>
 <p class="MsoNormal">
  Osmanlı müelliflerinden Kınalızade Ali Çelebi, bir ülkede adaletin işleyip işlemediğini anlama hususunda şu ölçüyü vermektedir: “Bir ülkede adaletin eksiksiz uygulandığından emin olabilmek için öncelikle padişahın gizlenmemiş olması gerekir. İhtiyaç sahipleri ve haksızlığa uğrayanlar, durumlarını arz edecek bir makam bulabilmelidir. Yani padişah meydanda olmalı, ihtiyaç sahiplerinin ihtiyaçlarını karşılamalı, haksızlığa uğrayanları koruyup kollamalı ve mağduriyetleri gidermelidir. Padişah mümkünse her gün halkın meselelerini dinlemeli, mümkün değilse haftada veya ayda bir gününü mutlaka bu işe ayırmalıdır.” Türkler İslam dinini kabul ettikten sonra kurdukları bütün devletlerde neredeyse Ali Çelebi’nin altını çizdiği hususlara aynıyla uymuştur. Büyük Selçuklular, Anadolu Selçukluları ve Osmanlılar… Kaldı ki tarih sahnesinde bulunmaları da bir nebze adalet mekanizmasının işleyişiyle doğru orantılıdır denilse yeridir. Bunlar içinde şüphesiz adalet kelimesiyle bizatihi öne çıkan Osmanlı Devleti’dir ki düşmanlarına “Latin şapkası kavuğu yerine Osmanlı sarığı tercih ederim.” dedirtecek kadar nam yapmıştır. Doç. Dr. Abdullah Demir imzalı “Karınca Hakkını Arayınca” başlıklı eser de söz konusu mevzuyu ele alıyor. Kitap dört ana bölümden oluşuyor: “Yönetimde Adalet”, “Yargıda Adalet”, “Cezalar” ve “Vergide Adalet”. Demir’in okuyucuya sunduğu çalışma bir medeniyetin esasını belirtmesi yönüyle de dikkat çekiyor. Şikâyet dinleme günü –ki sultanların halkın derdini doğrudan öğrendiği ve gerekli hükmü verdiği zaman dilimidir– zikredilen kapsamın öne çıkan unsurlarından biridir. Bunu şahsen icra eden padişahların biri de Fatih Sultan Mehmed’in babası Sultan II. Murad’dır. Sonra Osmanlı idarecileri için adalet her zaman göz önündedir. Bursa Ulu Cami’de yer alan ve II. Mahmud’un hattıyla ortaya çıkan Nisa Suresi 58’inci ayet (meali şöyledir: Allah, insanlar arasında hükmettiğinizde adalete uygun tarzda hüküm vermenizi emreder) Hünkâr Mahfili’nde yer alır. Yani padişahın namaz kıldığı bölümde ve gözünün önünde. Abdullah Demir’in emeği Karınca Hakkını Arayınca buna benzer daha birçok ayrıntıyı meraklısına sunuyor.
 </p>
 <p>
 </p>
 <p class="MsoNormal">
  KARINCA HAKKINI ARAYINCA
  <span>
  </span>
 </p>
 <p>
 </p>
 <p class="MsoNormal">
  Doç. Dr. Abdullah Demir
  <span>
  </span>
 </p>
 <p>
 </p>
 <p class="MsoNormal">
  Yitik Hazine Yayınları
 </p>
 <p>
 </p>
 <p class="MsoNormal">
  160 sayfa
 </p>
 <p>
 </p>
 <p class="MsoNormal">
  02165221144
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31140-hukum-terazisi-adile-yakisir.html), [web.archive.org (arşiv bağlantısı)](http://web.archive.org/web/20111204072328/http://www.aksiyon.com.tr:80/aksiyon/haber-31140-hukum-terazisi-adile-yakisir.html)
