# Sultan Orhan’nın hikâyesi

*Bilinmeyen-yazar Bilinmeyen-tarih*

<div>
 <p>
  <font>
   Osmanlı İmparatorluğu’nun ihtişamını yansıtan ve tüm padişahların yaşamından kesitler sunan “Sultan” serisinin 3. albümü “Sultan Orhan” iki usta müzisyen Burhan Öçal ve Pete Namlook’u bir araya getiriyor.
   <br/>
   <br/>
   “Nereden Geliyorsun” adı altında 7 bölümden oluşan  albümde, vurmalı ritimlerden geleneksel Türk ve Osmanlı halk müziğine farklı türler, benzersiz bir biçimde harmanlanıyor. Birçok geleneksel çalgının otantik özelliklerinin yitirilmeden kullanıldığı ‘Sultan Orhan’da tüm vurmalılar ve telli sazlarda Öçal var. Bütün sözler Öçal tarafından yazılmış ve seslendirilmiş. “Ambient” türüyle adı birebir anılan Frankfurt çıkışlı Namlook ise tamamıyla akustik hissi veren elektronik altyapının mimarı. Albüm, dinleyenlere ‘Sultan Orhan’ın hikayesini yaşatıyor. Dipten gelen metal davulların yuvarlanan gürültüsünü kıvrak vurmalılarla başlayan modern zeybek havaları bozuyor. Öçal’ın sesinden yankılanan çarpıcı sözler ve kaotik yapılar Bizans’ın entrikalarına gönderme yapıyor. 4. bölümde Sultan Orhan’ın göz alıcı hükümdarlığını Öçal’ın ağzından dinlerken, 5. bölüm padişahın ölümüne yakılan bir ağıt. Etno-elektronik bir projeden evrensel bir esere dönüşen “Sultan Orhan” gerek elektronik altyapısı ve kullanılan enstrümanların zenginliği, gerekse güçlü lirik ve müzikal anlatımı ve özgün tarzıyla zaman aşımına uğramayacak bir albüm.
   <br>
    Sultan Orhan / Burhan Öçal/ Pete Namlook / Doublemoon Records
    <br>
     <br/>
     <br/>
    </br>
   </br>
  </font>
 </p>
 <p>
  <font>
   (Bu yazı 430 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20291), [web.archive.org (arşiv bağlantısı)](http://web.archive.org/web/20050322015710/http://www.aksiyon.com.tr:80/yazdir.php?id=20291)
