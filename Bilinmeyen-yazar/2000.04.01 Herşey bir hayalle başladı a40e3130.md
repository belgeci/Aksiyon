# Herşey bir hayalle başladı

*Bilinmeyen-yazar 2000.04.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Köyünün çayırlarına uzanmış minik bir çocuk ve boyundan büyük hayalleri. Yıllar sonrasında büyüyen ve hayallerini hayata geçirmek için çalmadık kapı bırakmayan yetişkin bir insan.
  </font>
 </div>
 <div id="newsText">
  <font class="detail-text">
   Yüzüne kapanan kapılar. Anadolu'da yapılabilecek yatırımı hayal olarak gören insanlar. İstemenin verdiği boynu büküklük, çaresizlik, insanların yardımına koşamamanın verdiği burukluk. At arabasında yol kateden işsiz insanlar. Sırılsıklam yağmura aldırmayan bir minik yürek... Kaybetmenin hüznüyle ilerleyen dermansız ayaklar. Ofisine döndüğünde kendisini bekleyen sürpriz... Olmaz denilen hayallere gönül vermiş, yüzüne kapıların kapandığı, fırçaların atıldığı adama yılların birikimini gözünü kırpmadan uzatan bir insan ve yeniden yeşeren ümitler... Açan umutlar ve bu güven üzerinde inşa edilen birlikteliğin aradan yıllar geçmesiyle katettiği mesafeler...
   <br/>
   <br/>
   Artı Bir reklamcılık tarafından Kombassan Holding için hazırlanan reklam filmi, zihinlere kazınan Çanakkale Savaşı'ndaki Mehmet Asteğmenin yaşadıkları kadar çarpıcı, etkileyici değil belki. Ama Kombassan'ın ve Kombassan Yönetim Kurulu Başkanı Haşim Bayram'ın gerçek hikayesini anlatan reklam filmi de tıpkı Çanakkale Savaşı temalı film gibi mutlu sonla noktalanıyor. 10 yıl önce Türkiye'nin kalkınması için kader birlikteliği yapan iki insanın hikayesini anlatan reklam filmi, Kombassan'ın gerçek hikayesini yansıtmakla birlikte, bugün 500 işletme, tesis ve fabrikalarıyla 30 bin insana istihdam sağlayan ve Türkiye için çalışan bu gücün arkasındaki insan faktörünü, ruh ve heyacanı çok daha iyi anlamamıza ve kavramamıza yardımcı oluyor.
   <br/>
   <br/>
   SPK'nın yurtdışında faaliyet gösteren firmalara başlattığı inceleme şimdilik bu reklam filminin ekranlarda arzı endam etmesini engellemiş olsa bile imaj çalışması açısından Kombassan, Petlas ile bıraktığı yerden devam ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6036-hersey-bir-hayalle-basladi.html), [web.archive.org (arşiv bağlantısı)](http://web.archive.org/web/20120615204611/http://www.aksiyon.com.tr:80/aksiyon/haber-6036-hersey-bir-hayalle-basladi.html)
