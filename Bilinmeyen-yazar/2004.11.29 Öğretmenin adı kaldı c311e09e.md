# Öğretmenin adı kaldı

*Bilinmeyen-yazar 2004.11.29*

<div>
 <p>
  <font>
   En önemli yatırım insana yapılanı. Bunun yolu da eğitimden geçiyor. İyi bir eğitimin ilk şartı da kaliteli, kendini geliştirmiş ve işine her yönüyle konsantre olabilen öğretmenler.
   <br/>
   <br/>
   'Eğitim şart' ama Türkiye öğretmenine sunduğu imkanlar konusunda diğer devletlere göre çok geride. Somut bir örnek verilecekse, Tunus ve Şili'nin gerisindeyiz. Bu durum eğitim kalitemizi derinden etkiliyor. Dilerseniz birkaç rakamla olayı daha da somutlaştıralım. Türkiye'de öğretmenler yılda 5 ila 6 bin dolar arasında kazanıyor. Yeni başlayan bir öğretmenin yıllık net ücreti 5 bin 94 dolar. Bazı ülkelerdeki dolar cinsinden ortalama rakamlar şöyle: Almanya 48 bin, Finlandiya 35 bin, Hollanda 34 bin, İsveç 32 bin, Tunus 13 bin, Şili 11 bin. Türkiye'deki 15 yıllık bir öğretmenin net yıllık ücreti ise 5 bin 760 dolar. Bu Almanya'da 57 bin 540 dolar. Bizde yeni ile kıdemli eğitimci arasındaki fark neredeyse yok gibiyken, Almanya ve yukarıda zikredilen Avrupa ülkelerinde yüzde 20 ya da 25'ler civarında. Öğretmenleri, gün kutlamakla çağ atlatmanın imkansızlığı ortada.
   <br/>
   <br/>
  </font>
 </p>
 <p>
  <font>
   (Bu yazı 771 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=18460), [web.archive.org (arşiv bağlantısı)](http://web.archive.org/web/20051220011951/http://aksiyon.com.tr:80/yazdir.php?id=18460)
