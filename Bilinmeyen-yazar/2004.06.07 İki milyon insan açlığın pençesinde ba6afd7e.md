# İki milyon insan açlığın pençesinde

*Bilinmeyen-yazar 2004.06.07*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060118001931im_/http://aksiyon.com.tr/resim/496/14.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Sudan"da 21 yıldır süren iç savaşı sona erdiren anlaşmanın imzalanmasından sonra gözler insanî yardım kuruluşlarına çevrildi. Sudan"ın Darfur bölgesinde on beş aydır devam eden, on binden fazla kişinin canına mâl olan ve bir milyondan fazla kişiyi evlerini terk etmeye zorlayan iç savaşın açtığı yaraları sarmak üzere insanî yardım bağışı yapacak ülkeler Cenevre"de bir araya geldi.
 </font>
 <p>
  <font class="content">
   BM, hemen önlem alınmazsa yüz binlerce kişinin ölüm tehlikesiyle karşı karşıya olduğunu açıkladı. Darfur"da yaşananları, dünyanın şu anda karşı karşıya olduğu en büyük insanî kriz olarak niteleyen BM, yeterli kaynak bulunamazsa durumun bir felakete dönüşebileceği uyarısı yaptı ve 236 milyon dolarlık acil yardım talebinde bulundu.
   <br>
    Soruna bir çözüm bulunamaması durumunda yaklaşık iki milyon kişinin açlıkla karşı karşıya kalacağını belirten BM"ye göre, Darfur"da durum o kadar kötü bir boyuta ulaştı ki, insanî yardım hemen ulaşmazsa büyük felaket kaçınılmaz görünüyor. Bölgede, su ve yiyecek kıtlığı çekiliyor, salgın hastalıklar artıyor. Çocuk ölümleri ise dünya ortalamasının yirmi beş kat üzerinde. BM"nin talep ettiği 236 milyon dolarlık yardım, gıda, su, ilaç ve barınak sağlamada kullanılacak. Ancak yağışların başlamak üzere olması, yardım çalışmalarının sadece havadan yapılmasına imkan tanıyor. Afrika"nın doğusunda her yıl yağmur mevsimi başladığında kurak toprağın çekemediği su, sel baskınlarına yol açıyor. Yakında başlayacak yağmurların yine bölgede nehir taşmalarına neden olması bekleniyor. BM, yapılan yardım çağrısının çok geciktiğini itiraf ediyor. Talep edilen yardım parası hemen sağlanabilse bile yüz binlerce kişinin ölümü engellenemeyecek.
    <br>
     <br/>
     İç savaştan kaçarak Çad"a sığınan Sudanlı mülteciler de zor şartlar altında yaşıyor. Sel baskınlarının mültecilere yardımı imkansız kılacağını bilen yardım organizasyonları bölgeye çadır, battaniye, gıda ve ilaç yardımını yoğunlaştırdı. BM Mülteciler Yüksek Komiserliği"nin Çad görevlisi Alphonse Malanda zamana karşı yarıştıklarını belirterek, "Yağmur mevsimi başlamadan daha fazla sayıda mülteciye ulaşmalıyız. Zaman daralıyor ve en büyük sorunumuz temiz içme suyu ihtiyacının karşılanması" şeklinde konuşuyor.
     <br/>
     <br/>
     Bölgede gündüzleri 50 derecenin üzerine çıkan ısı, geceleri eksinin altına iniyor. BM"nin Çad"da her biri altı bin mülteci kapasiteli yedi kamp kurduğunu anlatan Malanda, "Mayıs"ta Farchana ve Kounoungo kamplarında 11 bin mülteci vardı. Nisan"da 52 bin olan mülteci sayısı şimdi 65 bine ulaştı. Sadece iki ayda dört kat fazla mülteci kamplara yerleşti" diyor.
     <br/>
     <br/>
     İnsanî yardım örgütleri Darfur"da öncelikle içme suyu sistemi kurmaya çalışıyor. Ancak, Arap Cancavid milisleri tüm bölgede terör saçıyor, Darfur"daki siyah Afrikalıları Müslüman-Hıristiyan ayırmaksızın öldürüyor, sürülerini çalıyor. Hatta geçtiğimiz haftalarda, Çad"ın Sudan sınırındaki mülteci kamplarına da saldırdılar. BM, bu nedenle Çad"daki mülteci kamplarını ülkenin 20 kilometre içerisine kurdu. Bu kamplara sığınan 76 bin kişinin yanı sıra, sınır bölgesinde 100 bin Sudanlı"nın daha yardım aradığı tahmin ediliyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11555&yorum_id=1), [web.archive.org (arşiv bağlantısı)](http://web.archive.org/web/20060118001931/http://aksiyon.com.tr:80/detay.php?id=11555&yorum_id=1)
