# Asker kimseyi fişlememiş

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040508213014im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040508213014im_/http://www.aksiyon.com.tr/resim/485/8.jpg" vspace="5"/>
  </p>
 </font>
 <font class="content">
  Kara Kuvvetleri Komutanlığı’nın başta AB yanlıları olmak üzere neredeyse toplumun bütününü kapsayacak şekilde bir fişleme uygulaması içinde olduğu şeklindeki haberler üzerine Genelkurmay Başkanlığı iki kez açıklama yaptı. İlk açıklamada haberin doğru olduğu belirtilirken, ikincisinde “Formda amacını aşmış istekler, bu konudaki eğitiminde zafiyet olan karargah subaylarının kusurudur” denildi.  Genelkurmay Başkanlığı Genel Sekreterliği tarafından yapılan açıklamada, “Esasen bölücü, irticaî ve yıkıcı faaliyetlere ilişkin istekler, istek formunun hemen hemen tamamını oluşturmaktadır. Sadece üç maddesinde yer alan ve basın tarafından yansıtılan amacını aşmış istekler ise, bu konudaki eğitiminde zafiyet olan karargah subaylarının kusurudur. Bu mesele Türk Silahlı Kuvvetleri’nin bir iç meselesidir. Bu hususun düzeltilmesi için gerekli çalışmalara hemen başlanmıştır” ifadelerine yer verildi. Açıklamada Kara Kuvvetleri Komutanı Orgeneral Aytaç Yalman’a da sahip çıkıldı. Haberin ardından Yalman’ın ismi gazetelerde sıklıkla yer almış ve uygulamanın onun tercihi olduğu şeklinde yorumlar yapılmıştı.
  <br>
  </br>
 </font>
 <p>
  <font class="content">
   <br/>
   “Beni de fişle”
   <br/>
   <br/>
   Kara Kuvvetleri Komutanlığı’na atfedilen ‘sosyetik fişleme’ yönergesine tepkiler de sürüyor. ‘Barış Girişimi’ adı altında bir araya gelen aydınlar olayı protesto ederek “Beni de fişle” kampanyası başlattı. Aydınlar, İstanbul Beyoğlu Kaymakamlığı’na giderek ‘Beni fişleyin’ dilekçesi verdi. Barış Girişimi üyeleri adına konuşan gazeteci-yazar Oya Baydar; “Yönergenin kişilerin hak ve özgürlüklerine yönelmiş, anayasal dayanaktan yoksun ve halkımızın neredeyse tamamını potansiyel suçlu sayan keyfî bir uygulama olduğunu düşünüyoruz. Yurttaşlık haklarının zedelendiğini düşünen ve kendilerini rencide olmuş hisseden Türkiye Cumhuriyeti vatandaşları olarak, yönergede sayılan gruplardan herhangi birine veya birçoğuna mensup olduğumuzu dilekçeyle bildiriyor, yetkili ve sorumlu mercilerin yükünü hafifletmek için kendimizi ihbar ediyoruz” dedi.
   <br/>
   <br/>
   Akredite dergi
   <br/>
   <br/>
   Hürriyet yazarı Cüneyt Ülsever, Jandarma Genel Komutanlığı’nın birliklere AB karşıtı görüşleri savunan Yeni Hayat Dergisi okumalarını tavsiye ettiğini yazdı. Derginin yazarları AB karşıtlığıyla ve Kıbrıs’ta çözümsüzlükten yana olmakla tanınıyor.
   <br/>
   <br/>
   <br/>
   TRT devlet çiftliği...
   <br/>
   <br/>
   Devlet, orman çiftliği sahibi olabilir. Devlet adına iş yapanlar da çiftlik sahibi olabilir; ama bu kişilerin çalıştıkları kurumları çiftlik haline getirmesi kabul edilemez. Tabii ki normal şartlar altında. Ancak Türkiye’de işler farklı tarzda yürüyor. Çoğu KİT, yöneticilerce “çiftlik” gibi kullanılıyor. Bunlardan biri de devlet televizyonu olan TRT. Cumhurbaşkanlığı’na bağlı Devlet Denetleme Kurulu müfettişlerinin yaptığı inceleme TRT’deki usulsüz uygulamaları gözler önüne seriyor. Eski Genel Müdür Yücel Yener’in üç yılda 209 gün yurtiçi, 123 gün yurtdışı seyahat yaptığı belirtilen raporda; 1997’de 5 bin 857 olan personel sayısının 2002 sonunda 8 bin 910’a çıkartıldığı belirtiliyor. TRT Genel Müdürü ve bazı üst düzey yönetici yakınlarının torpille işe alındıkları iddia ediliyor. Bazı kişilerin TRT’ye hiç uğramadan maaş aldıklarının tespit edildiği ve bazı ihalelerde usulsüzlük yapıldığı vurgulanıyor. Yerli film alımlarında ağırlıklı olarak iki firma ile çalışıldığı, TRT tarafından kiraya verilen stüdyolardan kiracı tarafın milyarlarca lira haksız kazanç elde ettiği ifade ediliyor.
   <br/>
   <br/>
   <br/>
   Sezer’in ısrarı iptal getirdi
   <br/>
   <br/>
   Cumhurbaşkanı Ahmet Necdet Sezer daha önce veto ettiği 4999 sayılı Orman Kanununda Değişiklik Yapılmasına Dair Kanunu bu kez Anayasa Mahkemesi kanalıyla iptal ettirdi. İktidar partisinin kızılağaç ve kestaneliklerin orman alanı dışına çıkarılmasını öngören düzenlemesi Ahmet Necdet Sezer tarafından bir kez daha görüşülmesi için Meclis’e gönderilmişti. Meclis teklifi değiştirmeden geri gönderince de önce onaylamış ardından da  ilgili kanunun 1. ve 13. maddelerinin iptali için Anayasa Mahkemesi’ne başvurmuştu. Mahkeme Başkanı Mustafa Bumin, düzenlemenin iptal edildiğini ve iptal gerekçesinin Resmi Gazete’de yayımlanıncaya kadar yürürlüğünün durdurulduğunu açıkladı.
   <br/>
   <br/>
   Silahta eşitlik
   <br/>
   <br/>
   Anayasa Mahkemesi ayrıca cumhurbaşkanı, başbakan, bakanlar ve yasama organı üyeleri ile bu görevlerde bulunmuş olanlara silah taşıma ve bulundurma ruhsatı verilirken tanınan ayrıcalığı da iptal etti.
   <br/>
   <br/>
   <br/>
   Canlı yayın bombacıları
   <br/>
   <br/>
   Önceki hafta Yakacık Masonlar Ocağı’na düzenlenen bombalı saldırı sonrasında operasyon başlatan polis 18 kişiyi gözaltına aldı. Yakalananlardan 10’u DGM’ye sevk edilirken birinin canlı bomba olduğu belirlendi. Eylem hazırlığı içinde olduğu belirtilen A.Ç. adlı canlı bombanın hedefinin bir medya kuruluşu olduğu açıklandı. Şişli’de muayenehanesinde öldürülen diş doktoru Yasef Yahya’nın katil zanlısı olduğu belirtilen A.Ç.nin ATV binasına canlı bomba olarak girmeye hazırlanırken yakalandığı ortaya çıktı.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11274&yorum_id=1), [web.archive.org (arşiv bağlantısı)](http://web.archive.org/web/20040508213014/http://www.aksiyon.com.tr:80/detay.php?id=11274&yorum_id=1)
