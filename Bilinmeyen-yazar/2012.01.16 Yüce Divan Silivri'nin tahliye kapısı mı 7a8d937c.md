# Yüce Divan Silivri’nin tahliye kapısı mı?

*Bilinmeyen-yazar 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   27 Ocak 2010’da açılan Poyrazköy cephaneliği davasında da ‘yasal mevzuat gereği, askerler askerî mahkemede işlem görmeliydi’ onlara göre. 20 Temmuz 2009’da başlayan 2’nci Ergenekon davasında muvazzaf teğmenlerin durumuna ses çıkarmamışlardı ama her nedense!
  </font>
 </div>
 <div id="newsText">
  <font class="detail-text">
   <p>
    16 Aralık 2011 tarihli Balyoz darbe planı davasında da görevdeki generaller ve amiraller için askerî yargıyı adres göstermişlerdi. Şimdi de, “İlker Başbuğ’u Özel Yetkili Mahkemeler değil de, Yüce Divan yargılasın.” diyorlar. Önce şunları sormalıyız: Yüce Divan, Silivri’nin tahliye kapısı mı? Siyasiler, bilhassa ANAP-DYP çekişmesinde, hep niçin birbirlerini buraya göndermekle tehdit ediyorlardı o zaman? Kamuoyundan bazı nüanslar mı gizleniyor yoksa? Hukuk elbette yoruma açık. Ancak kanunlar önünde herkes eşit. Yorumda zorlama, bambaşka bir anlayışın tezahürü. Tıpkı 11’inci Cumhurbaşkanı seçilirken ortaya atılan “TBMM’de toplantı yeter sayısı 367’dir.” iddiasındaki gibi. Öte yandan yargının bağımsızlığı kadar, tarafsızlığı da hayati önem taşıyor. Evet, Cumhurbaşkanı Abdullah Gül de şahsen ‘Yüce Divan’ görüşünü savunuyor. Başbakan Tayyip Erdoğan’ın “Başbuğ, tutuksuz yargılanmalı.” fikrine katıldığını belirtiyor bu arada. Haddizatında bunlar da kişisel düşünce beyanı. Söz yargıda. 12 Eylül 2010’daki referandumla değişen Anayasa’nın 148’inci maddesinde Meclis ve Genelkurmay başkanları, kuvvet komutanları ve jandarma genel komutanının Yüce Divan’da yargılanacakları belirtiliyor. Ancak ‘görevleriyle alakalı’ suçlarda. 145’inci maddedeyse şöyle deniliyor: “Askeri yargı, askeri mahkemeler ve disiplin mahkemeleri; asker kişilerin, sadece askerlik hizmet ve görevleriyle ilgili olarak işledikleri askeri suçlara ait davalara bakmakla görevlidir. Devletin güvenliğine, anayasal düzene ve bu düzenin işleyişine karşı suçlara ait davalar her halde adliye mahkemelerinde görülür.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31559-yuce-divan-silivrinin-tahliye-kapisi-mi.html), [web.archive.org (arşiv bağlantısı)](http://web.archive.org/web/20120229180021/http://www.aksiyon.com.tr:80/aksiyon/haber-31559-yuce-divan-silivrinin-tahliye-kapisi-mi.html)
