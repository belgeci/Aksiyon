# Büyük birader izliyor

*Bilinmeyen-yazar 2000.08.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz günlerde ilginç bir email aldım. Adı bizde saklı dikkatli bir okuyucumuz bu ay başında gördüğü bazı haberler arasında ilginç bağlantılar kurmuş.
  </font>
 </div>
 <div id="newsText">
  <font class="detail-text">
   Örneğin MERNİS, DİE nüfus sayımı (NTVMSNBC7 Ağustos) haberi ile 6 Ağustos'ta Yeni Binyıl'da çıkan GPS teknolojisi haberi arasında ilginç bir ilişki olduğunu düşünüyor. 6 Ağustos tarihli Yeni Binyıl'da GPS teknolojisi ile ilgili ayrıntılı bir haberde Başkan Bill Clinton'ın GPS (Global Positioning System) teknolojisinin sivil sahada kullanımına izin vermesiyle birlikte GPS teknolojisinin ceptelefonlarında da kullanılacağı söyleniyordu. Böylelikle dünyanın neresinde olursanız olun, uydu vasıtası ile (şimdililk 10 m. hata payı ile) koordinatlarınız belli olacak... İki nesne arası mesafe rahatlıkla hesaplanabilecek... Ayrıca bu teknolojiden balıkçılardan, kiralık oto servislerine kadar herkes faydalanabilecek.
   <br/>
   <br/>
   Nüfus cüzdanını AB şartlarında tanzim etme düşüncesi de acaba bu konuyla bağlantılı olabilir mi? Devletin nüfus cüzdanını değiştirmekteki asıl gayesi GPS teknolojisinden faydalanarak numara verdiği her vatandaşını an be an takip ederek onları kontrol altında tutmak mı? Daha 23 sene önce nüfus sayımı yapılmışken 22 Ekim 2000 tarihinde tekrar bir nüfus sayımı yapılacak olması nasıl izah edilebilir? Üstelik aradan 10 sene geçmeden ve 'Bu defa son' denilerek evlere kapatılmışken tekrar eve kapatılmayı gerektirecek bir şekilde insanları ve binaları sayıp onlara numara vermek isteyenlerin niyeti sakın onların takibini ve her an gözetim altında bulunmalarını sağlayacak bir projenin veri tabanını oluşturmak olmasın?
   <br/>
   <br/>
   Yevgeni Zamyatin'in 'Biz' romanında da 'Büyük Birader' devleti, insanları numaralandırarak onları numaraları ile çağırır. Ayrıca hepsine yerleştirdiği chiplerle muhtemel bir 'rejim düşmanı'nın kalkışmasının önüne geçiyordu. Yine başrollerini Will Smith ve Gene Hackman 'ın oynadığı 'Enemy of State'(Devlet Düşmanı) isimli filimde de 'en liberal' ülke Amerika'da bile elinde güç bulunduran odakların bu gücü nasıl kullanabileceği gösteriliyordu.
   <br/>
   <br/>
   Türk kamuoyu 'Din hanesi kaldırılsın mı, kaldırılmasın mı?' tartışmasıyla yine yanlış yere mi yönlendiriliyor? Farzedelim ki din hanesi kimliğe (kartın üstüne) yazılmadı. Ama bir okuyucu vasıtası ile ekrana bir şahıs hakkındaki devlete 'lazım' olan bilgilerin (adli sicil, vergi no, askerlik durumu, ikametgah, sağlık sigortası, eğitim durumu, vs...) hepsi geldi. Kamu hayatında şöyle veya böyle bu bilgilerin isteneceğini bilen vatandaş bu taşıması kolay, 'sempatik', 'modern' kimliği yanından ayırır mı?
   <br/>
   <br/>
   Böyle bir kimlik kartının içine GPS teknolojisi ile yerinin tespiti mümkün elektronik GPS chipleri yerleştirilse herkesin takibi kolay olmaz mı? Bu teknolojinin altyapısı Türkiye'de var. Zira uydularımız var. Bankamatik teknolojisi 80'li yıllara ait. Bu kimlik o zaman da verilebilirdi. Ama tabii ki GPS vasıtası ile takip imkanı o zaman yoktu. Şimdi imkanı olan devlet biraz da şartların olgunlaşmasını beklemiş olabilir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=252A0053751059B5332CE1767C6F75DD?newsId=6502), [web.archive.org (arşiv bağlantısı)](http://web.archive.org/web/20120421094706/http://www.aksiyon.com.tr:80/aksiyon/newsDetail_getNewsById.action;jsessionid=252A0053751059B5332CE1767C6F75DD?newsId=6502)
