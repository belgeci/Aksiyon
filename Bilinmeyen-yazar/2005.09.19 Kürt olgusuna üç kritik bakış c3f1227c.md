# Kürt olgusuna üç kritik bakış

*Bilinmeyen-yazar 2005.09.19*

<div>
 <p>
  <font>
   B ölücü terör örgütü PKK’nın farklı mecralara çekmek istediği Doğu ve Güneydoğu problemine ya da Kürt olayına ilişkin yorum ve bakış açılarından üçü gerçekten dikkat çekiciydi. Bunlardan ilki, 12 Eylül Askerî Müdahalesi sonrasındaki
   <br/>
   <br/>
   bazı hatalı davranış ve tutumların PKK’yı güçlendirdiğinin önceki yıllara nazaran daha gür seslendirilmesi. İkincisi, Doğu illerini kapsayan programında Genelkurmay Başkanı Orgeneral Hilmi Özkök’ün, ihtiyaç duyulan başka alanlara gitmesi gereken paranın PKK ile mücadelede kullanılmak zorunda kalındığını ifade etmesi. Özkök Paşa, “İstikrar olursa buraya sermaye de gelir turist de... Diyarbakır’ı ele alacak olursak birçok imkânı var. Kavgalı dövüşlü olaylar olabilir endişesi olduğu zaman, insanlar buraya ne yatırım yapmak ister, ne de turist gelir. Bunun acısını esas, fakir fukara halkımız çeker. Biz silahlı kuvvetler olarak güvenlik ortamını sağlamaya çalışıyoruz. Ama görüyorsunuz ki eğer bu iş yapılmakta zorluk çıkaran bir boyuta ulaştığı zaman, bütün halka gitmesi gereken paralar başka yerlere gidiyor.” diyor. Üçüncüsü ise, yeni siyasi oluşum arayışları içindeki Gaziantep Büyükşehir Belediyesi’nin eski başkanı Celal Doğan’ın Zaman gazetesinden Ercan Gün’e söyledikleri. PKK’nın Kürt sorununun çözümünü engellediğini düşünen, dağdaki Kürtlere (!) silah bırakarak siyasete girmelerini tavsiye eden ve Başbakan Erdoğan’ın ‘Kürt meselesi’ tamlamasını telaffuz etmesini çözüme yönelik büyük bir adım olarak niteleyen Doğan ise “Bu söylemin içi doldurulmalı. Adı ‘genel af’ mı olur, ‘barış projesi’ mi olur, bilemem. Fakat bu insanların dağdan indirilmesi gerekir. Kürt sorunu Ortadoğu sorunu hâline gelmiştir. AB ve ABD bu soruna dahildir.” diye konuşuyor. Bu üç önemli bakış açısının hangisinin ya da hangilerinin isabet kaydettiğini galiba her zaman olduğu gibi yine zaman gösterecek.
   <br/>
   <br/>
  </font>
 </p>
 <p>
  <font>
   (Bu yazı 772 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22540), [web.archive.org (arşiv bağlantısı)](http://web.archive.org/web/20051227215151/http://www.aksiyon.com.tr:80/yazdir.php?id=22540)
