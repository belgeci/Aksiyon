# Çocuğun beyin gelişimine en büyük darbe: Televizyon

*Bilinmeyen-yazar 2012.01.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Bugün beyaz ekran karşısında saatlerce oturttuğunuz çocuğunuz ileride miskin, asosyal, konuşamayan, yeme bozukluğu ve iletişim eksikliği yaşayan, üretkenlikten uzak ve odaklanamayan biri olarak karşınıza çıkabilir.” diyor nöroloji uzmanı Dr. Gülten Özdemir. Sebebi de belli.
  </font>
 </div>
 <div id="newsText">
  <font class="detail-text">
   <p>
    Yapılan birçok bilimsel araştırmaya göre, televizyon izleyerek vakit geçiren 6-8 aylık çocuklar, izlemeyenlere göre günde 6-8 kelime daha az öğreniyor, beyin gelişimleri de izlemeyenlere göre yavaşlıyor. Yani televizyon; 2 yaş altı çocuklarda beyin nöronlarını, nöronların bağlantılarını öldürüyor. Konuşma becerisini zedeliyor, iletişim, öğrenme ve konsatrasyonu olumsuz yönde etkileyerek dikkat dağınıklığına yol açıyor. Dr. Özdemir sağlıklı iletişim kanallarını da televizyonun kapattığını söylüyor: “Çocukların zihinsel gelişimini olumlu yönde etkileyen yüz yüze etkileşim, iletişim kurmayı öğrenme, problem çözebilme yetenekleri zarara uğruyor. Çocuklar televizyon gibi cansız bir varlığın karşısında; duygusal-sosyal uyarıdan, sevgiden, bağlandığı kişiden uzak kalıyor. Konuşmasına, bakışına, kahkahasına karşılık alamadığı sert ve soğuk bir varlık karşısında psikososyal gelişimi eksik kalıyor.” Oyun oynayın, masal okuyun: Nöroloji uzmanı Dr. Gülten Özdemir’in hayati önem taşıyan önerilerine gelince:  Çocuklarının psikomotor ve psikososyal gelişimi için ebeveynler sınırlamalar getirmeli. Anne-baba veya bakıcılar televizyon yerine çocukla birebir vakit geçirmeli, oyun oynamalı, konuşmalı, sevgisini göstermeli, gezip dolaşmalı, diğer çocuklarla iletişimini sağlamalı, masal anlatmalı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FD2C7249C47E9C23A3F4B7631E315F63?newsId=31552), [web.archive.org (arşiv bağlantısı)](http://web.archive.org/web/20140602110529/http://www.aksiyon.com.tr:80/aksiyon/newsDetail_getNewsById.action;jsessionid=FD2C7249C47E9C23A3F4B7631E315F63?newsId=31552)
