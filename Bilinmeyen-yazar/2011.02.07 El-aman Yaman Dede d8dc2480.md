# El-aman Yaman Dede

*Bilinmeyen-yazar 2011.02.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Gönül hûn oldu şevkinden / Boyandım Yâ Rasulallah / Nasıl bilmem bu nîrâna dayandım Yâ Rasulallah / Ezel bezminde dinmez bir figândım Yâ Rasulallah / Cemâlinle ferah-nâk et ki yandım Yâ Rasulallah…”
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Bir peygamber sevdalısına, Yaman Dede ismiyle maruf Mehmet Abdülkadir Keçeoğlu’na ait bu dizeler. Bir Rum esnafın oğlu olan Yaman Dede, İstanbul Büyükşehir Belediyesi Kültür AŞ’nin düzenlediği anma programı sayesinde başından sonuna şahitlik ettiğimiz hayatına Dyamandi adıyla başlıyor. Yavaş yavaş, yana yana Dyamandi Molla’dan Yaman Dede’ye dönüyor. Hazreti Mevlana, Mesnevi aracılığıyla yüzlerce yıl öteden uzanıp daha lise öğrencisi olan genç Dyamandi’nin elinden tutuyor. İçine bir ateş düşürüyor. Üniversite yıllarında kimseye sezdirmeden Üsküdar Mevlevîhanesi Şeyhi Tevfik Molla’nın önünde diz çöküyor Dyamandi. Yıllar sonra itiraf ediyor ailesi ve Rum cemaati anlamasın diye daha o yıllarda kabul ettiği Müslümanlığını nasıl gizlediğini, kendi evinde gurbet hayatı yaşadığını. Mevlana Hazretleri’nin delaletiyle için için yanıyor Yaman Dede, ondandır ki tanıyanları ‘Yanan Dede’ de diyor ona. Bir kısmı bestelenen şiirleri çok şey söylüyor ne derin bir muhabbete mazhar olduğu hakkında. Mesleği avukatlığı bırakan Yaman Dede, aralarında Prof. Dr Hayrettin Karaman, Prof. Dr. Osman Nuri Topbaş, Doç. Dr. Bekir Topaloğlu, Dr. Emin Işık’ın da bulunduğu yüzlerce öğrenci yetiştiriyor ve 1962’de Rahmeti Rahman’a yürüyor. (Ayşe Adlı)
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-28635-12-el-aman-yaman-dede.html), [web.archive.org (arşiv bağlantısı)](http://web.archive.org/web/20120307202457/http://www.aksiyon.com.tr:80/aksiyon/haber-28635-12-el-aman-yaman-dede.html)
