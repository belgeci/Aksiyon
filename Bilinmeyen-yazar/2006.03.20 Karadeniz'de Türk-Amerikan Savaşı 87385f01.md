# Karadeniz'de Türk-Amerikan Savaşı

*Bilinmeyen-yazar 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ABD Karadeniz'e açılmak istiyor. Müttefiki Türkiye ise buna karşı çıkıyor. Ankara'nın kaygısı ABD'nin Karadeniz'e açılmasının Montrö Sözleşmesi'nin sulandırılmasına ve Rusya ile sıcak çatışmaya sebep olacağı yönünde.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu yüzden ABD'nin terörle mücadele için Akdeniz'de bulundurduğu "Aktif Çaba" adlı deniz gücü operasyonunu Karadeniz'i de kapsayacak şekilde genişletmesine karşı çıkıyor. Dışişleri yetkilileri bu tür operasyonların Karadeniz ülkelerinin üyesi bulunduğu Karadeniz Gücü (Blackseafor) tarafından yapılabileceğini belirtiyor.  Ankara'ya göre ayrıca bir NATO girişimine gerek yok. Bulgaristan ve Romanya'nın açıkça destek verdiği, Gürcistan ve Ukrayna'nın yeşil ışık yaktığı bu operasyona bölgedeki en eski NATO üyesi Türkiye'nin karşı çıkması ve Rusya ile uyumlu bir politika izlemesi ABD'yi şaşırtıyor.
   <br>
    <br>
     Ancak burada şüphesiz bazı gelişmelerden kaynaklanan kaygılar var. Gürcistan ve Ukrayna'daki 'Kadife Devrimler'in Amerikan askerî gücü şemsiyesi altına alınması gibi. Bir de enerji nakil hatlarının güvenliğini sağlamaya yönelik bu hamlenin Karadeniz'de sıcak çatışmaya sebep olmasından da endişe ediliyor. Bu noktadan hareket eden NATO üyesi Türkiye'nin, kuşatılma korkusu yaşayan Rusya ile işbirliği yapması Washington'da dikkatle izleniyor. ABD'nin nabzını tutan önemli bir ismin vurguladığı gibi Türkiye'nin Amerikan stratejisini Rusya ile bozma hamlesi 1 Mart'ta tezkerenin reddedilmesin sonra iki ülke arasındaki ikinci kırılma noktası olabilir. Tezkere karşıtlarının "ABD neden Samsun ve Trabzon limanlarını istiyor?" sorusuna tutarlı bir açıklama yapamayan Washington yönetimi aynı hataları tekrarlarsa benzer bir şokun yaşanması kuvvetle muhtemel.
     <br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Şenol Ertan, 08-Nisan-2006
> Çıkar çatışması: 
> Stratejik ortaklığımız ile övündüğümüz ABD'nin yanında kayıtsız ve şartsız durmak, onun her görüş ve fiiliyatını sahiplenmek Türk milletinin geçmişine yakışmayacak, geleceğini tehlikeye düşürecek politikalardır. Ülke çıkarlarının azami derecede kollanacağı siyasetin oluşacağı günleri hasretle gözlüyorum. Biliniz ki bu duyguları benim gibi milyonlarca vatan evladı taşımaktadır, o nedenle lütfen çıkarlarımızı gözetelim. Karadeniz bize ve çevresindekilere aittir.

### Alaattin Çankaya, 24-Mart-2006
> İşgal: 
> Yani yabancı bir devlet bizden bir şey istiyor, tarafımızdan kabul edilmeyince kriz çıkıyor. İşgalciliğin moderncesi dehşet kokuyor. Partiler, ideolojiler ve hatta renkler kavgaya dönüşebiliyor. Uluslararası arenada göğsümüzü gere gere övünebileceğimiz neyimiz var acep? Allah ülkemizi ve milletimizi şer düşünce ve fiillerden korusun.

Kaynak: [www.aksiyon.com.tr](http://www.aksiyon.com.tr:80/detay.php?id=23671&yorum_id=8870), [web.archive.org (arşiv bağlantısı)](http://web.archive.org/web/20060528213007/http://www.aksiyon.com.tr:80/detay.php?id=23671&yorum_id=8870)
