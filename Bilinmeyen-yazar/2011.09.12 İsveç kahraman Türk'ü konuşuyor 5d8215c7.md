# İsveç, kahraman Türk’ü konuşuyor

*Bilinmeyen-yazar 2011.09.12*

<font class="agenda2NewsSpot">
 Başkent Stockholm’de yaşayan Erol Tırpan (38) adlı Türk, İsveçli bayan  komşusunu alevlerin içerisinden kurtarınca ülkede kahraman ilan edildi.
</font>
<font class="newsDetail">
 <p>
  Alevler içerisinde kalan komşusunun evine korkusuzca dalan ve dumandan zehirlendiği için yerde baygın vaziyette yatan İsveçli bayan komşusunu sırtlayarak dışarı çıkaran Erol Tırpan, “Alevler içerisindeki eve girmenin çok tehlikeli olduğunu biliyorum. Ama söz konusu insan hayatı olunca, tehlikeyi gözüm görmez. Sonradan vicdan azabı çekmemek için hiç düşünmeden içeri daldım.’’ dedi. Konya’nın Kulu ilçesinden 12 yıl önce İsveç’e yerleşen ve geldiğinden beri Stockholm’ün Kista bölgesinde ikamet eden Tırpan, dışarıdan gelen ‘’yangın var’’ sesini duyunca hemen yangın yerine koşmuş. Kapı kilitli olduğu için kendi evinin balkonundan komşu evin balkonuna atlayan Tırpan’a dışarıda bekleyen arkadaşı Mehmet Sönmez de yardım etmiş. Sönmez, “Erol içeri girdikten sonra 4-5 dakika ses çıkmayınca çok korktum. Erol’un komşumuzu sırtına almış şekilde dışarı çıktığını görmek beni ve dışarıda bekleyen kalabalığı sevince boğdu.” dedi. (İbrahim Kaya / Stockholm)
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-30452-285-isvec-kahraman-turku-konusuyor.html), [web.archive.org (arşiv bağlantısı)](http://web.archive.org/web/20111015150947/http://aksiyon.com.tr:80/aksiyon/haber-30452-285-isvec-kahraman-turku-konusuyor.html)
