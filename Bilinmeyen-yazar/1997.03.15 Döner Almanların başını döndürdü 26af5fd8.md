# Döner Almanların başını döndürdü

*Bilinmeyen-yazar 1997.03.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   lkemiz hamburger satan fast food restoranlarla kuşatılırken, döner Avrupa'yı fethediyor.
  </font>
 </div>
 <div id="newsText">
  <font class="detail-text">
   Başta Almanya olmak üzere pekçok Avrupa ülkesinde, oralara yerleşen gurbetçilerin de etkisiyle, döner kebap, en çok sevilen yiyecekler arasında bulunuyor. O, artık sosyologların araştırma tezlerinde inceleme konusu yapılan sosyal bir fenomen. Örnek mi istiyorsunuz? 1996 yılında yayınlanan "Aufgespiesst" (Şişlenmiş) adlı kitap, Berlinli bir sosyolog olan Eberhard SeidelPielen tarafından kaleme alınmış. 183 sayfalık küçük ebatlı bu kitap, boyundan büyük işlere kalkıştı ve bilhassa Alman medyasında büyük yankı uyandırdı. Kitabı öve öve bitiremeyen Federal Almanya basını, yazara onur ödülü verilmesi talebinde bulunuyor. "Welt", kitaba ve "Almanya'da döner kebabın 25. yılı kutlamasına" tam yedi sütun ayırarak, kitap hakkında "Federal Almanya'da yaşayan Türklerin sosyal tarihi" tabirini kullanıyor. Bunca övgüye mazhar olan kitapta neler mi anlatılıyor? Döner kebabın kıyma içerip içeremeyeceği, ne tür işlemlerden geçmesi gerektiği ve en leziz çeşitlemelerin hangi kentlerde bulunduğu gibi pratik konuların yanı sıra Berlin'de ilk döner kebapçıların açılmasının tarihçesi gibi teorik mevzulara da yer verilmiş. Özellikle teorik sonuçlardan Türklerin Federal Almanya'daki ekonomik tarihçelerine ait ipuçları elde etmek mümkün. Yazar, döner kebabın memleketi Türkiye'deki kısa ve tartışmalı geleneğini ele aldığı bölümü hazırlarken kişisel tecrübelerinden faydalanmış, zira 1983'te İstanbul'da Süleymaniye Camii'ne yakın bir büfede geçici işçi olarak çalışmış. Dönerden çok hamburgerin satıldığı bir büfede...
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2375-doner-almanlarin-basini-dondurdu.html), [web.archive.org (arşiv bağlantısı)](http://web.archive.org/web/20120323175052/http://www.aksiyon.com.tr:80/aksiyon/haber-2375-doner-almanlarin-basini-dondurdu.html)
