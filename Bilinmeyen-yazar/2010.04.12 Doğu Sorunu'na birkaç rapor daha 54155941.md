# Doğu Sorunu’na birkaç rapor daha

*Bilinmeyen-yazar 2010.04.12*

<font class="agenda2NewsSpot">
 Doğu’nun kaderi son 80 yılda pek değişmemiş. Necmeddin Sahir Sılan arşivi bunun açık ve net kanıtı.
</font>
<font class="newsDetail">
 <p class="MsoNormal">
  Necmeddin Sahir Sılan, 1950’den önce, seçim bölgesi olan Tunceli’den, daha önce batıya göç ettirilmiş vatandaşların demokratik esaslar ve zaruretlerle, yurtlarına dönmeleri için TBMM ve parti grubunda söylediği samimi sözleri neticesinde CHP içinde çeşitli muamelelere maruz kalır. Yine aynı mevzu ile ilgili olarak parti grubuna verdiği bir soru önergesi üzerine o zamanki Meclis Grubu Başkanvekilliği’nin “Sen bu Kürdlerin işleri ile uğraşma.” tepkisiyle karşılaşır. Zihniyetin bugün de değişip değişmediğini, CHP lideri Deniz Baykal’ın uzun bir aradan sonra ancak Sivas’ın doğusuna geçmesi gösteriyor olabilir mi? Tarih Vakfı, 1896 yılında Trabzon’da doğan, 1910’da Tercüman-ı Hakikat’te gazeteciliğe başlayıp milletvekilliğine kadar uzanan Necmeddin Sahir Sılan’ın arşivi sayesinde Sılan’ın hazırladığı Doğu Sorunu raporlarını kitaplaştırdı. Mustafa Kemal’in önerisi ile Meclis’te evrak ve tahrirat müdürlüğü yapan Sılan, Fethi Okyar ve İsmet İnönü’nün başbakan olduğu dönemlerde onların özel kalem müdürü olarak çalışır. 1939’da Bingöl’den milletvekili seçilir; 1943 ve 46’da da Tunceli’den. Bazı partililer aleyhine konuşunca İsmet İnönü onu gözden çıkarır. Sılan da 1950-54 arasında Erzincan, Tunceli ve Bingöl’deki DP teşkilatlarının parti müfettişliğini yapar. Yukarıdaki olay onun CHP’den kopmasına vesile olmuştur. Necmeddin Bey, seçim bölgelerini gezerek, vatandaşları dinler, sorunlarını anlamaya çalışır. Bu yolla 13 rapor hazırlar. Raporlar, Dersim’e yapılanlar dâhil dönemin CHP zihniyetine paraleldir. Ancak bu, çalışmaların çok ince detaylarına varıncaya ve bölgenin eksikliklerini tespite mani değildir. Sılan, raporları bir coğrafya kitabı titizliğinde bilgilerle de zenginleştirmiş.
 </p>
 <p class="MsoNormal">
  Tuba Akekmekçi ve Muazzez Pervan’ın derlediği, 1939-53 yılları arasını kapsayan Necmeddin Sahir Sılan’ın raporlarının dokuzu CHP, dördü de DP adına. Prof. Dr. Zafer Toprak’ın da ifade ettiği gibi raporlar ‘toplumsal mühendislik bağlamında da önem taşıyor.’
 </p>
 <p class="MsoNormal">
  (Cemal KALYONCU)
 </p>
 <p class="MsoNormal">
 </p>
 <p class="MsoNormal">
 </p>
 <p class="MsoNormal">
  DOĞU SORUNU NECMEDDİN SAHİR SILAN RAPORLARI (1939-1953)
 </p>
 <p class="MsoNormal">
 </p>
 <p class="MsoNormal">
  Tuba Akekmekçi/ Muazzez Pervan (derleyenler)
 </p>
 <p class="MsoNormal">
  Tarih Vakfı Yurt Yayınları
 </p>
 <p class="MsoNormal">
  528 sayfa / 02125220202
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26535-13-dogu-sorununa-birkac-rapor-daha.html), [web.archive.org (arşiv bağlantısı)](http://web.archive.org/web/20101119230019/http://aksiyon.com.tr/aksiyon/haber-26535-13-dogu-sorununa-birkac-rapor-daha.html)
