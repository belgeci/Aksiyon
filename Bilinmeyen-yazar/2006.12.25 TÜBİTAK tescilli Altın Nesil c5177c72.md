# TÜBİTAK tescilli Altın Nesil

*Bilinmeyen-yazar 2006.12.25*

<font class="agenda2NewsSpot">
 Boş 'inanç' ve 'dogmalarla' vakit kaybetmenin vakti değil Türkiye. Türkiye Bilimsel ve Teknik Araştırma Kurumu'nun (TÜBİTAK) 'Ulusal Bilim Olimpiyatları' her şeyi anlatıyor birilerine.
</font>
<font class="newsDetail">
 Bu yıl 14'üncüsü gerçekleştirilen olimpiyatların birincisi Özel Samanyolu Lisesi.
 <br/>
 <br/>
 Dile kolay; 3'ü altın, 5'i gümüş ve 7'si bronz toplam 15 madalya kazandı bu okul, bilim kürsüsünün en yükseğine çıkarken. İkincilik basamağındaki 13 madalyalı Özel Yamanlar Lisesi'nin sadece 2 bronz eksiği var birinciden. Özel Fatih Fen Lisesi ise kürsünün üçüncülük basamağına 8 madalya ile çıkmayı başardı: 1'i altın, 2'si gümüş ve 5'i bronz. İlk üçü anlatıp da diğerlerini unutmak kalem tutan ellere yaraşır mı hiç? İzmir Fen Lisesi 2 altın, 3 bronz; Ankara Fen Lisesi ise 1 altın, 1 gümüş ve 2 bronz madalya çıkardı olimpiyattan. İzmir Özel Fatih Fen Lisesi 2 gümüş, 1 bronz; Erzurum Özel Aziziye Lisesi ile Malatya Özel Rahime Batu Fen Lisesi 2'şer bronz; Bursa Özel Nilüfer Fen Lisesi ile Kayseri Özel Mustafa Yelkenoğlu Lisesi de 1'er bronz madalya kazandı.
 <br/>
 <br/>
 Dereceye giren öğrencilere madalyaları Milli Eğitim Bakanlığı'nın Şûra Salonu'nda yapılan törende takdim edildi. Törene, 14'üncü Ulusal Bilim Olimpiyatları'nın yanı sıra, bu yıl çeşitli ülkelerde organize edilen uluslararası bilim olimpiyatları ile 11'inci Ulusal İlköğretim Matematik Olimpiyatı'nda derece alan öğrenciler de katıldı. Milli Eğitim Bakanı Hüseyin Çelik'in "Hayalleri hatıralarının önüne geçemeyenler gerçek başarıyı elde edemez." diye konuştuğu törende, TÜBİTAK Başkan Vekili Nükhet Yetiş'in, "Herhalde seneye bu töreni stadyumda yaparız" esprisi, bilim yarışındaki başarıların her geçen yıl arttığına işaret ediyordu. 17'nci Uluslararası Biyoloji Olimpiyatı'nda gümüş, 14'üncü Ulusal Biyoloji Olimpiyatı'nda ise altın madalya elde eden Özel Yamanlar Fen Lisesi öğrencisi Ecem Zeliha Ergün bütün ödüllü öğrenciler adına yaptığı konuşmada, "Ülkem adına hayallerim var. 2023 yılında vagon değil lokomotif bir ülke istiyorum. Medeni ülkeler arasında dünyaya örnek olan bir ülke hayal ediyorum." diye haykırdı salondakilere. Bize düşen, bazı siyasal erklerin koltukları uğruna sinesine yaslanmaktan çekindikleri milletin, tarihin yapraklarına altın motiflerle işlenecek destanımsı mücadeleyle ülkeye hizmet etsinler diye yaşattıkları bu okulları ayakta alkışlamak.
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-19340-11-tubitak-tescilli-altin-nesil.html), [web.archive.org (arşiv bağlantısı)](http://web.archive.org/web/20101210201544/http://aksiyon.com.tr/aksiyon/haber-19340-11-tubitak-tescilli-altin-nesil.html)
