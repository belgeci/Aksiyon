# Aşırı rekabet peynirin sütünü kesti!

*Bilinmeyen-yazar 2011.02.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gıda sektöründe rekabetin gittikçe artması, istismarları da beraberinde getiriyor. Peynirde kullanılan palm yağı, kaliteyi olumsuz etkiliyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Süt ürünleri sektöründeki rekabet gittikçe artıyor. Markalar, her gün yeni ürünlerle tüketicinin karşısına çıkıyor. Sektörün önde gelen firmalarından Muratbey ise farklı çeşitleri ve yöresel tatları tüketiciyle buluşturuyor. ‘Peynir Devrimi’ sloganıyla üretim yapan Muratbey Peynirleri’nin Yönetim Kurulu Başkanı Necmi Erol, sektördeki hızlı gelişmenin çeşitli sorunları beraberinde getirdiğini söyleyerek, antihijyenik ve kalitesiz ürünlere karşı tüketiciyi uyarıyor.
    </p>
    <p class="MsoNormal">
     -Muratbey firmasını biraz daha yakından tanıyabilir miyiz?
     <span>
     </span>
    </p>
    <p class="MsoNormal">
     Muratbey, 46 yıllık birikimi ile sektördeki sayılı firmalardandır. 2010’u 100 milyon lira ciroyla kapatan firmamız, 300 çalışanıyla her gün Türkiye’nin dört bir yanındaki 7 bini aşkın noktaya ulaşmaktadır. ABD, Irak, Suudi Arabistan ve Katar başta olmak üzere birçok ülkeye ihracat da yapmaktayız.
    </p>
    <p class="MsoNormal">
     -Peynir sektörü hakkında bilgi alabilir miyiz?
    </p>
    <p class="MsoNormal">
     Türkiye’de 12 milyon tonu bulan süt üretiminin sadece yüzde 27’si modern ve sağlıklı üretim yapan işletmelerden karşılanıyor. Peynir pazarının yüzde 70’ini ambalajsız ürünler oluşturuyor. Ambalajlı, hijyenik ve kaliteli ürünlerin ülke genelinde tüketiciyle buluşmasında ulusal ve yerel zincir marketlerin büyük katkısı var. Dünyanın en büyük peynir pazarlarından biri olan Türkiye’de ithalat ve iç pazar rekabeti de yaşanıyor. Sektörde 70’e yakın yabancı ürün çeşidi bulunuyor. Üretim miktarı yılda 1 milyon tona yaklaşırken, sektörün toplam cirosu 6 milyar TL’yi buluyor.
    </p>
    <p class="MsoNormal">
     -Sektörde ne gibi sorunlar yaşanıyor?
    </p>
    <p class="MsoNormal">
     Gerek üretim gerekse tüketim tarafında bilinçlenme ve gelişme ihtiyacımız çok fazla. Biz hâlâ merdiven altı üretimle ciddi bir haksız rekabet ortamı içinde mücadele ediyoruz. Türkiye’de süt ve et piyasasının dengesi bildiğiniz gibi son yıllarda bozuldu. Gıda sektöründe hammadde olarak süt ve tereyağının yerini ithal yağların alması ve kuraklık gibi sebeplerden ötürü et ve süt üretimi azalırken fiyatlar da çok arttı. Aşırı rekabet, peynirin içindeki sütü götürdü. Peynirin içinde iki hammadde var; süt proteini ve yağ. Bugün tereyağı yerine palm yağı, yoğurt ve peynirde yoğun olarak kullanılıyor maalesef. Bu tip ürünlerle fiyat olarak rekabet etmek mümkün olmadığı gibi bunlar insan sağlığını da tehdit ediyor.
    </p>
    <p class="MsoNormal">
     -Türkiye’de yıllık kişi başı ne kadar peynir tüketiliyor?
    </p>
    <p class="MsoNormal">
     Türkiye’de yıllık kişi başı peynir tüketimi sadece 7 kilodur. Avrupa ve ABD’de ise bu rakam 12-15 kg arasında. Süt ürünleri olarak bakıldığında ayran, yoğurt ve peynir en fazla tüketimi olan ürünler. Türkiye’de tüketici en fazla beyaz peyniri seviyor.
    </p>
    <p class="MsoNormal">
     -Türkiye’nin peynir haritası hakkında bilgi verebilir misiniz? En fazla peynir çeşitliliği hangi bölgelerde var?
    </p>
    <p class="MsoNormal">
     Türkiye’de 160’ın üzerinde yerel peynir olduğunu biliyoruz. Birçoğu türev de olsa Türkiye, dört bir köşesinde evlerde, modern tesislerde üretilen onlarca peynir türü ile âdeta bir ‘peynir cenneti’... Türkiye’nin peynir haritasına baktığımızda; Konya’nın küflü peyniri, Berendi ve Divle tulum peyniri, Kayseri
     <span>
     </span>
     çömlek peyniri, Erzincan tulum peyniri, Kars gravyeri, Varto keçi peyniri, İkizdere tulum peyniri, Ardahan küflü peyniri, Erzurum’un civil peyniri, Bingöl salamura peyniri, Sivas’ın küp peyniri, Trabzon’un telli peyniri, Sakarya’nın Ahbaz ve Çerkez peyniri, Yozgat çanak peyniri, Aydın’ın tulum peyniri, Seferihisar’ın Armolası, Karaburun, Çeşme, Dikili ve Foça taraflarında üretilen Kopanisti peyniri ve Çanakkale’nin Ezine peyniri akla ilk gelenler.
    </p>
    <p class="MsoNormal">
     -Muratbey, Peynir Devrimi sloganı ile üretim yapıyor. Şirketin üretim çeşitliliği hakkında bilgi verebilir misiniz?
    </p>
    <p class="MsoNormal">
     Naturena ile lezzet devrimi yaptık. Peynirde yaptığımız yenilikleri bir ‘devrim’ olarak adlandırıyoruz. Naturena; Fesleğenli Çörek Otlu Fessita, Domatesli Fesdo, Fıstıklı Domatesli Fido, Barbekülü tane karabiber ve tane hardallı Peresta ve Nako cips baharlı domatesli Nado gibi tatlarla değişik damak zevklerine hitap ederken, üçgen, parmak, tel, küp ve krem formları ile peynir devrimini sahipleniyoruz. 77 çeşit peyniriyle dünyada bir ilk olan Muratbey Naturena ile sofralarda farklı ve keyifli bir devrime imza attık. Bunun yanında Çerkez peyniri, dil peyniri, tel peyniri, Van otlu peyniri, Antep peyniri, örgü peyniri, lor peyniri, hellim, Urfa peyniri, tulum peyniri çeşitleriyle yöresel lezzetleri yeniden yorumluyoruz.
    </p>
    <p class="MsoNormal">
     -Şirket kısa süre önce helal gıda sertifikası aldı. Neden helal belgesi alma ihtiyacı hissettiniz?
    </p>
    <p class="MsoNormal">
     İnsanlar, gıda maddelerinin temiz, sağlığa uygun olması yanında, inançlarına uygunluğuna da önem veriyor. Biz de hem halkımızın hem de ihracat yaptığımız pek çok Müslüman ülke halklarının inançlarına uygun ürünler ürettiğimizi, tamamen helal belgeli mayalar kullandığımızı sertifikalandırdık.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-28797-16-asiri-rekabet-peynirin-sutunu-kesti.html), [web.archive.org (arşiv bağlantısı)](http://web.archive.org/web/20141013044221/http://www.aksiyon.com.tr:80/aksiyon/haber-28797-16-asiri-rekabet-peynirin-sutunu-kesti.html)
