# Fotoğraf sanatçısının 55 yılı

*Bilinmeyen-yazar 2005.02.14*

<div>
 <p>
  <font>
   Fotoğraf sanatçısı Sıtkı Fırat 55. sanat yılını “Yurttan ve Dünya’dan Yansımalar” başlıklı fotoğraf sergisiyle kutluyor.
   <br/>
   <br/>
   Ankara Devlet Resim Heykel Müzesi salonunda 26 Şubat’a kadar açık kalacak sergi, adına yaraşır biçimde hem Anadolu hem de Avrupa, Asya ve Latin Amerika ülkelerinden fotoğraflara yer veriyor. Doğubeyazıt’ta hasat,  Hakkari’de göçerler,  Sivas’ta Gökmedrese Külliyesi, Kars’ta Türkmen kızı, Burdur’da gelincik tarlasının ardından fotoğrafçı izleyicisini Norveç’e, Küba’ya, Çin’e ve Hindistan’a uzanan renkli bir yolculuğa çıkarıyor. İnterkamera fotoğraf fuarında “Yılın Fotoğraf Sanatçısı” ödülünü alan Fırat’ın tercihi doğal güzellikleri, tarihi eserleri ve insanın tabiat ve tarihle olan ilişkisini belgelemek. Yurt içinde ve yurtdışında 100’ün üzerinde fotoğraf sergisi açan Fırat’ın “Selçuklu Sanatı” ve “Güneşin Doğduğu Yer Türkiye” adlı fotoğraf albüm-kitaplarına bir yenisi daha eklendi. Sergiyle aynı adı taşıyan fotoğraf kitabı doğa fotoğraflarını sevenlere tavsiye edilir.
   <br/>
   <br/>
  </font>
 </p>
 <p>
  <font>
   (Bu yazı 1220 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19521), [web.archive.org (arşiv bağlantısı)](http://web.archive.org/web/20051220175644/http://aksiyon.com.tr:80/yazdir.php?id=19521)
