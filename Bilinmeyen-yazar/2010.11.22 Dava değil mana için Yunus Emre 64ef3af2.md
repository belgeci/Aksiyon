# Dava değil, mana için Yunus Emre

*Bilinmeyen-yazar 2010.11.22*

<font class="agenda2NewsSpot">
 Bu toprakların ruhunu, kaderini anlamak isteyenlerin ilk başvuru kaynaklarından biri Yunus Emre. Tarihte yetişen en büyük mutasavvıf- şairlerden ve Türkçe şiirin öncülerinden Yunus Emre’yi anlamak ve anlatmak için doğumunun 770. yıldönümü münasebetiyle İstanbul’da uluslararası bir sempozyum düzenleniyor.
</font>
<font class="newsDetail">
 <p>
  <p class="MsoNormal">
   Türk kültürünün ve ruhunun en güzel, en büyük değerlerinden biri olan, dünyaya dava için değil, mana için; kavga için değil, sevgi için gelen Yunus Emre’ye bugün dünden daha fazla ihtiyacımız var. “Gelin tanışık edelim / işi kolay tutalım / sevelim sevilelim / dünya kimseye kalmaz” diyen bu gönül ustası, sevenlerini “Yunus Emre Sempozyumu”na davet ediyor…
  </p>
  <p class="MsoNormal">
   Yûnus Emre (13.yy) hakkında bugüne kadar pek çok şey yazılıp konuşuldu. 7 asırdan beri aşk ve irfan kaynağı olan Yunus, Anadolu’dan tüm dünyaya sunulan en güzel hediyelerden biri. O; din, irfan ve hoşgörü adına, dil ve estetik adına insanlığa çok şeyler öğretti! “Söz ola kese savaşı / söz ola kestire başı / söz ola ağulu aşı / yağ ile bal ede bir söz” diyerek de öğretmeye devam ediyor.
  </p>
  <p class="MsoNormal">
   Büyükşehir Belediyesi’nce, 26-27 Kasım’da Ali Emiri Efendi Kültür Merkezi’nde gerçekleştirilecek sempozyuma, yurt içi ve yurt dışından 25 araştırmacı katılacak. Danışmanlığını Doç. Dr. Ekrem Demirli ve Yrd. Doç. Dr. Mustafa Tatcı’nın üstlendiği sempozyumun açılış oturumunda Prof. Dr. Sadettin Ökten ve Prof. Dr. İskender Pala dinleyicilerle buluşacak. Prof. Dr. Abdullah Uçman, Prof. Dr. Elfine Sıbgatullina (Rusya), Beşir Ayvazoğlu ve Yrd. Doç. Dr. Cafer Şen, Yunus Emre’nin edebî kişiliği ve son dönem edebiyatımıza etkilerini konu alan bildirilerini sunacak. Prof. Dr. Metin İzeti (Makedonya), Prof. Dr. Hicabi Kırlangıç, Yrd. Doç. Dr. Zekeriya Başkal ve Dr. Timuçin Çevikoğlu, İslam coğrafyası ve kültüründe Yunus’un izlerini ele alacak.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28004-12-dava-degil-mana-icin-yunus-emre.html), [web.archive.org (arşiv bağlantısı)](http://web.archive.org/web/20101127190602/http://www.aksiyon.com.tr:80/aksiyon/haber-28004-12-dava-degil-mana-icin-yunus-emre.html)
