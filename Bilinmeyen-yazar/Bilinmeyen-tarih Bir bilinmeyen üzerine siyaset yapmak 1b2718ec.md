# Bir bilinmeyen üzerine siyaset yapmak

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040301224406im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040301224406im_/http://www.aksiyon.com.tr/resim/475/70.jpg" vspace="5"/>
  </p>
 </font>
 <font class="content">
  Kerkük Evleri
  <br/>
  Suphi Saatçi
  <br/>
  Klasik
  <br/>
  148 sayfa
  <br/>
  0 212 589 15 76
  <br/>
 </font>
 <p>
  <font class="content">
   Son günlerin sıcak konusu Kerkük, Türkiye’nin Irak politikasında belirleyici unsurlardan biri olmaya devam ediyor. Kerkük krizi uzunca bir süre devam edeceğe benziyor. Peki Kerkük’ün göreni, gideni, geleni var mı? Aslında çok bilmediğimiz bir şehri konuşuyoruz. Kerkük denildiğinde ilk akla gelen isimlerden biri Prof. Dr. Suphi Saatçi. Kendisi mimar ve sanat tarihçisi olmasına rağmen, Kerkük gibi sürekli siyasi olaylarla birlikte gündeme geliyor. Doktora çalışması olan Kerkük Evleri, bu sefer hem Saatçi’nin akademik yönünü hem de Kerkük’ün asıl yüzünü bize tanıtıyor.
   <br/>
   <br/>
   Kitapta, öncelikle, Kerkük’ün milattan önceki tarihten bugüne kadar gelen seyrini okuyoruz. Tarihçeyi okurken Kerkük’ün Yavuz Sultan Selim—Şah İsmail çatışması sonrasında daha çok Türklerin yaşadığı bir yere dönüştüğü görülüyor. Dolayısıyla “Kerkük Evleri”ni sadece bir mimar gözüyle hazırlanmış sanat tarihi çalışması değil, gündemimize oturmuş olan şehri her yönüyle tanıma imkanı veren bir eser olarak okumakta fayda var. Çalışmayı farklı kılan unsur şehrin ve evlerin mimari çizimlerinin orijinalliği, zengin fotoğraf arşiviyle desteklenmesi ve bu tarz çalışmalarda ‘olmazsa olmaz’ olan bir tasarımla sunulması.
   <br/>
   <br/>
   Konu ev olursa coğrafyanın ev kültürüne değinmeden olmaz. Suphi Saatçi, evlerin oluşum evrelerini ve mimarinin fonksiyonelliğini çok iyi anlatıyor. Sözgelimi evin dışı ev sahibinin statüsü hakkında bir şey vermiyor ancak iç avluya geçtiğinizde bazı ‘işaretler’ kendini gösteriyor. Anadolu ve Balkanlar’da görülen Türk evi özelliklerinin Kerkük evlerinde de var olduğu anlaşılıyor. Fotoğraflardan anlaşıldığı kadarıyla evin içinden geçen sokaklar Kerkük evlerini daha orijinal kılıyor. Doğrusu bu kitap görülmeden Kerkük’ün kültürel ve mimari açıdan ne kadar zengin olduğu anlaşılamaz.
   <br/>
   <br/>
   <br/>
   Biraz eğlence
   <br/>
   <br/>
   10 Dakika Ara
   <br/>
   Oktay Balcı–Fevzi Eneç
   <br/>
   Bilge Karınca
   <br/>
   231 sayfa
   <br/>
   0 212 528 64 70
   <br/>
   <br/>
   Fatih Üniversitesi mezunlarından Balcı ve Eneç, İngilizce’deki information (bilgi) ve entertaintment (eğlence) kelimelerinin birleşiminden oluşan infotaintment (eğlenceli bilgi) sözcüğünden yola çıkarak bu kitabı hazırlamışlar. Bu iki kelimenin en iyi sinemada sentezlendiğini düşünmüş ve 63 seçkin senaryodan vurucu alıntı ve replikleri derlemişler. Kitap  hem Türkçe hem de İngilizce hazırlanmış.
   <br/>
   <br/>
   <br/>
   Kıraç kaleme sarılınca...
   <br/>
   <br/>
   Deli Düş
   <br/>
   Kıraç
   <br/>
   Nokta
   <br/>
   190 sayfa
   <br/>
   0 212 519 95 71
   <br/>
   <br/>
   <br/>
   Kıraç, müzik dünyasındaki istikrarlı yükselişi ve özel hayatını iş yaşantısından ayrı tutmasıyla hayranlarının kalbinde yer etmiş bir sanatçı. Ancak bu kez alıştığımız gibi albümleriyle değil kitabıyla hayranlarının karşısında. Kıraç, kitabında bize hiç bilmediğimiz dünyasının kapılarını aralıyor. Hayatına, okula, müziğe ve aşka dair duygularını ve dünya görüşünü okuyucuyla paylaşıyor.
   <br/>
   <br/>
   <br/>
   Bana derler Malkoçoğlu
   <br/>
   <br/>
   Kızıltuğ, Malkoçoğlu
   <br/>
   Abdullah Ziya Kozanoğlu
   <br/>
   Bilge Kültür
   <br/>
   0 212 520 72 53
   <br/>
   <br/>
   Cüneyt Arkın’lı Malkoçoğlu filmlerini sevip izliyorsanız, hamasi tarih hikayeleri sizi cezbediyorsa bu kitaplar sizin ilginizi çekecektir. “Şanlı” tarih anlayışının ürünleri, hikaye ve roman formatında çok itici durmuyor doğrusu. Abdullah Ziya Kozanoğlu’nun eserleri gençleri okumaya alıştırmak ve tarihe ilgi duymalarını sağlamak için tercih edilebilir.
   <br/>
   <br/>
   <br/>
   İtinayla koltuk kazandırılır!
   <br/>
   <br/>
   Siyasal Kampanya Yönetimi
   <br/>
   Yrd. Doç. Dr. Yusuf Devran, Odak İletişim
   <br/>
   356 sayfa
   <br/>
   0 216 337 67 06
   <br/>
   <br/>
   Yerel seçimler kapımızı çalmak üzere. Dolayısıyla seçim kampanyaları da iyice hız kazandı. Adayların seçmenlere ulaşması ve mesajlarını etkili biçimde iletmesi artık profesyonel bir çalışma alanı oldu. Ancak, Türkiye’de siyasal kampanyaların içeriğine ışık tutacak yeterli bilimsel çalışma mevcut değil. Bu eksiklikten yola çıkan Yusuf Devrani siyasal seçim kampanyalarının başlangıcından sonuç aşamasına kadar bütün süreçleri ayrıntılarıyla açıklayan bu kitabı yazdı. Eser 15 bölümden oluşuyor. İlk konular siyasal kampanya mesajlarının, reklamlarının ve iletişim teknolojilerinin etkisinden bahsediyor. Sonrasında kampanya altyapıları, anket çalışmaları, pazar araştırması, kampanya teması ve stratejisi ele alınıyor. Son olarak da adayın stil ve imaj çalışmaları, seçmenlerle birebir iletişimin önemi, kitle iletişim araçlarının kullanımı, siyasal reklam filmi ve televizyonda aday tartışmaları incelenmiş.
   <br/>
   <br/>
   <br/>
   Bir darbenin ardından
   <br/>
   <br/>
   Tevfik İleri Günlükleri
   <br/>
   Cahide İleri Aksoy
   <br/>
   Ötüken
   <br/>
   426 sayfa
   <br/>
   0 212 251 03 50
   <br/>
   <br/>
   <br/>
   Tevfik İleri... Demokrat Parti döneminde Ulaştırma, Bayındırlık, Milli Eğitim Bakanlıkları ve Meclis Başkanlığı yapmış bir milletvekili. Ve yıl 1960. Darbe sonrası 400 kadar milletvekili arkadaşıyla önce Yassıada’ya sonra da İmralı’ya ve Kayseri Cezaevine götürüldü. Darbeyi ve etkilerini fazlasıyla yaşayan kızı Cahide İleri, babasının Yassıada ve Kayseri’de tuttuğu günlükleri yayına hazırlayarak kitap haline getirdi. Hatıratların edebi değerlerinin yanında, tarihe tanıklık ediyor olması da asla göz ardı edilemez. Hâlâ tarih kitaplarımıza girmeyen yakın tarihimizin darbelerini, birinci elden kaynak değeri taşıyan bir hatırattan okumak elbette bambaşka. Gazeteci yazar Taha Akyol’un önsözünü yazdığı kitap, İleri’nin kendi çizdiği, Yassıada’daki odasından gördüğü manzara resmi ile başlıyor. İnsan unsurunu ön plana çıkararak 1960 darbesini anlatan kitabı yakın tarihe ilgi duyanlar kaçırmamalı!
   <br/>
   <br/>
   <br/>
   Ruhu olan şehirler...
   <br/>
   <br/>
   İnsan Yüzlü Şehirler
   <br/>
   Mustafa Armağan
   <br/>
   Gelenek
   <br/>
   277 sayfa
   <br/>
   0 212 531 41 40
   <br/>
   <br/>
   <br/>
   Mustafa Armağan, kitabının adından da anlaşılacağı gibi şehirlerin ruhu olduğuna inananlardan. “İnsanoğlu bir şehri kurarken fark etmeden şehir de onu kurar.” Şehirdeki her taş, tabiattakinden daha farklı biçimlenir insanoğlunun elinde. Şüphesiz bu gerçekler geleneksel şehirler için geçerli. Las Vegas ya da Chicago gibi gökdelenlerin ve tabelaların şehirleri için değil. Armağan, kitabında Bakü’den futbol manzaralarını, Amerika’daki Türkiye’yi, kutsal şehirlerdeki mistik yaşamları gözler önüne seriyor. Armağan, ‘Kuğunun Son Şarkısı’ adlı diğer kitabında St. Petersburg’da zamanlar ve mekanları kaleme alıyor. Kitap Rusya Federasyonu ile Dostluk Derneği’nden çıkmış. Sekiz bölümden oluşan kitaptaki bölüm başlıklarından bazıları şöyle: ‘Diyaloğun anahtarları’, ‘Bir şehir bize ne söyler?’, ‘Kuzeyin alacakaranlığına dalan Türkler’...
   <br/>
   <br/>
   YAYIN DÜNYASINDAN NOTLAR
   <br/>
   <br/>
   Frankfurt Kitap Fuarı biteli çok oldu ama tartışmalar devam ediyor. Ada Kohen’in Picus Dergisinde çıkan “Günter Grass’la Dans Ettim” yazısı bu tartışmanın odağında oturuyor. Kohen, fuarı sadece kendisinin izlediğini varsaymış olmalı ki hem başlıktaki fiili işlediğini hem de Türk Standı’nda Fethullah Gülen’in yabancı dillere çevrilmiş kitaplarının sergilendiğini belirtip eleştirmiş. E dergisinin son sayısında Yayıncılar Birliği Genel Sekreteri Metin Celal, Ada Kohen’in söylediklerinin ‘hayal ürünü’ olduğunu yazdı. Türk standı, Yayıncılar Birliğince her yayınevinden talep edilen yeni kitaplarla oluşturulmuş, değişik eğilimleri içinde barından bir stand. Doğrusu böyle bir sunumun doğru olmadığını, kitapların dünyaya tanıtılmasında aracı olmayacağını daha önce belirtmiştik. Ancak buradaki tartışma farklı. Metin Celal yazısında Fethullah Gülen’in kitaplarının yer aldığı standın başka bir ülkenin “Hall”inde olduğunu, Türk standında bulunmadığını söylüyor ve bulunsa bile ne mahzuru olabileceğini soruyor. Sahi Ada Kohen, Frankfurt Kitap Fuarı’na gitmiş midir? Yoksa bu kadar açık saptırmayı nasıl yapabilir? İlgililer Metin Celal’in E dergisindeki yazısını görmeli.
   <br/>
   <br/>
   Tarık Buğra’nın bütün kitapları yakın bir zamana kadar Ötüken’den çıkıyordu. Ancak vârislerinin tercihlerinden dolayı bazı kitapları bundan sonra İletişim Yayınları’ndan çıkacak. Küçük Ağa ve Cumhuriyet dönemini konu alan birkaç roman İletişim’de. Ötüken ise kitapların büyük bir bölümünü basmaya devam ediyor. Osmancık, Gençliğim Eyvah, İbişin Rüyası, Yalnızlar, Siyah Kehribar, Yarın Diye Bir Şey Yoktur (Hikayeler), Düşman Kazanma Sanatı (makaleler) Ötüken’den çıkmaya devam eden kitapları.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11032&yorum_id=1), [web.archive.org (arşiv bağlantısı)](http://web.archive.org/web/20040301224406/http://www.aksiyon.com.tr:80/detay.php?id=11032&yorum_id=1)
