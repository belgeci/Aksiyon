# Gelecek kuşaklara da antibiyotik bırakalım!

*Bilinmeyen-yazar 2010.12.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çoğumuz farkında olmasa da her yıl 18 Kasım ‘Avrupa Antibiyotik Farkındalık Günü’ olarak kutlanıyor.
  </font>
 </div>
 <div id="newsText">
  <font class="detail-text">
   <p>
   </p>
   <p class="MsoNormal">
    Tüm dünyaya, gereksiz yere antibiyotik kullanılmaması gerektiği bu vesileyle anlatılmaya çalışılıyor. Zira, son verilere göre, Avrupa ülkelerinde antibiyotiklere dirençli bakterilerin sebep olduğu sağlık sorunlarında ciddi bir artış söz konusu. Tabii ülkemiz de bu sonuçtan muzdarip. Toplum sağlığını tehdit eden bu durumun meydana gelmesinde iki önemli sebep var Türkiye’de: Eczanelerde reçetesiz antibiyotik satılması ve hemen her hastalık için bu ilaçlara başvurulması. Araştırmacılar bir yandan yeni antibiyotikler geliştirirken, bakteriler de kullanılan antibiyotiklere karşı koymak amacıyla direnç mekanizmaları oluşturuyor. Bundan dolayı da hasta bir dahaki sefere daha fazla ve kapsamlı yeni bir antibiyotiğe ihtiyaç duyuyor. Mevcut ilacı düzenli şekilde kullansa da iyileşemiyor ya da hastalık uzun süre devam ediyor. Bu sebeple günümüzde bilinçli ve uygun antibiyotik kullanımı çok önemli. Özellikle de biraz kış biraz son bahar mevsimini yaşadığımız şu günlerde hastalığa yakalanma riskimiz artıyor. Nezle, grip türü hastalıklar çoğalıyor. Ve ne yazık ki, vatandaşların çoğu bu gibi durumlarda hemen antibiyotiklere başvuruyor. Hâlbuki, ciddi bir enfeksiyon bulunmadığı sürece antibiyotik kullanılmaması gerekiyor. Bunun yerine vücudunuza ve direnç mekanizmanıza zarar vermeyecek soğan suyunu tercih edebilirsiniz. Çiğ soğanı rendeleyip suyunu yetişkinler günde üç kez bir yemek kaşığı, bebekler ve çocuklar da günde üç kez bir tatlı kaşığı alabilir. Yaklaşık 1,5-2 gün sonra yaygın eklem ağrılarınız, burun akıntınız, halsizliğiniz geçecek, kendinizi daha iyi hissedeceksiniz.
   </p>
   <p>
    <p class="MsoNormal">
     Antibiyotikler ateş düşürücü değildir
    </p>
    <p class="MsoNormal">
     Ateşi düşürmek amacıyla antibiyotik kullanımı toplumumuzda çok yaygın. Hâlbuki antibiyotiklerin böyle bir özelliği yok. Yaşanan sürece gelince; hastalık, uygun antibiyotikle tedavi edildiğinde rahatsızlığın diğer belirtileriyle birlikte ateş de düşüyor. Bu, hastalığın kaynağı enfeksiyonun ortadan kalkmasıyla alakalı.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-28288-gelecek-kusaklara-da-antibiyotik-birakalim.html), [web.archive.org (arşiv bağlantısı)](http://web.archive.org/web/20130804234709/http://www.aksiyon.com.tr:80/aksiyon/haber-28288-gelecek-kusaklara-da-antibiyotik-birakalim.html)
