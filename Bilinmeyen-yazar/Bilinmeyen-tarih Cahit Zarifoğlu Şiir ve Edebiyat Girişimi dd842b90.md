# Cahit Zarifoğlu Şiir ve Edebiyat Girişimi

*Bilinmeyen-yazar Bilinmeyen-tarih*

<div>
 <p>
  <font>
   Türk şiirinde büyük bir mizaç olarak beliren, döneminin sosyal atmosferi içinde edebiyat ortamının parçalanmış yapısına rağmen ortak kabul ve ilgi gören şair Cahit Zarifoğlu öldüğünde 47 yaşındaydı. (7 Haziran 1987). Aradan geçen 15 yıl, sanatçının eserinin yaygınlık kazandığı, edebiyatımız üzerindeki etkilerininse daha da belirginleştiği bir dönem oldu. Ortaya çıkardığı yeni şiir damarıyla diriliğini uzun zaman koruyacak olan Zarifoğlu artık gönüllü bir girişim grubunun gayretleriyle de ilgi ve dikkat konusu olacak.
   <br/>
   <br/>
   Yetmişe yakın aydın, sanatçı ve akademisyenin, şairin yakın arkadaşı Erdem Bayazıt’ın başkanlığı ve oğlu Ahmet Zarifoğlu’nun katılımıyla görüş alışverişinde bulunduğu toplantılar; bundan böyle Cahit Zarifoğlu Şiir ve Edebiyat Girişimi adı altında devam edecek.
   <br>
    Girişim, Zarifoğlu adı ve sanatı etrafındaki çalışmaları daha sistematik hale getirmek, hakkında edebi ve akademik çevrelerde yeni ve özgün çalışmalar yapılmasını özendirmek, özel yayınlar ve armağan kitaplar hazırlamak, sanatçının Türkçe dışındaki dillerde de tanınmasına katkıda bulunmak ve belli başlı dünya dillerine çevrilmesini hızlandırmak konusunda ilke kararı aldı. Şairin yakın dostları ve ailesinin önerisiyle Cahit Zarifoğlu adına şiir ödülü konmasına karar verildi. Sanat-edebiyat ve düşünce ortamının dayanışmasıyla başlatılan bu gönüllü girişimde, kültür ve yayın dünyasının yakından tanıdığı Rasim Özdenören, Prof. Dr. Nazif Gürdoğan, Prof. Dr. Nabi Avcı, Doç. Dr. İlhan Kutluer, Mustafa Çelik, Mustafa Ruhi Şirin, Ahmet Kot, Ali Kemal Temizer, Kamil Eşfak Berki gibi isimler bulunuyor.
    <br>
     <br/>
     <br/>
    </br>
   </br>
  </font>
 </p>
 <p>
  <font>
   (Bu yazı 63 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1663), [web.archive.org (arşiv bağlantısı)](http://web.archive.org/web/20050301172914/http://www.aksiyon.com.tr:80/yazdir.php?id=1663)
