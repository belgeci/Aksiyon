# Misyonerlik ajitasyonu cinayetleri kışkırtıyor

*Bilinmeyen-yazar 2007.04.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      38 yıllık Emniyet kariyeri çoğunlukla istihbarat alanında geçen ve Emniyet Genel Müdürlüğü İstihbarat Daire Başkanlığı yapan Mustafa Aydın, "Sorumsuz ve yetkisiz ağızlar misyonerlikle ajitasyonu yapıyor." diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070503214131im_/http://www.aksiyon.com.tr/resim/646/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bir süre Emniyet Genel Müdürlüğü İstihbarat Daire başkanlığı yapan, 38 yıllık Emniyet kariyerinden sonra geçtiğimiz günlerde emekli olan Mustafa Aydın, Malatya’da meydana gelen olay ve Türkiye’deki misyonerlik faaliyetlerinin boyutları hakkında Aksiyon’un sorularını cevaplandırdı.
   <br>
    <br>
     -Sizce Malatya’daki olay, Trabzon’da Rahip Santoro’nun ve İstanbul’da Hrant Dink’in öldürülmesi olaylarının bir devamı mı?
     <br/>
     <br/>
     Bir şeyin bağlantısını kurabilmek için öncelikle şunu bilmek lazım. Aralarında organik bir bağı gösteren, bunların tek merkezden manipüle edildiğini gösteren, örgütlü ve organizeli bir yapılanmanın olduğunu ortaya koymak lazım ki, aralarında bir bağ kurulabilsin. Şu ana kadar böyle bir bağ ortaya konmadığına göre bu olayların birbirinin devamı olduğunu ifade etmek teknik olarak mümkün değil. Ancak şöyle bir şey var. Her üç olayda da hedef aynı. Hadiseler üç ayrı Hıristiyanlık mezhebine mensup kişilere yönelmiş, yani ortak nokta Hıristiyanlık. Bu bakımdan bu olaylar arasında hedef açısından benzerlik var sadece.
     <br/>
     <br/>
     -Malatya’daki olaya baktığınızda ne görüyorsunuz?
     <br/>
     <br/>
     Sadece Malatya’daki olayda değil, bu kabil olay ve gelişmelerde görülen bir şey var. Özellikle son yıllarda Türkiye’de misyonerlik faaliyetleri ile ilgili fevkalade hassasiyetlerin geliştiğini görüyoruz. Bu hassasiyeti artıran sebeplerin başında da öyle değerlendiriyorum ki, maksatlı bazı unsurların faaliyetleri sonucu televizyonda, medyada yetkisiz bazı ağızların misyonerlik konusunda gereksiz, abartılı hatta olumsuz maksat içeren açıklamaları var. Bu açıklamalarda örneğin Türkiye’deki kilise evlerinin yüzbinlere ulaştığını ifade ediyorlar. Hıristiyan olanların üç yüz bine ulaştığını söylüyorlar. Bunlar bir televizyon programında sorumsuz ve yetkisiz bir ağız tarafından aynen ifade edildi.
     <br/>
     <br/>
     Halbuki işin gerçeğine baktığınız zaman gerek Diyanet İşleri Başkanlığı açısından olsun, gerekse devletin diğer ilgili ünitelerinin tespitleri olsun, hiçbir zaman bu rakamların doğru olmadığını görüyoruz. Bunların çok fahiş bir şekilde abartıldığını, sonuç itibariyle de belirli kesimlerin bu abartılar karşısında ajite edildiğini, dolayısıyla buradan kaynaklanan bir manipülasyonun yaşandığını görüyoruz. Kaldı ki, bu kilise evleri konusunda hukukî düzenlemelerimize baktığımızda cezai müeyyide veya soruşturma gerektiren bir hüküm yok.
     <br/>
     <br/>
     -Ama örneğin Saadet Partisi Genel Başkanı Recai Kutan bir konuşmasında Malatya’da 32, Eskişehir’de 34 ev kilise olduğunu ve bu bilgiyi Diyanet İşleri Başkanlığı’ndan aldığını belirtmiş.
     <br/>
     <br/>
     Onu bilemem; ama Türkiye’deki kilise evlerin toplam sayısının 200-300 civarında olduğunu değerlendiriyorum.
     <br/>
     <br/>
     -Bir başka parti genel başkanı 2006’daki bir konuşmasında 3,5 yıl içinde Türkiye’de 40 bin kilise ev açıldığını belirtmiş.
     <br/>
     <br/>
     Benim bilgilerim içerisinde böyle bir rakam yok. Bu bilginin kaynağını sormak lazım.
     <br/>
     <br/>
     -Siz Sakarya Emniyet Müdürlüğü de yaptınız. Örneğin 1999 depreminden sonra deprem yardımı için gelen bazı yabancı kuruluşlar oldu. Bunların içinde bazı misyoner teşkilatları da olduğu, hatta bazı Sakaryalı vatandaşlarımızın Hıristiyan oldukları iddia edildi.
     <br/>
     <br/>
     Depremden sonra bir takım yabancı kuruluşların faaliyetleri oldu. Bu yardımların en yoğunu Sakarya’ya idi. Bu yardımların bir kısmının kökeni Vatikan’dı. Bunların Sakarya’da yoğun bir misyonerlik faaliyeti yaptıkları iddia edildi. Birimlerime ciddi araştırma yaptırdım. Hiçbir şeye rastlamadık. Varoşlarda oturan bir karı kocanın para karşılığı Hıristiyan olduğu iddia edildi. Onu dahi teyid edemedik. Hiç şüphe yok ki, ülkemizde milli güvenliğimizi tehdit edecek, milli bütünlüğümüzü bozacak ve insanları inançlarından dolayı kamplaştırarak birbirlerine düşman haline getirecek unsurlara karşı tavizsiz bir takip ve mücadele içinde olmamız gerekir. Ancak, inanç ve fikir hürriyeti hassas bir konudur. Yine dinler arası hoşgörü de aynı hassasiyete sahip önemli bir konudur. Burada belirli bir konuyu mecrasından çıkarıp, abartıp, hedefleştirirseniz o zaman olay, hatta olaylar zinciri kaçınılmaz hale gelir. Hem bütün vatandaşlarımızın hem de görevlilerin bu konuda çok duyarlı ve gerçekçi olması lazımdır.
     <br/>
     <br/>
     -Malatya’daki olayın planlı bir eylem olma ihtimali hiç mi yok?
     <br/>
     <br/>
     Bunu soruşturma unsurları bilebilir. Benim bunu bilebilme ihtimalim yok. Ani bir tahrik ve ajitasyonla, dört beş öğrencinin bir eylemi olabilir. Bir organizasyon da olabilir. Spesifik olarak Malatya’daki olayın nasıl yönlendirildiğini bilebilme imkanım yok. Ama Türkiye’nin içinde bulunduğu hassas durum nedeniyle eylemi yapan o çocukları manipüle eden birileri olabilir. Bu ihtimal dâhilinde. Türkiye’nin huzurunu kaçırmaya dönük bir manipülasyon olabilir.
     <br/>
     <br/>
     -Eski MİT mensubu Mahir Kaynak şöyle diyor: “Malatya olayı, Rahip Santoro ve Hrant Dink suikastları gibi planlı. Olay hem cumhurbaşkanlığı seçim sürecini hem de Türkiye Avrupa Birliği ilişkilerini etkileyebilir. Türkiye’nin Hıristiyanlık karşıtı bir çizgide olduğu ve Avrupa ile bütünleşemeyeceği imajı oluşturuluyor.” Ne diyorsunuz?
     <br/>
     <br/>
     Mahir Kaynak’ın değerlendirmesi tamamen kendisine ait. Meydana gelen bu birkaç olayın arkasında Türkiye’nin olduğunu düşünmek haksızlıktır. Bu olaylar sebebiyle Türkiye’nin bütünüyle Hıristiyanlığın karşısında bir çizgide olduğunu düşünmek fevkalade yanlıştır. Avrupa Birliği böyle kısır bir değerlendirmeyle hareket edecekse, yapılacak bir şey yok. Bu bakımdan bu olayların Türkiye’nin dışarıdaki imajını olumsuz etkileyeceği konusunda ben Mahir Kaynak gibi karamsar değilim. Türkiye Cumhuriyeti devletinin yapısı da, çizgisi de son derece nettir.
     <br/>
     <br/>
     -Türkiye’de galiba ilk defa insanlar boğazları kesilmek suretiyle öldürüldü. Ne diyorsunuz?
     <br/>
     <br/>
     Evet, son derece şaşırtıcı, pek alışılmış bir eylem tipi değil.
     <br/>
     <br/>
     -Misyonerlik faaliyetleri yoğunluk itibariyle en fazla İstanbul’da olduğu öne sürülür. Böyle bir eylem neden İstanbul’da değil de Malatya’da gerçekleştirildi?
     <br/>
     <br/>
     Türkiye’nin en büyük kenti İstanbul olduğu için bütün olaylar açısından yoğunluk daima İstanbul’dadır. Ama bu, aynı olayın bir başka kentte olmayacağı anlamına gelmez. Bu tip olaylar hemen her bölgemizde olabilir.
     <br/>
     <br/>
     <br/>
     <b>
      BU CİNAYET BİR PROVOKASYON
     </b>
     <br/>
     <br/>
     <b>
      Süleyman Sarıbaş (ANAP Malatya Milletvekili):
     </b>
     <br/>
     <br/>
     İnsanlar bu havaya, bu iklime, provokasyona nasıl açık hale geldi? Dink cinayetinden sonra gensoru verdik. Beş kişi İncil dağıtan kitapevini basmış meselesi değil bu. Failler bulunuyor. Ama sonuç yok. İklim oluşmuşsa başka tetikçiler de bulunur. Olayın Malatya ile Malatyalılık ile alakası yok. Bu olaylar bir takım merkezler tarafından belli üsler seçilerek, Türkiye’nin dış dünyadaki menfaatlerini zedelemek için organize edilmiş hareketler. Tesadüf değil. Ancak bir başka insanın boğazını kesen ruh hali, bakış açısı tüyler ürpertiyor. Bunu organize suç örgütleri, psikopatlar yapar. Kutuplaşmış iklimin düzeltilmesi lazım.
     <br/>
     <br/>
     <b>
      Ahmet Münir Erkal (AK Parti Malatya Milletvekili):
     </b>
     <br/>
     <br/>
     Malatya’nın genel dokusu ve karakteriyle asla bir araya gelmeyecek bir olay bu. Farklılıklara rağmen, birlikte yaşayabilen bir Malatya karakteri var çünkü. Cinayeti Malatya’ya mal etmemek lazım. Türkiye iki önemli seçime giderken yaşanmış bir cinayet olduğunu da gözden kaçırmamak gerek; cumhurbaşkanlığı ve genel seçim. Bu cinayet bir provokasyon. Cinayetin birden fazla mesajı var. İlki hükümetin ve siyasetin alanını daraltma girişimi. İkincisi ölenlerin Hıristiyan ve yabancı uyruklu bir kişi olması uluslararası boyut kazandırıyor. İdeolojik altyapısı yok bunun. Bunlar ruh hastası. Hrant Dink, Danıştay saldırısı, Santaro cinayeti ve buna baktığımızda; arka planını sakin gözle incelediğimizde buram buram provokasyon kokuyor.
     <br/>
     <br/>
     <b>
      Doç. Dr. İhsan Bal (Uluslararası Stratejik Araştırmalar Merkezi):
     </b>
     <br/>
     <br/>
     Türkiye’de son yıllarda hızlı bir şekilde içe dönük hırçınlaşmanın arttığına şahit olmaktayız. Bu artışı sağlayan çeşitli yurt içi ve dışı gelişmeler de söz konusu. Bu sürecin aktörleri; düşman paranoyasına kapılan marazi ruh halinde öldürme güdüsüyle sokaklara doluşan gençler ürettiklerinin farkındalar mı bilinmez, ancak yaşanan cinayetler serisi artık bu insanların kafasına dank etmelidir. Bu gidişatın temel belirleyicisi ise, gerilim stratejisi üzerinden kavga ve boğuşma ruh halinin tekrar ülkeyi esir almasıdır. Bu gidişatın varacağı durak yeni cinayetlerdir. Zira cinayetler prim yapmaktadır. İstenilen sonuçlara ulaşılmaktadır. Tetikçiler kahraman olmaktadır, ülkede kargaşa artmaktadır ve Türkiye uluslararası düzeyde sıkışmaktadır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27272), [web.archive.org (arşiv bağlantısı)](http://web.archive.org/web/20070503214131/http://www.aksiyon.com.tr:80/detay.php?id=27272)
