# Dünya bıtıyor alternatıfı de yok

*Bilinmeyen-yazar Bilinmeyen-tarih*

<div>
 <p>
  <font>
   Dünya Çevre Zirvesi için hazırlanan BM raporunda, alarm verici ifadeler var: Kaynaklar tehlikede, kuraklık başladı, açlık kapıda, ormanlar yok oluyor, hava kirliliğinden yılda 3 milyon kişi ölüyor.
   <br/>
   <br/>
   Güney Afrika’nın Johannesburg kentinde 26 Ağustos-4 Eylül arasında toplanacak Dünya Çevre Zirvesi’ne sunulmak üzere BM tarafından hazırlanan raporda, kalkınma tarzı değiştirilmediği takdirde, dünyanın ve kaynakların yok olmaya doğru gittiğine dikkat çekiliyor. Zirveye katılacak 100’ün üzerinde dünya liderine sunulacak raporda, dünyanın geleceğinin tehdit altında olduğu belirtiliyor. BM Ekonomik ve Sosyal İşler Dairesi Dünya Sürdürülebilir Kalkınma Zirvesi Genel Sekreteri Nitin Desai, “Bugün uygulanan ayrım gözetmeyen kalkınma tarzını değiştirmediğimiz takdirde, uzun vadede tüm dünyamızı ve üzerinde yaşayanları tehlikeye atmış olacağız” dedi. BM raporunda “alarm verici” konular şöyle sıralanıyor:
   <br>
    <br>
     1- Dünya nüfusunun yüzde 40’ı su sıkıntısı içinde yaşıyor. Su sıkıntısı çekenlerin sayısı, nüfusun yüzde 16’sı olan 1 milyarı aşıyor. Bu sayı 2025 yılında 3.5 milyara çıkacak. Diğer bir deyişle, dünya nüfusunun yarısından fazlası su sıkıntısıyla karşılaşacak. Bunda su tüketiminin, nüfus artışının 3 katına ulaşması da rol oynuyor. Su sıkıntısı, özellikle Kuzey Afrika ve Batı Asya’yı etkileyecek.
     <br>
      <br>
       2- Küresel ısınma sonucu tüm dünyada deniz seviyeleri yükseliyor.
       <br>
        <br>
         3- Çok sayıda hayvan ve bitki türü yok olma tehlikesiyle karşı karşıya. Bunların başında, insanoğlunun en yakın akrabası olan primatlar (maymunlar) geliyor.
         <br/>
         <br/>
         4- Dünya ormanlarının yüzde 2.4’ü 1990’lı yıllarda tahrip edildi. Yok olan orman alanı Venezüella’nın yüzölçümüne eşit.
         <br/>
         <br/>
         5- Hava kirliliği yüzünden her yıl 3 milyon insan ölüyor.
         <br/>
         <br/>
         6- Çevre sorunlarının ortaya çıkardığı hastalıklardan ölümler, özellikle kalkınan ülkelerde artıyor. Her yıl kirli suların taşıdığı mikroplar yüzünden 2.2 milyon insanın öldüğü BM tarafından belirlendi.
         <br/>
         <br/>
         7- Petrol, kömür gibi fosil kökenli yakıt kullanımı ve karbon gazı üretimi 1990’lı yıllar boyunca artış gösterdi. Bunun sonucu olarak, Asya ve Afrika’nın bazı bölgelerinde kuraklık başladı.
         <br/>
         <br/>
         8- Dünya nüfusu arttıkça, gıda maddesine talep de artıyor. İnsanların aldıkları günlük kalori miktarı az gelişmiş ülkelerde 2 bin 100 kaloriden 2 bin 700 kaloriye, sanayileşmiş ülkelerde ise 3 bin kaloriden 3 bin 400 kaloriye çıktı. Oysa gıda üretimi, özellikle kalkınan ülkelerde düşme eğilimine girmiş bulunuyor. Bu, uzun vadede dünyada gıda sıkıntısı başlamasına yol açacak bir tehdit oluşturuyor.
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 10 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11807), [web.archive.org (arşiv bağlantısı)](http://web.archive.org/web/20050227214132/http://www.aksiyon.com.tr:80/yazdir.php?id=11807)
