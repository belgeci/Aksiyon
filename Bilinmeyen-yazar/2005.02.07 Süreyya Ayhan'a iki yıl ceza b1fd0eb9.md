# Süreyya Ayhan’a iki yıl ceza

*Bilinmeyen-yazar 2005.02.07*

<div>
 <p>
  <font>
   Gençlik ve Spor Genel Müdürlüğü (GSGM) Merkez Ceza Kurulu, Atina Olimpiyatları öncesinde Uluslararası Doping Merkezi (WADA) yetkililerine idrar testi sırasında zorluk çıkardığı ve
   <br/>
   <br/>
   hatalı örnek verdiği iddialarıyla suçlanan milli atlet Süreyya Ayhan Kop’u, 2 yıl müsabakalardan men etti. Milli atlet, karar sonrası duruşma salonunda gözyaşı dökerken, antrenörü ve eşi Yücel Kop böyle bir ceza beklemediklerini ifade ederek itiraz hakkını kullanacaklarını söyledi. Ceza, Uluslararası Atletizm Federasyonları Birliği’nin atletimiz hakkındaki tedbir kararını Türkiye Atletizm Federasyonu’na bildirdiği 1 Ekim 2004 tarihinden itibaren geçerli olacak. Avrupa Şampiyonu ve Dünya ikincisi Kop bu yıl Finlandiya’da yapılacak Dünya Atletizm Şampiyonası’na katılamayacak. Gençlik ve Spor Genel Müdürü Mehmet Atalay, cezaya üzüldüğünü belirterek, başarılı atletin Pekin Olimpiyatları’nda altın madalya alacağına inandığını söyledi.
   <br/>
   <br/>
  </font>
 </p>
 <p>
  <font>
   (Bu yazı 604 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19513), [web.archive.org (arşiv bağlantısı)](http://web.archive.org/web/20051102154210/http://aksiyon.com.tr:80/yazdir.php?id=19513)
