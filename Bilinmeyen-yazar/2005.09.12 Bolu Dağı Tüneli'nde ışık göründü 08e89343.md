# Bolu Dağı Tüneli’nde ışık göründü

*Bilinmeyen-yazar 2005.09.12*

<div>
 <p>
  <font>
   Bolu Dağı Tüneli’nde ışık göründü. 1993 yılında yapımına başlanılan tünelin kazı çalışmaları sonan erdi. Başbakan Recep Tayyip Erdoğan, bizzat kullandığı iş makinesiyle sembolik manadaki son kazmayı vurdu.
   <br/>
   <br/>
   Ankara-İstanbul arasındaki karayolu ulaşımını 3,5 saate indirecek 27,1 km’lik Bolu Dağı geçiş projesinin en önemli ayağını oluşturan 3 km uzunluğundaki tünelin 2006’nın sonlarına doğru hizmete girmesi öngörülüyor. Toplam masrafın 890, tünel payının ise 300 milyon doları bulacağı tahmin ediliyor. Proje için şimdiye kadar harcanan 664 milyon doların 242 milyon doları tünele sarfedildi. Erdoğan, Bolu Elmalık girişinde düzenlenen törende, 17 Ağustos 1999 depreminden sonra ‘burada limon, patates depolayalım’ dendiğini hatırlatarak, iktidara gelmeleriyle birlikte kazı çalışmalarına hız verdiklerini söyledi.
   <br>
    <br>
     Kazı çalışmaları bitti ama tünelin depremden olumsuz etkileneceğine dair iddialar sürüyor. Van 100’üncü Yıl Üniversitesi Ulaşım Ulusal Çalışma Grubu Başkanı Prof. Dr. İlyas Yılmazer, tünelin 20 yıl içinde meydana gelecek muhtemel bir depremde yıkılacağını iddia etti. Yılmazer’e göre Bolu Dağı üzerinde Kuzey Anadolu Fayı’nın oluşturduğu 500 metre çapındaki çukurun yükü deprem sırasında 30 kat artacak ve tünel bu yüke dayanamayacak. Tünelin açılmasını cinayetle eş tutan Yılmazer, iddialarını içeren bir raporu geçtiğimiz mayıs ayında Karayolları Genel Müdürlüğü’ne ulaştırdığını söylüyor.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 373 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22492), [web.archive.org (arşiv bağlantısı)](http://web.archive.org/web/20051227220741/http://www.aksiyon.com.tr:80/yazdir.php?id=22492)
