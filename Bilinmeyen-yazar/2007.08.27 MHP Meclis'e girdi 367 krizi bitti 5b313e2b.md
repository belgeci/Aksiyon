# MHP Meclis'e girdi 367 krizi bitti

*Bilinmeyen-yazar 2007.08.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni parlamento, 11. cumhurbaşkanını seçmek için iki kez toplandı. Pazartesi günkü birinci tur oylamada daha önce CHP'nin Meclis'i terk etmesiyle krize sebep olan toplantı yeter sayısı 367'ye, MHP'nin katılımıyla ulaşıldı. Ardından oylamaya geçildi.
  </font>
 </div>
 <div id="newsText">
  <font class="detail-text">
   Oylama sonunda MHP'nin adayı Sabahattin Çakmakoğlu 70, DSP'nin adayı Eskişehir Milletvekili Tayfun İçli 13 oy alırken, AKP'nin adayı Abdullah Gül 341'de kaldı. Gül 367 oya ulaşamadığı için ikinci tur oylaması Cuma günü yapıldı. CHP yine seçimlere katılmadı. Hatta partinin genel başkanı Deniz Baykal, oylama yapılırken eski milletvekili Vedat Yücesan'ın oğlunun düğününde bulunuyordu. Genel Kurul'da yapılan ikinci tur oylamanın ardından bu kez Gül 337 oyda kalırken, Çakmakoğlu 71, İçli 14 oy aldı.  Abdullah Gül, gazetecilerin oyların düşüş nedenini sorması üzerine "Salı gününü bekleyin" cevabını verdi. 28 Ağustos Salı günü 3. tur oylama için toplanılacak. Bu turda TBMM'deki sandalye sayısının salt çoğunluğu olan 276 milletvekilinin desteğini alan aday, cumhurbaşkanı seçilmiş olacak. Gül'ün bu turda seçilmesine kesin gözüyle bakılıyor.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-17355-11-mhp-meclise-girdi-367-krizi-bitti.html), [web.archive.org (arşiv bağlantısı)](http://web.archive.org/web/20130715022909/http://www.aksiyon.com.tr:80/aksiyon/haber-17355-11-mhp-meclise-girdi-367-krizi-bitti.html)
