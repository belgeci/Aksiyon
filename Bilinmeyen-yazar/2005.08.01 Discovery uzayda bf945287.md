# Discovery uzayda

*Bilinmeyen-yazar 2005.08.01*

<div>
 <p>
  <font>
   Amerikan Uzay ve Havacılık Dairesi (NASA), Discovery isimli mekiği uzaya fırlattı. İçinde Eileen Collins yönetiminde 7 astronot bulunan mekik, Uluslararası Uzay  İstasyonu (UUİ) ile kenetlenmeyi başardı.
   <br/>
   <br/>
   Florida’daki Cape Canaveral’den fırlatılan mekiğin dünya dışındaki misafirliğinin 12 gün sürmesi, yani 7 Ağustos’ta geri dönmesi planlandı. ABD’nin bundan önce Endeavour isimli uzay aracı 2,5 yıl önce UUİ ile kenetlenmişti. Discovery’deki 7 astronotu, UUİ’de bulunan Amerikalı John Phillips ile Rus kozmonot Sergi Krikalev karşıladı. Fırlatma işlemi 26 Temmuz günü gerçekleştirilen Discovery’nin dış tankından da izolasyon parçalarının kopması, NASA yetkililerini endişeye sevk etti. Benzer bir parça Columbia mekiği fırlatılırken kopmuş ve mekiğin kanadında hasar meydana getirmişti. Bu hasar sebebiyle Columbia, Şubat 2003’te dünyaya geri dönerken atmosfere sırada infilak etmiş ve içindeki 7 astronot parçalanarak ölmüştü. Amerika bu korkunç kaza yüzünden uzaya mekik göndermeye ara vermişti. NASA Uzay Mekikleri Programı Yöneticisi Bill Parsons, problemin nereden kaynaklandığının uzun bir süre sonra ortaya çıkarılabileceğini belirterek, “Problemi çözene kadar yeni bir uçuş olmayacak.” dedi.
   <br/>
   <br/>
  </font>
 </p>
 <p>
  <font>
   (Bu yazı 346 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=22267), [web.archive.org (arşiv bağlantısı)](http://web.archive.org/web/20051220005623/http://aksiyon.com.tr:80/yazdir.php?id=22267)
