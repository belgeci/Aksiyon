# F-35’te kafalar karışık

*Bilinmeyen-yazar 2012.01.09*

<font class="agenda2NewsSpot">
 Savunma Sanayii İcra Komitesi’nin 16 milyar dolarlık F-35 projesine devam kararı ‘sürpriz’ etkisi uyandırdı.
</font>
<font class="newsDetail">
 <p>
  Uçak siparişini İngiltere 140’tan 60-70’e, İtalya ise 131’den 100’e düşürür; Hollanda, Danimarka, Kanada ve diğer ilgili ülkeler nihai adımlarını tehir ederken Türkiye niçin projede herhangi bir değişikliğe gitmemişti? Başbakan Recep Tayyip Erdoğan, Millî Savunma Bakanı İsmet Yılmaz ve Genelkurmay Başkanı Orgeneral Necdet Özel’in hazır bulunduğu toplantıda ortaya -ilk etapta iki F-35A savaş uçağı ısmarlanması yönünde- irade konulması; ‘uçuş kodları’ gerekçeli önceki ertelemeleri havada mı bırakıyordu? F-35 yazılımları tamamıyla ABD’nin elinden çıkıyor. Ankara, kodlar verilmeden uçaklarda tam manasıyla hâkimiyet sağlanamayacağı düşüncesiyle olayı rölantide tutuyordu. Halkıydı da. Muhtemel elektronik harpte eller ve kollar bağlanabilirdi. Proje; maliyet, bitiş süresi ve yazılım açılarından sorunlu. Üstelik 2023’e dek prototipinin üretilmesi hedeflenen millî uçak projesine de kaynak gerekiyordu. Evet, Türk Silahlı Kuvvetleri’nin yeni nesil savaş uçağı ihtiyacı karşılanmalıydı ama şüphe yüklü sorulardan arındırılarak. Komite, Emniyet Genel Müdürlüğü’nün 15 helikopter ihalesini de sonuçlandırdı bu arada. İtalyan AgustaWestland ile Fransız-Alman ortaklığı Eurocopter yarışıyordu ancak iş Amerikan Bell firmasında kaldı.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31493-f-35te-kafalar-karisik.html), [web.archive.org (arşiv bağlantısı)](http://web.archive.org/web/20120121043457/http://www.aksiyon.com.tr:80/aksiyon/haber-31493-f-35te-kafalar-karisik.html)
