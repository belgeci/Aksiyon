# Üç güzel kitap

*Bilinmeyen-yazar 1995.11.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Amin Maalouf ile Türk okurunun tanışması 1993 yılının bahar aylarına rastlar.  Yapı Kredi Yayınları arasında yazarın önce  "Afrikalı Leo" isimli kitabı yayınlanır. Bunu "Semerkant" ve "Tanios Kayası" isimli romanları takip eder. Yazar, her üç kitabında da engin tarih bilgisini kullanır.
  </font>
 </div>
 <div id="newsText">
  <font class="detail-text">
   Çevirenlerin deyimiyle "tarihle/tarihten olağanüstü bir halı dokur." 1949 Lübnan doğumlu yazar, ekonomi ve toplumbilim okur. 1976'da Paris'e yerleşen Maalouf o günden bu güne kitaplarını yazmakla meşguldür.
   <br/>
   <br/>
   "Afrikalı Leo" isimli eseri yayınlandığında büyük bir başarı kazanır. Yazarın bu eseri roman klasikleri arasında anılmaktadır. "Bir berberin sünnet ettiği, bir papanın vaftiz ettiği" Hasan ibn Muhammed elVezzan ezZeyyati isimli bir Endülüslü muhacirin ilginç yaşamöyküsü etrafında örgülenen roman dönemin çok güzel ve detaylı işlenmesiyle adeta bir belgesele dönüşür. Şiiriyetini hiç bir yerde kaybetmeyen üslubuyla yazar, okuyucuyu 16. yüzyılın büyülü atmosferine taşır.
   <br/>
   <br/>
   1072 yılında başlayan ve 1912'de biten iç içe iki öyküyü dillendirir "Semerkant" romanında Amin Maalouf. Yayınevi romanı şu sözcüklerle tanıtır: Bir elyazmasının yazılışının ve yüzlerce yıl sonra okunurken onun ve Iran'ın tarihinin de okunuşunun öyküsü ve tarihi... Semerkant'ta roman Ömer Hayyam'ın Rubaiyat'ı çevresinde örgülenir.
   <br/>
   <br/>
   Yapı Kredi Yayınları'nın yayınladığı Maalouf'un son romanı ise "Tanios Kayası". Bu romanında yakın coğrafyamızdan bir öykü getirir önümüze yazar. Mehmet Ali Paşa'nın yaşadığı yılların Lübnan'ında Ortodoks bir çocuğun çevresinde gelişen olaylar anlatılır. Kitap bir serüven ve sadakat romanı olarak tanımlanabilir. Bize göre Amin Maalouf, Türk okuyucusu tarafından yeni keşfedilen yakın bir coğrafyadan, bize ait bir ses, bir soluk.
   <br/>
   <br/>
   (Afrikalı Leo  Semerkant  Tanios Kayası / Yapı Kredi Yayınları / 337  249  217 sayfa / Tel.: 0 212 293 08 24)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-138-uc-guzel-kitap.html), [web.archive.org (arşiv bağlantısı)](http://web.archive.org/web/20140111012505/http://www.aksiyon.com.tr:80/aksiyon/haber-138-uc-guzel-kitap.html)
