# Generalden rektör olur mu?

*Bilinmeyen-yazar Bilinmeyen-tarih*

<div>
 <p>
  <font>
   Ankara’daki Gülhane Askeri Tıp Akademisi’nin eski komutanı emekli tümgeneral Ömer Şarlak’ın anıları iki açıdan önemli. Birincisi, Tümgeneral Şarlak’ın Ankara’da cumhurbaşkanı ve Genelkurmay başkanı başta olmak üzere üst düzey devlet protokolündeki kişilerin sağlıklarından sorumlu olması sebebiyle onların etrafında olup bitenlere tanıklık yapmış olması.
   <br/>
   <br/>
   İkincisi, GATA’dan emekli olduktan sonra ilerlemiş yaşına rağmen İnönü Üniversitesi’ne rektör tayin edilmesi sebebiyle Malatya’da geçirdiği olaylarla dolu dört yıl. Şarlak yazmasaydı, eski YÖK Başkanı Kemal Gürüz’ün nasıl seçildiği belki de gün yüzüne çıkmayacaktı. Bir gün Şarlak’ın yanında YÖK Başkanı İhsan Doğramacı, Profesör Gürüz’ü arayarak, “Seni YÖK üyesi yaptım.” demiş. Gürüz’ün önü Doğramacı’nın işte bu lütfuyla açılmış, sonra Demirel tarafından YÖK başkanı yapılmış. Gürüz örneğinde olduğu gibi, Türkiye’de üst düzey bürokrat tayinlerinin nasıl objektiflikten uzak işlediğini, Şarlak’tan sonra GATA komutanlığına yapılan atamada da görmek mümkün. En kıdemli iki komutan dururken, görev üçüncü sıradaki kişiye verilmiş. Şarlak’ın kitabının bir önemi daha var. Bir yandan sekizinci cumhurbaşkanı Turgut Özal’a olan hayranlığını zaman zaman dile getiren Şarlak’ın, Malatya’daki rektörlük yıllarında, oldukça baskıcı bir anlayışla üniversiteyi yönetmesi ve türbanlı öğrencilere yaptığı muameleyi çağdaş bir yaklaşım olarak yansıtması. Vefat eden Turgut Özal’ın GATA’daki cenaze töreninde kardeşi Korkut Özal’ın okuduğu duaları, “O güne kadar hiçbir yerde duymamıştım.” diye yansıtan Şarlak’ın, Malatya’da sergilediği tutumlardan sonra halkla arasında oluşan uçurumu anlatırken; “Üniversiteyi tanıtmak için otobüs turları yaptık, ama her seferinde ancak birkaç kişi gelirdi.” demesi de, onun hayatında yaşadığı büyük çelişkilerin ve halka olan uzaklığının birer örneği. Şarlak’ın anıları, üniversitenin neden kışla gibi yönetilemeyeceğini göstemesi açısından önemli.
   <br>
    <br>
     Kışladan Kampüse, Ömer Şarlak, Alfa, 553 sayfa, 0 212 674 97 23
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 799 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19328), [web.archive.org (arşiv bağlantısı)](http://web.archive.org/web/20050216182527/http://www.aksiyon.com.tr:80/yazdir.php?id=19328)
