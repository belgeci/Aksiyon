# Amerika Ortadoğu'da yeniden ateşlenen fitil

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040703201031im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040703201031im_/http://www.aksiyon.com.tr/resim/489/16.jpg" vspace="5"/>
  </p>
 </font>
 <font class="content">
  İsrail Başbakanı Ariel Şaron, geçen hafta ABD’yi ziyaret etti. Gezi sırasında ABD Başkanı George Bush, 1991 yılında baba Bush döneminde başlayan Ortadoğu politikasını terk ederek, İsrail’in Batı Şeria’da bazı bölgelerde işgalini onayladı, Filistinli mültecilerin İsrail’e dönmesini de reddetti.
 </font>
 <p>
  <font class="content">
   ABD’nin, Şaron’un Batı Şeria ve Gazze’deki askerlerini çekmeye karşılık buradaki yerleşim birimlerine Musevileri yerleştirme planını kabul etmesinin altında, kasımdaki başkanlık seçiminde Yahudi oylarını garantileme çabasının yattığı iddia ediliyor. Ancak, iç politikada bir kazanım anlamına gelebilecek bu hamlenin Ortadoğu’da yeni patlamalara ve çatışmalara sebep olması kuvvetle muhtemel.
   <br>
    <br/>
    Şaron, askerlerini Gazze’nin tamamı ile Batı Şeria’nın bir bölümünden tek taraflı çekmeyi planlıyor. Ancak, Musevi yerleşim birimleri olan Kudüs yakınlarındaki Maaleh Adumim ve Givat Zeev, Kudüs’ün güneyindeki Etzion, Batı Şeria’daki Ariel ve Kiryat Arba ile, El Halil’deki Musevi yerleşim birimlerini ise elinde tutmayı amaçlıyor. Şaron Filistin topraklarındaki askerlerini çekmeyi öngörürken, halen ‘Musevi yerleşim birimi’ olarak adlandırdığı şehirleri İsrail’e bağlayacak. Bu planla İsrail, Filistin topraklarının bir bölümünü kendine bağlayıp yüzölçümünü artıracak. Böylece İsrail, 1967 yılından beri işgal altında tuttuğu Gazze ve Batı Şeria sınırlarını kendi belirleyebilecek. Filistinliler, İsrail’in 1967 öncesindeki sınırlarına çekilmesini istiyor, Batı Şeria, Gazze ve Kudüs’ün bir bölümünde devlet kurmayı arzu ediyor; ayrıca, 1948’den beri mülteci olan Filistinlilerin İsrail’e dönme haklarının iade edilmesini bekliyor.
    <br/>
    <br/>
    Filistin lideri Yaser Arafat, ‘İsrail, işgal topraklarının tümünden çekilmedikçe barış sağlanamaz. Bizim kaderimiz, topraklarımızı, kutsal mekanlarımızı, özgürlüğümüzü ve mültecilerin dönüş hakkını savunmaktır’ dedi. Birleşmiş Milletler Genel Sekreteri Kofi Annan da, Birleşmiş Milletler kararları temel alınmadan, Ortadoğu ile ilgili yeni anlaşmalar yapılamayacağını söyledi ve ABD’yi eleştirdi. AB de, 1967 öncesindeki sınırların ihlalinin, ancak Filistin ile İsrail’in anlaşmasıyla mümkün olabileceğini, aksinin asla kabul edilmeyeceğini açıkladı.
    <br/>
    <br/>
    Şimdiye kadar alınan BM kararlarına göre, İsrail’in, 1967 yılında işgal ettiği Gazze ve Batı Şeria’daki topraklardan geri çekilmesi gerekiyor. Beyaz Saray da bu kararlara destek veriyordu. Baba Bush’un 1991 yılında Madrid Ortadoğu Konferansı’nda başlamasına tam destek verdiği süreç, İsrail’in bölgede 1967 savaşından önceki sınırlarına çekilmesini öngörüyordu. Bush, bu politikadan aniden çark ederek, Yol Haritası’nı yırttı ve Batı Şeria’da kısmi bir İsrail işgalini tek yanlı kabul etti. Bush, ‘Şimdi böyle bir devletin kurulması için harekete geçmek sorumlu Filistinlilere, Avrupalılara ve BM’ye düşüyor’ diyerek, BM kararlarını da görmezden geldi.
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11371&yorum_id=1), [web.archive.org (arşiv bağlantısı)](http://web.archive.org/web/20040703201031/http://www.aksiyon.com.tr:80/detay.php?id=11371&yorum_id=1)
