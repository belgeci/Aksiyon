# Tükiye'ye yangınla gelen mesaj

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20041015142840im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041015142840im_/http://www.aksiyon.com.tr/resim/455/10.jpg" vspace="5"/>
  </p>
 </font>
 <font class="content">
  Irak bir yandan BM merkezine yapılan saldırı ile sarsılırken, bir yandan da Kerkük-Yumurtalık Petrol Boru Hattı’nda çıkan ve günlerdir süren yangınla uğraşıyor. Yangını söndürmeye çalışan ABD 101. Hava Tümeni mühendisleri, boru hattındaki yangının en erken on günde kontrol altına alınabileceğini söylüyorlar. Türkiye’ye petrol ihracının başlamasının hemen ardından düzenlenen sabotajla başlayan yangınların maliyeti günlük 7 milyon doları buluyor .
 </font>
 <p>
  <font class="content">
   ‘İmar’ 4 bin 176’ncı dosya
   <br/>
   <br/>
   Türkiye kamuoyu Uzanlar operasyonunu nefeslerini tutmuş izlerken, ortaya çıkan bilgi ve belgeler filmleri aratmayacak cinsten. Öyle ki görünürdeki işi bankacılık yapmak olan bir aile her türlü kanunsuzluğa bulaşmış. Ancak şimdi cevabı aranan soru bundan sonra ne olacağı. Çünkü daha önce de defalarca banka batmasına şahit olundu; ancak hukuk hiç birinde işlemedi. İdari kararlarla sorunların çözümüne çalışılıyor; fakat sorunlar daha çapraşık hale geliyor. İdari kararlarla suçluyu-suçsuzu belirlemek imkansız gibi. Konunun uzmanlarından Güngör Uras, “Bugüne kadar banka batırdığı, hortumladığı için mahkûm olan, varını yoğunu kaybeden, sürünen var mı? O zaman halk arasında sık söylenen, ‘Yemeyen domuz... Yapanın yanına kâr kalıyor’ sözüne inanası geliyor insanın” şeklinde konuşuyor. Güngör Uras’ın özetlediği tablo aslında çok trajikomik. Çünkü Türkiye’de konunun uzmanı hakimler, mahkemeler yok. Öyle ki cinayet ve kaçakçılık davalarına bakan Ağır Ceza hakimi aynı zamanda Egebank davasına da bakıyor. BDDK ve emniyet güçleri ne bulursa çuvala doldurarak mahkemeye yolluyor. Tam 53 klasör. Hakim son aylarda değişen kanunları da izleyecek, sonra 53 klasörün içindeki kağıtlara bakacak. Ama aynı zamanda diğer uyuşturucu, kaçakçılık davalarını da bitirecek. Tabii böyle olunca da adaletin tecelli etmesi mümkün olmuyor. Batan bankaların hortumcularının davaları ihtisas isteyen davalar. Mayıs 2001’de İstanbul 1. Ticaret Mahkemesi bu ticari davalara bakmakla görevlendirildi. Bu mahkemenin bir başkanı ve iki üyesi var. Söz konusu mahkemeye 2002 yılından 3 bin 226 dosya intikal etti. Bu dosyalara 2003 yılında 949 dosya eklendi. İmar Bankası bu mahkemeye gittiğinde 4 bin 176’ncı dosya olacak. Üç hakim bu 4 bin 176 dosyayı inceleyecek, karara bağlayacak. Bu iş yoğunluğunda hangi dava karara bağlanacak? Dava karara bağlanamadığı için ‘aklanan’ hortumcu da ‘kahraman’ olur.
   <br/>
   <br/>
   <br/>
   “Saddam’dan tehdit olmaz”
   <br/>
   <br/>
   Irak’ın tehdit kapasitesiyle ilgili olarak İngiliz hükümeti tarafından hazırlanan istihbarat dosyasını Eylül 2002’de yayımlanmasından önce gören üst düzey hükümet yetkililerinin, Saddam Hüseyin’in bırakın Batılı ülkeleri, komşularına dahi bir tehdit oluşturduğuna ilişkin bir kanıt olmadığı konusunda Blair’i uyardıkları ortaya çıktı. İngiliz bilim adamı David Kelly’nin intihar etmesini soruşturan kurul, geçen hafta Başbakan Blair’in özel kalem müdürü Jonathan Powell’ın Ortak İstihbarat Komitesi Başkanı John Scarlett’e gönderdiği bir elektronik posta mesajını inceledi. 17 Eylül tarihli mesajda Powell, “Dosya Saddam’ın değil yakın bir tehdit, herhangi bir tehdit olduğunu kanıtlayacak hiçbir bilgi içermiyor” diyor.
   <br/>
   <br/>
   <br/>
   Orakoğlu’ndan şok açıklama: “PKK devlet kontrolünde kuruldu”
   <br/>
   <br/>
   Emniyet İstihbarat Dairesi eski Başkanvekili Bülent Orakoğlu,  Öcalan’ı soruşturma komisyonu kurulmasını istedi. Meclis Yolsuzlukları Araştırma Komisyonu tarafından yürütülen çalışmaların Türk ekonomisinin içinde bulunduğu sıkıntının gerçek kaynağını ortaya koyduğunu söyleyen Orakoğlu, terörün perde arkasının da aralanması için özel bir tahkikat komisyonu kurulması gerektiğini savundu. Aktüel’e konuşan Orakoğlu, Öcalan konusunun çok derin olduğunu savunurken, “Komisyon kurulduğunda her şey ortaya çıkar. Bu komisyon hem yolsuzluklarla, hem de Batı Çalışma Grubu’yla (BÇG) ilgili komisyona dönüşecektir. Bu araştırmanın hepsini kapsayacağını düşünüyorum...” diye konuştu.
   <br/>
   Terör örgütlerinin devletler tarafından kurulduğunu vurgulayan Orakoğlu çarpıcı açıklamalarını şöyle sürdürdü: “Örgüt kurulduktan sonra onu kontrolden kaçırırsınız... Mesela bu PKK olabilir! Bu örgütü Hatay’da kurdurduk, ettik ama kontrolden çıkmış olabilir... Mesela Polis Dev-Sol’a çık sızmıştı; ama Dursun Karataş’ın durumu şaibeli...”
   <br/>
   TBMM bünyesinde kurulacak bir özel araştırma komisyonunda Öcalan’ın hayatı ve ilişkilerinin mercek altına almasının Türkiye’nin son 20 yıllık tarihine ışık tutacağını söyleyen Orakoğlu’nun bu sözlerine emekli bir korgeneral de destek veriyor: “Türkiye 1980 yılında GAP projesine başlayacağını açıkladığı zaman Suriye ve Irak hemen itiraz etti. Türkiye’nin GAP ile ‘Büyük Osmanlı’ hayalini canlandırmaya çalışacağını savunan bu ülkelere İsrail ve ABD de destek verdi. Dünya Bankası’ndan kalkınma kredisi isteyen Türkiye’nin başvurusunu banka kabul etmedi. Ardından da PKK terörü hortladı. Önce devlet kontrolü altındaki örgütün sonra başkalarının kontrolüne girmesi mümkündür... Belki de Türkiye’nin başına da bu geldi...”
   <br/>
   <br/>
   <br/>
   Esmer’in derneği de yok
   <br/>
   <br/>
   Dünyanın her yerinde problemli bir topluluk olarak değerlendirilen Çingenelerin başı bu kez de İçişleri Bakanlığı ile derde girdi. İzmir’de 1996 yılında kurulan Romanlar Yardımlaşma ve Dayanışma Derneği, İçişleri Bakanlığı tarafından etnik ayrımcılık yapıldığı gerekçesiyle kapatıldı. Yılmayan dernek yöneticileri bu kez İzmir Valiliği Dernekler Masası’na Çingeneler Yardımlaşma ve Dayanışma Derneği adı altında başvurdular; ancak bu kez de red cevabı aldılar. Tekrar harekete geçen Çingeneler şimdi de “Selanikli Müzisyenler” adı altında yeni bir başvuruya hazırlanıyorlar. Dernek adına konuşan Yakup Çardak; “Avrupa’da Çingenelerin dernekleri var; üstelik tüm giderleri devlet tarafından karşılanıyor. Kimliğimizle dernek kurmak istiyoruz. Macaristan’daki Uluslararası Romanlar Birliği Kongresi’ne, derneğimiz olmadığı için gidemedik” diyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2892), [web.archive.org (arşiv bağlantısı)](http://web.archive.org/web/20041015142840/http://aksiyon.com.tr:80/detay.php?id=2892)
