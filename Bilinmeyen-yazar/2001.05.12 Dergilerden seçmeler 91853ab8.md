# Dergilerden seçmeler

*Bilinmeyen-yazar 2001.05.12*

<div>
 <p class="spot">
  Önümüzde dergiler yine birikmeye başladı. Toplumsal tarihe ışık tutan "Toplumsal Tarih" dergisinin Mayıs sayısında birbirinden ilginç dosyalar var. Melek Çolak'ın hazırladığı "Türk—Macar Yakınlaşması" Turancılık akımının da etkisiyle iki ülke arasında gelişen siyasi ve kültürel ilişkilere göz atıyor.
 </p>
 <p class="metin">
 </p>
 <p class="metin">
  Üç ayık İstanbul dergisi İstanbul'un kapılarını kapak konusu yapıyor. Bu konuda Necdet Sakaoğlu, Enis Batur, Doğan Kuban, Arus Yumul gibi isimler dikkati çekiyor. Ayrıca Eser Tutel'in İstanbul'da Çorba Kültürü isimli çalışması da ilginç. İstanbul dergisi İstanbul'da yaşayan her kişinin ilgisini çekebilecek bir görsellik ve içeriğe sahip. Her iki dergi de Tarih Vakfı Yurt Yayınları'ndan çıkıyor. İş Sanat'ın çıkarttığı "Müzik" dergisi daha çok İş Sanat'ta verilen konserleri, öncesinde ve sonrasında tanıtmayı amaçlıyor. Son sayısında Zeynep Tanbay'ın dans projesi, Modern Folk Üçlüsü, Charlie Haden gibi isimler yer alıyor. İş Sanat'taki konserleri izliyorsanız edinseniz iyi olur. "Mülazahat", yayın hayatına "merhaba" dedi. Yönetim yeri Malatya olan bu dergi entellektüel gündemi elinde tutmaya çalışıyor. İlk etapta Edward S. Herman'ın "Küreselleşme Tehdidi", Yasin Aktay'ın "Siyasal İslam'ın Sonu" yazıları dikkat çekiyor. Araştırma—inceleme bölümünde "Anayasal Demokrasi Perspektifinden Türkiye" başlıklı Mustafa Erdoğan'ın yazısı mutlaka görülmeli. Nuray Mert'in "Genel Yazma Özgürlüğü" ve Alev Erkilet Başer'in "Türkiyeli Müslümanların Kamusal Alan Serüveni" ilgi çekecek yazılar.
 </p>
 <p class="metin">
 </p>
 <p class="metin">
  Geçtigimiz yıl İstanbul Caz Festivali'ne, Arezzo Wave Festivali'ne (İtalya'da— Moby ve Roni Size ile birlikte açılış konseri) ve ünlü Montreux Jazz Festivali'ne (İsviçre) konuk olan Wax Poetic, yeni turne programıyla tekrar Türkiye'de. Atlantic Records tarafından Haziran 2000'de tüm dünyada satışa sunulan aynı isimli albümleriyle Grammy ödülü adayları arasında yer alan Wax Poetic grubunun lideri İlhan Erşahin, halen trio'su ile de çalışmalarını New York'ta sürdürmekte.
 </p>
 <p class="metin">
  Turne Programı: 11—12 Mayıs Babylon —İstanbul, 15 Mayıs Hadigari—Bodrum
 </p>
 <p class="metin">
  16 Mayıs Punta —İzmir (Bilgi için: www.waxpoetic.net)
 </p>
 <p class="metin">
 </p>
 <p class="arabaslik">
  Goya'dan gravürler
 </p>
 <p class="metin">
  Haftanın 7 günü 24 saat açık olan Bilgi Atölye 111, şimdi de dünyaca ünlü İspanyol ressam Francisco de Goya'nın, Los Caprichos / Kaprisler isimli koleksiyonundan oluşan gravür sergisine ev sahipliği yapıyor. İspanya'nın küçük bir köyünde doğan Francisco de Goya, 18. yüzyılın ortasından 19. yüzyılın ilk çeyreğine kadar süren 60 yıllık sanat hayatında ortaya koyduğu eserlerle modern sanatın babası olarak anılıyor. İspanya'nın ilk kraliyet ressamı Goya, 1792'de onu tamamen sağır bırakan ciddi bir hastalığa yakalandığında, sanatında da bir dönüm noktası yaşamış ve Los Caprichos gravürlerini o dönemde yapmaya başlamış. Los Caprichos koleksiyonunda, sanatçının sınırsız bir fantezi ve hayal gücüyle ürettiği ve toplumun batıl inançlarını alaycı bir şekilde yansıttığı gravürleri yer alıyor. Şu an, İspanya devlet müzesi Museo de Xativa'ya ait olan bu koleksiyon, 10 Mayıs—8 Haziran tarihleri arasında Bilgi Atölye 111'de görülebilecek.
 </p>
 <p class="metin">
 </p>
 <p class="arabaslik">
  Beyza'dan iki ürün
 </p>
 <p class="metin">
  Beyza Müzik'ten iki kaset çıktı. Birincisi Mehmet Emin Ay'ın "Beyaz Dilekçe"si. İlahi ve tasavvuf müziğinden hoşlananların dikkatinden kaçmayacaktır. İkinci kaset Göksel Baktagir'in bir çalışması; "Sezgiyle Sesleniş" adını taşıyor. Kasette, vuslat, aşk yolu, kâinat, mecnun, devrân, gül bahçesi nev—bahâr gibi eserler yer alıyor. Dini müzikle ilgilenenlere...
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/336/kultur/2.htm), [web.archive.org (arşiv bağlantısı)](http://web.archive.org/web/20011227233034/http://www.aksiyon.com.tr:80/2001/336/kultur/2.htm)
