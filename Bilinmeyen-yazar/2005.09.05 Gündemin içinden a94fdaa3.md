# Gündemin içinden

*Bilinmeyen-yazar 2005.09.05*

<div>
 <p>
  <font>
   - 30 Ağustos Zafer Bayramı’nın 83’üncü yıldönümü coşkuyla kutlandı.
   <br>
    - Hava Kuvvetleri Komutanı Orgeneral Faruk Cömert’in 30 Ağustos resepsiyonunda bir gazeteciye yaptığı açıklama, devletin PKK’ya karşı Hizbullah örgütünü kullanıp kullanmadığı tartışmalarını yeniden başlattı.
    <br>
     <br/>
     <br/>
     Millî Eğitim Bakanlığı, yeni eğitim ve öğretim yılında görevlendirmek üzere 20 bin sözleşmeli öğretmen alacak. 8 Eylül’de sona erecek başvurunun şartlarına ilişkin ayrıntılar ‘http://personel.meb.gov.tr’ adresinde.
     <br>
      <br>
       Radikal’den Neşe Düzel’e konuşan emekli koramiral Atilla Kıyat, terörün, AB’yi istemeyen derin devlet ya da mevcudiyet gerekçelerinin ortadan kalkmasından endişe eden PKK tarafından yeniden vizyona konmuş olabileceğini söyledi.
       <br>
        <br>
         Dergi baskıdayken Türkiye-Danimarka müsabakası henüz oynanmamıştı. Bu sebeple okuduğunuz satırları yazarken çarşamba günkü Ukrayna maçının önem katsayısını, daha doğrusu Almanya finallerine katılma ihtimalimizi kestirmemiz imkânsızdı. Sadece bir şey kesindi: Fatih Terim’in Millî Takım’ın başına 3 maçlığına değil, 5 yıllığına geldiği…
         <br/>
         <br/>
         Hükümet ile sendikalar 2006 memur maaşları için uzlaştı. Memur maaşları gelecek yılın birinci ve ikinci altı aylık dönemlerinde yüzde 2,5 zamlanacak. Aile yardımı 8 YTL arttı. İlk defa 5 YTL’lik sendika telafi bedeli ödenecek. Ayrıca ek ödeme almayan memurların maaşlarına her iki dönemde seyyanen 40’ar YTL ilave edilecek. Bütün getiriler hesaba katıldığında en düşük memur maaşında yüzde 20, ortalama memur maaşında ise yüzde 12,5 artış meydana geliyor.
         <br/>
         <br/>
         Son aylarda ‘serseri’ kurşunlara hedef olan kişi sayının artması kamuoyunu harekete geçirdi. Magandalığa karşı başlatılan mücadeleye milletvekilleri de silah bırakma kararı alarak destek veriyor. Doç. Dr. Ahmet Gökçen, hazırlayıcılarından olduğu yeni Türk Ceza Kanunu’nda (TCK), magandalar için 25 yıla kadar varan hapis cezası öngörüldüğünü; ama şimdiye kadar ne yazık ki uygulanmadığını söyledi.
         <br/>
         <br/>
         Darphanedeki yeni kalıpların aynısını yapan ve kalıp şifrelerini çözen kalpazanlar imal ettikleri sahte madeni 1 YTL’leri 80 kuruştan piyasaya sundu.
         <br/>
         <br/>
         Irak Devlet Başkanı Celal Talabani, devrik lider Saddam Hüseyin’in idamını içeren bir kararın altına imza atmayacağını söyledi.
         <br/>
         <br/>
         Türkiye’nin en zenginleri listesinin ilk sıralarında Koç, Sabancı, Doğan ve Şahenk aileleri yer aldı. Ülker ailesi, Mehmet Emin Karamehmet’in dışında kaldığı ilk 100 listesine girdi.
         <br/>
         <br/>
         Devlet İstatistik Enstitüsü (DİE) verilerine göre, ihracatın ithalatın gerisinde kalmasıyla ortaya çıkan ‘dış ticaret açığı’nda tüm zamanların en yüksek seviyesine gelindi. Devlet Bakanı Kürşat Tüzmen durumu, YTL’nin aşırı pahalı olmasına bağlıyor.
         <br/>
         <br/>
         Türk Hava Yolları (THY), uzun menzilli A-340 uçaklarının hepsine kalp krizlerinde müdahale imkânı sağlayan ‘defibrillatör’ cihazı koydu ve kullanımı konusunda personelini eğitti.
         <br/>
         <br/>
         Galatasaray’ın sözleşme yenilemediği emektar futbolcularından Bülent Korkmaz ve Arif Erdem futbolculuk hayatlarına nokta koydu. Korkmaz, Gençlerbirliği’nde antrenör olarak göreve başladı.
         <br/>
         <br/>
         Üç ay süren balık avı yasağı bitti. Balıkçılar, 1 Eylül’de ‘Vira Bismillah’ dedi.
         <br/>
         <br/>
         Miraç Kandili, ibadet ve dua ile idrak edildi. İstanbul My Showland’daki kandil programına yaklaşık 10 bin kişi katıldı.
         <br/>
         <br/>
         İran Hükümeti, Cumhurbaşkanı Mahmud Ahmedinecad’ın fikir babalığını yaptığı 1,3 milyar dolarlık fon ile yoksul gençlerin evlendirilmelerinde yardımcı olacak.
         <br/>
         <br/>
         Sünnilerin ‘federalizm ülkeyi böler’ düşüncesiyle karşı çıkarak onay vermediği Irak Anayasası, Ulusal Meclis’te kabul edildi. Oylama sonrasındaki törene Sünni Devlet Başkanı Yardımcısı Gazi El Yaver katılmadı. Federalizm tartışmaları aralık ayında belirlenecek yeni parlamentonun en çetrefilli konularının başında geliyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 426 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22453), [web.archive.org (arşiv bağlantısı)](http://web.archive.org/web/20051227222337/http://www.aksiyon.com.tr:80/yazdir.php?id=22453)
