# Tatile devam

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20030904094009im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030904094009im_/http://www.aksiyon.com.tr/resim/21/76.jpg" vspace="5"/>
  </p>
 </font>
 <font class="content">
  Tatilini daha sakin bir ortamda geçirmek için eylül ve ekim aylarını seçenlerin yaz aylarında olduğu gibi kilometrelerce yol kat etmesine gerek kalmadı.  İstanbul, Bursa ve Kocaeli’ye ortalama bir saat mesafede bulunan tatil yerleri eylül ayında bile tatilcilerin gözde mekanları halinde. Deniz ve güneşten nasibini almak isteyenlerin, Akdeniz ve Ege’nin mavi sularının yanında Marmara’nın da mavi suları olduğunu görebilecekleri yerler var artık. Hem ulaşım yakınlığı, hem de temiz denizi ve doğal güzelliğiyle Yalova Armutlu sınırları içinde kalan Fıstıklı, yeni tatil beldesi olarak daha çok tercih ediliyor.
 </font>
 <p>
  <font class="content">
   Deniz kıyısında pansiyon şeklinde düzenlenmiş ve  yeşil araziyle uyumlu dizayn edilmiş bir çok tatil köyü bulunan Fıstıklı’da ailece gidilebilecek mekanlar arasında özellikle muhafazakar kesimin tercihi Çiçekevler Tatil Köyü’nden yana. Bir ucu sahile, diğer ucu bayanlara yönelik geniş bir havuza açılan yeşil bir alana inşa edilmiş Çiçekevler, çiçeklerle donatılmış prefabrike evlerden oluşuyor. Dileyen bahçesinde zeytin ve meyve ağaçlarının gölgesinde denizden gelen serin esintiyle dinleniyor, dileyen sahil kenarında hem güneşlenme hem de denize girme imkanı buluyor. Bayanlar daha çok havuzu tercih ediyorlar.
   <br/>
   <br/>
   Havuzda görevli üniversiteli genç kızlar hem DJ’lik yapıyorlar, hem de haftanın belirli gecelerinde havuz başı partileri düzenliyorlar. Sabah 10’dan akşam 7’ye kadar açık olan havuzun temizliğine özen gösteriliyor.
   <br/>
   <br/>
   Prefabrike evlerin haricinde deniz kenarında otel ve restoranı da bulunan tatil köyünde oteli tercih edenler için tüm odalar denize bakıyor. Otelin hemen önünden sahile doğru uzanan romantik rıhtımda akşamları akordeon çalıp canlı müzik söyleyen grupları da görebilirsiniz.
   <br/>
   <br/>
   Çiçekevler’in kafeterya bölümünde ise tamamen aile havası mevcut. Açık havada, çardakların altında, hemen önünüzde uzayıp giden sahil ve deniz manzarası eşliğinde yemek ve çay sohbetleriyle tercih edilebilirliği yüksek bir yer.
   <br/>
   <br/>
   Her gün sabah 8.15’te Bostancı’dan, 8.45’te de Yenikapı’dan hareket eden deniz otobüsleri 1 saat 15 dakikada Armutlu’ya varıyor. Armutlu’dan 7 kilometre ileride olan Fıstıklı’ya ise sürekli dolmuş ve taksi bulmak mümkün. Deniz otobüsleri her gün saat 18.45’te Armutlu’dan önce Yenikapı’ya, sonra da Bostancı’ya dönüş yapıyor. Ayrıca, Yalova’dan sonra 55 kilometre olan Fıstıklı’ya hem Yalova sahil yolundan hem de Gemlik yolundan ulaşım mümkün. Yalova sahil yolunun çok virajlı olması sebebiyle Gemlik yolu daha çok tavsiye ediliyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1843), [web.archive.org (arşiv bağlantısı)](http://web.archive.org/web/20030904094009/http://www.aksiyon.com.tr:80/detay.php?id=1843)
