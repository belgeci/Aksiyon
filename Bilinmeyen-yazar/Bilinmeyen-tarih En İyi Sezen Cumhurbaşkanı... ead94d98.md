# En İyi Sezen Cumhurbaşkanı...

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040930043855im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040930043855im_/http://www.aksiyon.com.tr/resim/501/8.jpg" vspace="5"/>
  </p>
 </font>
 <font class="content">
  Cumhurbaşkanı Ahmet Necdet Sezer, 22 üniversitenin yeni rektörlerini atarken yine müthiş ‘sezgi’ gücünü kullandı. 5 üniversiteye, seçimde en fazla oyu olanları değil de, ikinci sıradaki adayları rektör yaptı. Özellikle birinci ve ikinci arasında uçurum derecesinde oy farkı bulunan Gazi Üniversitesi ile ilgili kararı büyük tepkiyle karşılandı. Oysa YÖK, 22 üniversitedeki seçim sonuçlarına sadık kalmış, ilk üç adayı olduğu gibi Cumhurbaşkanı Sezer’e sunmuştu.Oysa diyoruz, çünkü daha önceleri YÖK de, üniversitelerden gelen 6 adayı üçe indirirken bazen seçim sonuçlarının aksine davranmıştı.
 </font>
 <p>
  <font class="content">
   Bu yıl Cumhurbaşkanı’nın farklı uygulamaya gittiği üniversitelerde birinci ve ikincinin aldığı oylar şöyle:  Gazi Üniversitesi: Prof. Dr. Rıza Ayhan 1064, Prof. Dr. Kadri Yamaç 366; Cumhuriyet Üniversitesi: Prof. Dr. Faruk Kocacık 163, Prof. Dr. Mehmet Bakır 115; Erciyes Üniversitesi: Prof. Dr. A. Zeki Yılmaz 284, Prof. Dr. Cengiz Utaş 239; Fırat Üniversitesi: Prof. Dr. Ahmet Feyzi Bingöl 245, Prof. Dr. Mehmet Hamdi Muz 159 ve Trakya Üniversitesi: Prof. Dr. Levent Alimgil 126, Prof. Dr. Enver Duran 109.
   <br/>
   <br/>
   Burada asıl üzerinde durulması gereken nokta, Sezer’in bu yıl neleri sezip sezmediği değil, rektör atamalarındaki usulün doğruluğu. Anayasa ve YÖK Kanunu’nun, 1980 darbesinin ürünü olduğunun unutulmaması ve değiştirilmesi gerektiği. Üniversite seçim yapıyor, YÖK ve cumhurbaşkanı yoruma gidiyor. Bunun demokrasi ve özgür üniversite kavramlarıyla bağdaşmadığı çok açık. Sezer, gerek göreve gelmeden önce, gerekse geldikten sonraki ilk açıklamalarında sürekli hukuk devleti kavramını vurguluyordu. Son uygulaması elbette ki, sözleriyle derinden çelişiyor. Yaptığı, hukuk değil, kanun devleti uygulaması. 17 üniversitedeki gibi 5 üniversitenin seçimine de saygı duymasıydı ondan beklenen. Kulağına gelen (her neyse onlar) şaibe, usulsüzlük, gruplaşma ve benzeri olumsuz durumlar gerçek bile olsa devletin denetleme mekanizmaları işletilerek bunların pekala üzerine gidilebilirdi.
   <br/>
   <br/>
   Bu arada, Prof. Dr. Rıza Ayhan, Bilgi Edinme Yasası gereğince, Sezer’in gerekçesini öğrenmeye çalışacağını ve hakkını aramak için Avrupa İnsan Hakları Mahkemesi’ne (AHİM) gideceğini açıkladı.
   <br/>
   <br/>
   <br/>
   Eski DEP’lilerden “dostlar lobi’de görsün” taktiği
   <br/>
   <br/>
   AB rüzgarıyla 10 yıl yattıkları cezaevinden, mağdur insan psikolojisinden ziyade kahraman edasıyla (!) çıkan DEP eski milletvekilleri, bir dizi miting, gezi ve basın açıklamasının ardından AB’nin Türkiye büyükelçilerine yemek verdi. Yemeğe, davet edilmesine rağmen Dışişleri Bakanı ve Başbakan Yardımcısı Abdullah Gül katılmazken, ABD Ankara Büyükelçisi Eric Edelman müsteşarını gönderdi. İlgi gösterilmeyen davete sadece 24 AB üyesinden dokuzunun büyükelçisi (Hollanda, Avusturya, Estonya, Macaristan, İrlanda, Slovenya, Slovakya ve Çek Cumhuriyeti) geldi. Leyla Zana’nın “Türkiye’yi AB’ye alın” çağrısı yaptığı yemek programında davetlilere Mozart’ın Türk Marşı, Kürt ezgileri ve Nikos’un Akdeniz esintileri dinlettirildi.
   <br/>
   <br/>
   Zana, Türkiye’nin AB’ye alınması için bir nevi lobi faaliyeti anlamı yükledikleri yemekte, Kürt sorunundan kaynaklanan acıların bir daha yaşanmaması için ne gerekiyorsa yapmaya hazır olduklarını söyledi. Ancak, Zana ve arkadaşlarının neyi temsil ettiği şimdilik muallakta.
   <br/>
   <br/>
   PKK nerede, TSK orada...
   <br/>
   <br/>
   Genelkurmay İkinci Başkanı Orgeneral İlker Başbuğ, bölücü terör örgütü PKK, serbest bırakılan eski DEP’liler, yolsuzluklar ve emekli komutanların sözleri gibi konularda açıklamalarda bulundu. Başbuğ, kritik konu PKK hakkında, “TSK’nın Kuzey Irak’taki varlığı bölücü PKK terörüne endekslidir” diye konuştu.
   <br/>
   <br/>
   AIDS 2003’te rekor kırmış
   <br/>
   <br/>
   İlk ortaya çıktığında dünya kamuoyunu ‘şoke’ eden AIDS hastalığına yol açan HIV virüsü, 2003’te rekor kırarak 4 milyon 800 bin kişiye bulaştı. Böylece dünydaki AIDS hastası sayısı yaklaşık 37,8 milyona ulaştı. Hastalığın tanımlandığı 1981’den bu yana 20, geçen yıl ise 2,9 milyon kişi bu hastalık sebebiyle öldü. BM raporuna göre hastalık Afrika’da giderek derinleşiyor. AIDS, Güney Afrika’nın yaş ortalamasını 62’den 49’a geriletti. Asya ve Doğu Avrupa ülkelerinde ise alarm verici boyutta. Konu, 11-16 Temmuz tarihleri arasında Bangkok’taki Uluslararası AIDS Konferansı’nda masaya yatırılıyor.
   <br/>
   <br/>
   VIP’e ‘daral’ geliyor
   <br/>
   <br/>
   Hava limanlarındaki, Türkçesi ‘çok önemli kişi’ olan VIP (Very Important Person) uygulamasından faydalananların listesi daraltılacak. Gayr-i resmi bilgilere göre, ilk etapta eski vekiller ile cumhurbaşkanlığı eski konsey üyeleri listeden çıkarılacak. Daraltma kapsamına giren diğer kişiler ise şöyle: Anayasa Mahkemesi, Yargıtay, Danıştay, Askeri Yargıtay, Askeri Yüksek İdare Mahkemesi, Uyuşmazlık Mahkemesi ve Sayıştaş üyeleri; YÖK üyeleri; eski müsteşarlar, müsteşar yardımcıları, Cumhurbaşkanlığı ve Başbakanlık Başdanışmanları, Cumhurbaşkanlığı ve TBMM Genel Sekreter Yardımcıları; Merkez Bankası Başkan Yardımcıları; Devlet Sanatçıları.
   <br/>
   <br/>
   GERİ GEL, REHHAGEL
   <br/>
   <br/>
   GERİ GEL
   <br/>
   <br/>
   Başlıktaki sözler, şu sıralar, Alman Futbol Federasyonu yetkililerinin dilinden düşmüyor. 12’nci Avrupa Futbol Şampiyonası’nda, hiçbir otoritenin başarı ihtimali vermediği Yunanistan’ın; Portekiz (biri finalde iki defa), Fransa ve Çek Cumhuriyeti’ni yenerek kupaya uzanmasının baş mimarı tartışmasız Alman Teknik Direktör Otto Rehhagel. Rehhagel, ülkesinde 25 yıl antrenörlük yaptıktan sonra çıktığı ilk yurtdışı görevinde büyük bir başarıya imzasını atmasını bildi. Gruptan çıkamayan Almanya’da, Völler’in istifasıyla boşalan milli takım teknik patronluğu için adı geçen Rehhagel, 1995-96 sezonunda o dönem kulübe başkanlık yapan Franz Beckenbauer tarafından Bayern Münih’ten kovulmuştu. Bu hırsla Kaiserslautern ile anlaşmış, önce o yıl yeniden birinci lige çıkarttığı takımı hemen sonrasında lig şampiyonu yapmıştı. Rehhagel, yanındaki genç hoca adaylarını iyi yetiştirmesiyle de tanınıyor. Bu sezon Werder Bremen’i şampiyonluğa taşıyan Thomas Schaaf bunlardan biri. Rehhagel’i, Euro 2004’te başarıya götüren sır şu sözlerinde gizli: “Rakiplerimiz futbol kültürü olarak bizden öndeydi. Rakiplerimizin teknikleri bizden yüksekti. Biz bunları bilerek sahaya çıktık. Şanslarımızı kullanmaya şartlandık. Ve bunu başardık.”
   <br/>
   <br/>
   Hidayet’e de 40 milyon dolar
   <br/>
   <br/>
   Mehmet Okur’dan sonra, NBA’de oynayan diğer milli basketbolcümüz Hidayet Türkoğlu da yüksek bir bedel karşılığı transfer oldu. Türkoğlu, önümüzdeki sezondan itibaren 6 yıl boyunca Orlando Magic formasını giyecek ve bunun karşılığında 40 milyon dolar alacak. Ancak bunun 14 milyon doları vergiye gidecek. Türkoğlu ve Okur, 6 yılda toplam 29 milyon dolar vergi ödeyecek. Basketbolcularımızın transfer ücretlerini İstanbul Menkul Kıymetler Borsası’nda (IMKB) işlem gören şirketleri baz alarak değerlendirirsek; Okur 183, Hiyadet ise 162 şirketten daha değerli konumda.
   <br/>
   <br/>
   Mehmet Okur dünya evine girdi
   <br/>
   <br/>
   Milli Basketbolcümüz Mehmet Okur bugünlerde çifte mutluluk yaşıyor. İstanbul’da gerçekleştirilen NATO zirvesinde, ABD Başkanı George W. Bush’un Türk misafirlere hitaben yaptığı konuşmada, Amerikan Profesyonel Basketbol Ligi’ndeki (NBA) performansı dolayısıyla ‘onunla gurur duyabilirsiniz’ diyerek adından söz ettiği Okur’un birinci mutluluk sebebi dünya evine girmesi. İkincisi ise bu sezon şampiyonluk sevinci tattığı Detroit Pistons takımından, 50 milyon dolar karşılığında 6 yıllığına Utah Jazz’a transfer olması.
   <br/>
   <br/>
   AİLE İÇİ MUHALEFET PARTİSİ (CHP)
   <br/>
   <br/>
   Cumhuriyet tarihinde uzun bir süre sonra iki partiden biri tek başına iktidar, diğeri ise muhalefet partisi olmuştu. Bu tablo, son genel seçim öncesinde siyasi istikrarsızlığın hüküm sürdüğü Türkiye için olumlu bir gelişmeydi. Tablo, solda birleşme tartışmalarını da buzluğa kaldırıvermişti. Seçmen, parlamentoda solu temsilen CHP’yi görevlendirmişti. Ancak CHP ne iktidarın milli politikalarına gerçek manasıyla destek verebildi ne de sol seçmenin umduğu muhalefeti ortaya koyabildi. Eleştirilerin boyutu gün geçtikçe büyüdü. Parti içindeki farklı sesler muhalif tutumlarını netleştirdi. Son olağanüstü kongre, partideki çatlak sesleri iyice su yüzüne çıkardı. Gerçi, genel başkan Deniz Baykal, kongreyi basın ve izleyicilere kapatarak olayın fotoğrafının çekilmesini bir nebze olsun engelledi. Ama kongre sonrası gelen istifalar partideki çatırdamanın somut göstergeleriydi. Ana muhalefetten uzaklaşan CHP, giderek ‘aile içi muhalefet’ partisine dönüşüyordu. Dergi yayına hazırlandığında partinin vekil sayısı 171’e gerilemişti. Önümüzdeki aylar, AB, ekonomi ve PKK terörüyle birlikte CHP’nin de nereye koştuğunu gösterecek. Muhaliflerin en büyük kozu tüzük kurultayında, partiyi tutan iplerde akort yapılabilir.
   <br/>
   <br/>
   Saffet: Sırtımızı devlete dayadık
   <br/>
   <br/>
   İstanbulspor Futbol Takımı’nın kaptanı Saffet Akbaş, “Biz artık devlet takımıyız” diyor. Doğru bir yaklaşım. Uzan grubuna yapılan mali operasyonun son hamlelerinden biri de İstanbulspor üzerinden gerçekleşti. Takımın, şu andaki patronu Tasarruf Mevduatı Sigorta Fonu (TMSF), yani devlet. İroni bu ya, lig başlayınca da takımın yönetimi hâlâ devlette ise acaba neler olabilir diye düşündük: İstanbulspor, konuk ettiği takıma bugün git hafta içi gel diyebilir. Hakem kart göstermek istediğinde, İstanbul topçusu, ‘Hoca unutma ben devlet memuruyum’ diye itiraz edebilir. İstanbul’un oyuncu değişiklikleri, bürokrasi yüzünden Ankara’ya takılıp maç tehir edilebilir. Futbolcular, sudan bahanelerle rapor alıp maça çıkmayabilir.
   <br/>
   <br/>
   Yeni TCK pişiyor
   <br/>
   <br/>
   TBMM Adalet Komisyonu’ndaki Türk Ceza Kanunu Tasarısı’yla ilgili görüşmeler geçen ve geçmeyen maddeler üzerine yapılan tartışmalarla dikkatleri çekti. Maddelerdeki ilginç ve toplumun genelini ilgilendiren konulardan bazıları şöyle: Kapkaç, nitelikli hırsızlık suçuna dönüştürüldü. Daha önce 3 yıla kadar hapis cezası alabilen kapkaççılar, 3 ile 7 yıl arasında değişen hapis istemiyle yargılanacak. Fişleme dönemine de son veriliyor. Siyasi görüş, dini inanç veya ırka göre fişleme yapanlar 1 ile 2 yıl arasında hapis yatabilecek. Ayrıca, hukuka aykırı olarak üst ve eşya aranamayacak.
   <br/>
   <br/>
   Paparazzilere de göz dağı verildi. Kamuya açık alanlar dışında özel hayatın gizliliğini ihlal edenler 2 yıl hapis alabilecek. Suçu basın yoluyla işleyen paparazzilerin cezası 3 yılı bulabilecek. Uçakta cep telefonu açanlar da yandı. İşin sonunda 3 yıllık hapis bile var. İki AK Parti milletvekilinin, türbanlı öğrencileri üniversiteye almayanların 2 ila 5 yıl arasında cezalandırılmasını isteyen madde önerisi Adalet Bakanı’nın devreye girmesiyle reddedildi. Bir ilginç gelişme de, tasarıya son anda eklenen gecekondu maddesi. Madde, gecekondu yapana, göz yumana, kaçak elektrik, su veya telefon bağlayanlara 5 yıla kadar hapis cezası verilmesini öngörüyor.
   <br/>
   <br/>
   Niçin, İ. Mansız?
   <br/>
   <br/>
   Bazı gazeteler ısrarla İlhan Mansız’ın konu olduğu haberleri yazarlarken, özellikle de iri puntolu başlıklarda İ.Mansız demeyi tercih ediyorlar. Bunda bir kasıt var demek istemiyoruz. Ancak kasıt yoksa bile neden böyle yazmakta ısrar ettiklerini açıklamalılar. Çünkü, H. Şükür, H. Şaş, T. Şanlı yazıldığına şimdiye dek şahit olmadık.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12309&yorum_id=1), [web.archive.org (arşiv bağlantısı)](http://web.archive.org/web/20040930043855/http://www.aksiyon.com.tr:80/detay.php?id=12309&yorum_id=1)
