# Ortem, verilerin uzaktan izlenmesini sağlıyor

*Bilinmeyen-yazar 2008.09.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sektörel ihtiyaçlara göre uzaktan verilerin izlenmesi ve kontrolü büyük önem taşımakta. Soğuk zincir, gürültü izleme, havuz kirliliğinin takibi, iş makineleri servis durum takibi, deniz kıyı kirliliği, sistem odası izleme ve güvenliği ve ev alarmı gibi birçok uygulama aynı altyapı üzerinden uygun şartlarda gerçekleştirilebiliyor. Sunucu yazılımı, cihaz altyapısı ve işletme tarafında müşteri ihtiyaçlarının uygun şartlarda karşılanması için yerli Ar-Ge destekli ve uluslararası standartlarda ürünler kullanılması uygun şartlar için önem taşıyor.
  </font>
 </div>
 <div id="newsText">
  <font class="detail-text">
   Ortem Elektronik’in Genel Müdürü Aydın Yavuz, uzaktan ölçme sistemlerinde en önemli hususun, verilerin doğru bir şekilde ölçülmesi, güvenli bir şekilde iletilmesi ve veri iletim maliyetlerinin uygun olması olduğuna dikkat çekiyor. Yavuz, “Uzaktan veri iletiminde, cihaz ve altyapı maliyetleri göz önüne alındığında en uygun çözüm GSM şebekelerinin kullanılması. Günümüzde GSM şebekeleri üzerinden, uzak mesafelerde GPRS veri haberleşmesi sayesinde ucuz ve güvenli iletişim ortamı sağlanmakta. Sistem, Telemetre sunucu yazılımı ve sektörel saha kitinden oluşmakta. Sunucu yazılımında sektörel arayüzlerle genel olarak, cihaz ve aksesuar, kullanıcı, alarm, rapor işlemleri gerçekleştiriliyor. Saha kiti modeline göre aksesuar olarak bağlı sensörlerden verileri alınıyor. Bu verileri sunucu tarafından belirlenen periyotlarda merkeze iletiliyor. İletişim problemi olduğu durumlarda verileri hafızasına kaydederek ilk bağlantı sağlandığında merkeze gönderiliyor.” dedi.
   <br/>
   <br/>
   Telemetre sisteminde, ısı, gürültü, ışık, nem, basınç, hız, açık-kapalı gibi her türlü veri elektronik olarak ölçülebiliyor. Ortem’in ölçüm cihazları her türlü hava koşuluna ve ortama uygun olarak tasarlanması ve uygun montajı yapılmakta. Veriler 24 saat kesintisiz ve periyodik olarak toplanarak kullanıma sunulmakta. Ölçülen verilere, dünyanın herhangi bir yerinden herhangi bir anda ulaşabilmek mümkün. Bilgiler sunucularda saklanıyor. Bu sayede ihtiyaç duyulan anda ölçümlere ulaşılabiliyor. Ölçümü yapılan ve saklanan veriler, ihtiyaç duyulan şekilde raporlanıyor. Raporlama ve kontrol sistemi web üzerinde geliştirilmiş olması kolaylık sağlamakta. Böylece herhangi bir yerde, internete bağlanabilen herhangi bir bilgisayardan verilere ait raporlara kolayca ulaşılıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-22973-ortem-verilerin-uzaktan-izlenmesini-sagliyor.html), [web.archive.org (arşiv bağlantısı)](http://web.archive.org/web/20131123093844/http://www.aksiyon.com.tr:80/aksiyon/haber-22973-ortem-verilerin-uzaktan-izlenmesini-sagliyor.html)
