# Doğal kozmetik ürünlerine ilgi artıyor

*Bilinmeyen-yazar 2011.01.03*

<font class="agenda2NewsSpot">
 Kişisel bakım ürünleri hayatımızda giderek daha fazla yer alırken, sektöre hâlâ kansorojen maddelerden arındırılmış değil.
</font>
<font class="newsDetail">
 <p>
  <p class="MsoNormal">
   Kozmetik, Türkiye’de yükselen sektörlerden. Ürünlerin çok talep görmesi, sağlık ve hijyen tartışmalarını da beraberinde getiriyor. Artık gıda güvenliği kadar, kozmetik güvenliği de önemli. Gelişmiş ülkelerde, kansorejen olduğu tespit edilen maddelerin kullanımı hemen yasaklanırken, Türkiye’de yeteri kadar duyarlılık henüz oluşmadı. Naturalive markasıyla tamamen doğal yöntemlerle kozmetik üretimi yapan Yüksek Kimya Mühendisi Kudret Livaoğlu, hem güzellik ve bakımından hem de sağlığından vazgeçmek istemeyen tüketicilere alternatif getiriyor.
  </p>
  <p class="MsoNormal">
   -Son yıllarda kozmetik sektöründe neler değişmekte?
  </p>
  <p class="MsoNormal">
   On yıl öncesine kadar Türkiye’de sektör ithalata bağımlıydı. Üretime daha yeni başlandı. Hammadde temininde hâlâ büyük ölçüde ithalata bağımlıyız. Dünyada kozmetik kullanım oranı yüzde 80’lerdeyken bizde henüz yüzde 20’lerde. Onun için pazarın önü açık. Kozmetik; renkli kozmetik ve kişisel bakım olarak ikiye ayrılıyor. TOBB’un istatistiklerine göre kozmetik sektörü Türkiye’de her yıl yüzde 20 büyüyor. Doğal kozmetik ürünleri de her yıl yüzde 10’luk büyüme gösteriyor.
  </p>
  <p class="MsoNormal">
   -Daha çok hangi ürünler öne çıkıyor?
  </p>
  <p class="MsoNormal">
   Doğal ürünlere yöneliş var. Kimyasal ürünlerde ortaya çıkan olumsuzluklar insanları bu tip ürünlere yöneltiyor.
  </p>
  <p class="MsoNormal">
   -Nedir bu olumsuzluklar?
  </p>
  <p class="MsoNormal">
   İnsan sağlığına zararlı olduğu bilimsel olarak tespit edilmiş bir sürü madde şu anda günlük tüketimdeki kozmetikte kullanılıyor. Buna bebek ürünleri de dâhil. Bir kimyacı bile bu ürünleri kolay kolay tespit edip ayıramaz. Herkesin bu işten anlamasını beklemiyoruz ama araştırmaları izlemek lazım. Bu alanda yazılmış kitapları ve basındaki araştırmaları takip etmek gerekiyor. Sonuçta kimsenin koltuk altına alüminyum sürdüğünden haberi yok!
  </p>
  <p class="MsoNormal">
   -Naturalive’i kurmadan önce siz de bu ürünlerden kullandınız mı?
  </p>
  <p class="MsoNormal">
   Ben zaten kendi ihtiyaçlarımdan yola çıkarak bu ürünleri geliştirdim. Gündelik hayatta kozmetikten vazgeçmek kolay değil. Bir arkadaşımla formülasyon çalışmalarına başladım. Bir buçuk yıl önce ilk doğal ürünleri üretip satışa sunduk. Başladığımız noktada hiç durmadık, her zaman ilerledik. Bir üründen kazandığımızı hep diğer ürünlere yatırdık. Şu anda 7 farklı ürünümüz var.
  </p>
  <p class="MsoNormal">
   -Sağlıklı yaşam, gittikçe yükselen bir trend. Kozmetikte durum nedir?
  </p>
  <p class="MsoNormal">
   Eğitim seviyesi yükseldikçe bu alandaki talep artıyor. Bizim müşterilerimizin yüzde 90’ı üniversite mezunu.
  </p>
  <p class="MsoNormal">
   -Sağlık denince akla önce gıda geliyor. Kozmetik, gıda kadar önemseniyor mu?
  </p>
  <p class="MsoNormal">
   İnsanlar, içime gidiyor diye düşünüyor ve gıdayı önemsiyor. Kozmetiğe ise dıştan sürülen ve yıkanıp giden şey diye bakıyor. Oysa durum böyle değil. Amerika’da yapılan bir araştırmada, bebek kordonundan örnek alınıyor ve 400’e yakın kimyasal tespit ediliyor. Daha doğmadan çocuk o kimyasalları almış. Bebekler, pişik kremleri ve bebek losyonları ile kimyasal depolamaya devam ediyor. Bu ürünler dış yüzeye uygulanıyor ama cilt tarafından emildiği takdirde direkt kana geçiyor. Vücuttan dışarı da atılamıyor.
  </p>
  <p class="MsoNormal">
   -Doğal ürünlerin pahalı olmak ve erişim zorluğu gibi sorunları yok mu?
  </p>
  <p class="MsoNormal">
   Hammaddeyi pahalı alıyorsunuz ve bu, müşteriye pahalı ürün olarak yansıyor. Benim amacım orta gelir grubuna da ulaşmak. Sonuçta bu ülke hepimizin. İnsanlara yararlı bir iş yapıyoruz ve herkes alabilsin diye uğraşıyoruz.
  </p>
  <p class="MsoNormal">
   -Dünyada doğal kozmetiğe ilgi var mı?
  </p>
  <p class="MsoNormal">
   Dünyada kozmetikte doğala kayış var. Mesela İsviçre’de bir araştırmada kanserojen bir madde bulunursa, o maddenin kullanımı ülkede hemen yasaklanıyor. Batılı ülkelerde toplumsal hassasiyet ve kamu hassasiyeti çok fazla.
  </p>
  <p class="MsoNormal">
   -Türkiye’de durum nasıl?
  </p>
  <p class="MsoNormal">
   Türkiye’de bu kadar hassasiyet yok maalesef. Bir örnek vereyim. Birçok ülke diş macunlarında kullanılan formaldehit maddesini yasakladı. Uluslararası kanser araştırma kurumu bu maddeyi kanserojen olarak belirledi ve yasakladı ama bizde hâlâ diş macununda formaldehit kullanılıyor.
   <span>
   </span>
  </p>
  <p class="MsoNormal">
   -Naturalive hakkında bilgi verir misiniz?
  </p>
  <p class="MsoNormal">
   İlk başta deodoronat stick ile başladık, sonra dudak nemlendiricisi, pişik kremi, bakım kremi geldi. Diş macunu çok yapmak istediğim bir şeydi. Yıllarca florürlü diş macunu alın, dişlerinizi koruyun dediler bize. Florür diş yüzeyi için iyi ama yutulduğu takdirde zehir etkisi yapıyor ve beyin hasarına sebep olabiliyor. 0 - 6 yaş grubu çocuklar dişini fırçalarken bir kısmını yutuyor. Bu açıdan florürlü diş macunu çocuklar için uygun değil. Tamamen doğal diş macunu üretmek istiyordum ve bunu başardık.
  </p>
  <p class="MsoNormal">
   -Naturalive ürünlerine nasıl ulaşılabilir?
  </p>
  <p class="MsoNormal">
   Naturalive internet sitesinden (www.naturalive.com.tr) en kolay şekilde ulaşmak mümkün. Ürünleri bir gün içinde hazırlayıp ertesi gün kargoya veriyoruz.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28346-16-dogal-kozmetik-urunlerine-ilgi-artiyor.html), [web.archive.org (arşiv bağlantısı)](http://web.archive.org/web/20111223072910/http://www.aksiyon.com.tr:80/aksiyon/haber-28346-16-dogal-kozmetik-urunlerine-ilgi-artiyor.html)
