# 41 yıllık Esed rejimi sarsılıyor

*Bilinmeyen-yazar 2011.05.23*

<font class="agenda2NewsSpot">
 Ocak ayında başlayan Arap baharının rüzgârı biraz gecikmeli olarak mart ayının ortalarında son dönemde Türkiye ile üst düzey ekonomik ve siyasi işbirliğine giden Suriye’ye ulaştı.
</font>
<font class="newsDetail">
 <p>
  <p class="MsoNormal">
   41 yıllık Esed rejimi sarsılıyor
  </p>
  <p class="MsoNormal">
  </p>
  <p class="MsoNormal">
   Ocak ayında başlayan Arap baharının rüzgârı biraz gecikmeli olarak mart ayının ortalarında son dönemde Türkiye ile üst düzey ekonomik ve siyasi işbirliğine giden Suriye’ye ulaştı. Kasım 1970’den bu yana Esed ailesinin yönetimde hâkim olduğu ülkede baba Hafız Esad’ın 2000’de ölümü sonrasında başa geçen genç Beşşar Esed’in ülkeye değişim ve reformu getirmesi bekleniyordu. Aradan geçen 11 yılda olmayan değişim hareketi mart ayında başlayan protestolar sonrasında zorla da olsa sahneye çıkmaya başladı. 48 yıllık olağanüstü hâl sona erdirildi, anayasada halkın önderi olarak tanımlanan Baas partisinin teşkilatında değişiklikler yapıldı. Ama reform sözü havada kaldı. Ülke genelinde yapılan protestolar kanlı bir şekilde bastırılıyor, muhalefetin önde gelen isimleri tutuklanıyor, tanklar şehirleri kuşatıyor. Nüfusun yaklaşık yüzde 15’ini oluşturan Nusayri - Şii azınlıktan olan Esed ailesi, 41 yıllık yönetim döneminde devletin sivil askerî-sivil kademelerini kendi taraftarlarıyla doldurdu. Toplumun yüzde 75’ini oluşturan Sünni çoğunluk ise özellikle 20 bin civarında insanın öldürüldüğü Hama Katliamı sonrasında sindirildi. Bugün, yakın coğrafyadaki bahar havasından cesaret alan halk haftalardır değişim ve reform için ayakta. Özellikle Tahrir Meydanı’nda medyanın rolünü gören Şam yönetimi yabancı basının ülkeye girmesine izin vermiyor. Sağlıklı bilgiler alınamasa da bugünü kadar 850 kişinin öldüğü ve yüzlerce kişinin yaralandığı belirtiliyor. Ankara da yakın temasta olduğu Esed’e şiddetten kaçınmasını ve reform çabalarına güç vermesini tavsiye ediyor. ABD ve AB bu yönde tavsiyelerinin yanında Esed ve yakın çevresindekilere yönelik yaptırımları da hayata geçirdi. Buna rağmen şiddetten vazgeçmeyen rejimin yeni bir Hama olayına girişmemesi herkesin ümidi. Mevcut konjonktür düşünüldüğünde böyle bir çılgınlığı yapamayacağı düşünülse de Şam’ın baskıcı politikalarını sürdürdüğü de bir gerçek.
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-29461-41-yillik-esed-rejimi-sarsiliyor.html), [web.archive.org (arşiv bağlantısı)](http://web.archive.org/web/20110621083921/http://aksiyon.com.tr:80/aksiyon/haber-29461-41-yillik-esed-rejimi-sarsiliyor.html)
