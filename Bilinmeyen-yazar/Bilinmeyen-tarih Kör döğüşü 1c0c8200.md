# Kör döğüşü

*Bilinmeyen-yazar Bilinmeyen-tarih*

<div>
 <p>
  <font>
   25 yaşındaki Hamas üyesi Abdülbasit Udeh, Hamursuz (Fısıh) bayramı arefesinde Netanya kentindeki Park Hotel’in lobisinde intihar saldırısı gerçekleştirmişti. Bu olayda çocuk, kadın ve yaşlıların da arasında bulunduğu 29 sivil hayatını kaybetmişti.
   <br/>
   <br/>
   İsrail’in 29 Mart’ta başlayan ve halen devam eden Filistin topraklarına yönelik işgal ve operasyonlarının da önemli gerekçelerinden birini oluşturmuştu bu eylem. Cenin’de, Ramallah’ta, Nablus’ta yapılanlar yetmemiş gibi İsrail daha net bir intikam için Tulkarim’i işgal etti ve 10 Mayıs günü Udeh’in evinin de içinde bulunduğu 6 daireli bir binayı havaya uçurdu. Patlamanın etkisiyle, bitişikteki iki apartmanın 6 dairesi kısmen yıkılırken, çevredeki birçok binanın camları kırıldı. Ve kör döğüşü bu terörle hiç ilgisi olmamış 70’ten fazla insanın evsiz kalmasına neden oldu. Abdülbasit eylem öncesinde işgal sürdükçe benzer saldırıların olacağını söylemişti. Hamas da, İslami Cihad da dünya kamuoyunda haklı davalarında haksız duruma düştükleri gerçeğini hiçe sayarak intihar saldırılarını savunmaya devam ediyor. Olayla ilgisi olmayan 70 insanın evini yıkan İsrail de intihar saldırılarından farksız bir mantıkla hareket ediyor. Ve yeni intihar saldırılarının tohumlarını atıyor.
   <br/>
   <br/>
  </font>
 </p>
 <p>
  <font>
   (Bu yazı 9 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12023), [web.archive.org (arşiv bağlantısı)](http://web.archive.org/web/20050228023000/http://www.aksiyon.com.tr:80/yazdir.php?id=12023)
