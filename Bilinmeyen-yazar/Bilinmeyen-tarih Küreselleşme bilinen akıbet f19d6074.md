# Küreselleşme; “bilinen akıbet”

*Bilinmeyen-yazar Bilinmeyen-tarih*

<div>
 <p>
  <font>
   Liberal Düşünce dergisi son sayısını “küreselleşme” kavramına ayırmış. İlk yazıda Norman Barry, özgül bir şekilde küreselleşme etrafında geliştirilen tartışmaları özetleyerek, küreselleşmenin hem karşıtlarının hem de taraftarlarının argümanlarının aslında yeni olmadığına dikkat çekiyor.
   <br/>
   <br/>
   Yazar, bir anlamda, “gök kubbenin altında yeni olan bir şey yok” demeye getiriyor. Barry’ın kendi yargısı ise, küreselleşmenin insanoğlunun özgürlüğüne katkı yapma özelliğinin ağır bastığı yönünde. Mustafa Acar, küreselleşmenin kaçınılmazlığına dikkat çekerek, küreselleşme sürecinin daha az sancılı atlatılabilmesi için devletin alması gereken tutuma ilişkin bazı ipuçları veriyor. Mustafa Erdoğan’ın küreselleşmeyi hukuki açıdan ele alan yazısında, küreselleme sürecinde ortaya çıkan hukukun Türkiye olarak bizim de içinde yer aldığımız insanlık ailesi için nasıl bir fırsata dönüştürülebileceğiyle ilgili önemli uyarılar yer alıyor. Küreselleşme süreci öncesi döneme damgasını vuran Keynesyen paradigma Şehabettin Güneş tarafından mercek altına alınıyor. M. Emin Köktaş, Avrupa Parlamentosunu ve Avrupa Partileri'ni inceliyor. Kazım Berzeg, “Türk Hukukunun Avrupa’ya Uyumu”, Fuat Oğuz—Orhan Çakmak “ Küreselleşen Bir Dünyada Regülasyon”, Ronalt Dworkin “Vatanseverliğe Yönelik Tehdit” dergide yer alan yazıların bazıları.
   <br/>
   <br/>
  </font>
 </p>
 <p>
  <font>
   (Bu yazı 44 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1379), [web.archive.org (arşiv bağlantısı)](http://web.archive.org/web/20050301162345/http://www.aksiyon.com.tr:80/yazdir.php?id=1379)
