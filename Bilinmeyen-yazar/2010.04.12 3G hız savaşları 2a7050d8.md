# 3G hız savaşları

*Bilinmeyen-yazar 2010.04.12*

<font class="agenda2NewsSpot">
 Reklamlar, hayatımızın çok büyük bir bölümünde karşılaştığımız, firmaların kendilerini ve ürünlerini tanıtmak için muhtemel müşterilerine ulaşmaya çalıştığı bir yöntem.
</font>
<font class="newsDetail">
 <span class="Apple-style-span">
  Şu aralar nereye baksanız, internete en hızlı bağlanma yöntemleri hakkında bilgi veren, özellikle de mobil internette diğerlerinden daha hızlı olduğuna müşterileri ikna etmeye çalışan firmaların reklamları var. Sizce de her GSM operatörünün kendini mobil internette en iyi ilan ediyor olması biraz garip değil mi?  Bilindiği üzere mobil interneti hızlandıran 3G hizmeti, tüm tv kanallarının yayınladığı bir ihale ile farklı lisans tipleri üzerinden Turkcell, Vodafone ve Avea’ya satıldı. Aynı sıralamayla firmalar A, B ve C tipi lisansları farklı ücretler ödeyerek satın aldılar. Bir operatör A tipi lisansa sahip olmasına rağmen B tipi lisans sahibi ‘ben daha hızlıyım’ derse garip olmaz mı? Herkesin aklını kurcalıyor bu soru.  3G’de hızı belirleyen birkaç faktör var. Altyapı, baz istasyonuna mesafe ve aynı andaki kullanıcı sayısı gibi… Satışı yapılan lisanslar ise sadece aynı andaki kullanıcı sayısının fazla olduğu noktalarda operatörler arasında farka neden olacak. Şöyle ki; 3G’yi borudan akan bir su gibi düşünelim. Her operatör bu boruya bir musluk bağlamış ve müşterilerine su ikram ediyor. Bu su ikram ediciler arasındaki tek fark, kullanmış oldukları musluğun büyüklüğü. Musluğu diğerlerine nazaran daha büyük olan, aynı anda su isteyen birçok kişiye eşit miktarda su verirken, diğerleri talep arttıkça dağıttıkları su oranındaki azalışı müşterilerine yansıtmak zorunda kalacaklar. Operatörler, belli noktalarda ve sınırlı sayıda kullanıcıyla yaptıkları testlerde en hızlı çıksalar bile, yaşamın yoğun olduğu ve mobil internetin çok kullanıldığı semtlerde internet hızları düşüş gösterecektir. Çözüm baz istasyonu artışı veya bir sonraki teknoloji olan 4G (LTE - Long Term Evolution)… Onu da sonraki yazıda anlatalım.
 </span>
 <div>
  <span class="Apple-style-span">
   <p>
   </p>
  </span>
 </div>
</font>

Kaynak: [www.aksiyon.com.tr](http://aksiyon.com.tr/aksiyon/haber-26533-245-3g-hiz-savaslari.html), [web.archive.org (arşiv bağlantısı)](http://web.archive.org/web/20101119224400/http://aksiyon.com.tr/aksiyon/haber-26533-245-3g-hiz-savaslari.html)
