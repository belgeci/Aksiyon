# Dersim’in kayıp kızları

*Bilinmeyen-yazar 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dersim Katliamı, toplumun “nisyan katmanları”ndaki açık yaralardan sadece bir tanesi. İki Tutam Saç: Dersim’in Kayıp Kızları (2010) ise tabiri caizse toplumun hafızasının bir başkaldırısı.
  </font>
 </div>
 <div id="newsText">
  <font class="detail-text">
   <p>
    İki Dersimli, yönetmen Nezahat Gündoğan ve yapımcı Kazım Gündoğan’ın belgeseli, gerçekleri hiç bilinmeyen yönleriyle gün yüzüne çıkarıyor. Belgesel 1937’de kaybolan kızların peşine düşüyor. Bu kayıpların hiç de tesadüfi olmadığının altını çiziyor. Türkleştirilmek için alıkonan Huriye Aslan ve Fatma İçli katliam esnasında kayıplara karışan ama yıllar sonra ailesini bulan iki isim. Ortak deneyimlerini ifade eden ilk cümleleri birbirine çok benziyor ve muhatap oldukları zihniyeti de ele veriyor: Önce saçımı kestiler, yıkadılar, kısa elbise giydirdiler, ayağımın ölçüsünü aldılar kâğıda, bir de lengerli şapka taktılar başıma. Gerisi acı dolu karanlık günler… Belgeselin diğer iki yüzü ise yıllar önce kaybolan Şemsi ile Sakine’nin kardeşleri ve ellerinde onlardan bugüne kalan, yıllarca annelerinin boynunda muska, dua gibi dolaştırdığı ve çocuklarına bir vasiyet gibi bıraktığı iki tutam saç.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7D8EECBC45408AB55D55499ECCD7D84B?newsId=31893), [web.archive.org (arşiv bağlantısı)](http://web.archive.org/web/20120228145609/http://www.aksiyon.com.tr:80/aksiyon/newsDetail_getNewsById.action;jsessionid=7D8EECBC45408AB55D55499ECCD7D84B?newsId=31893)
