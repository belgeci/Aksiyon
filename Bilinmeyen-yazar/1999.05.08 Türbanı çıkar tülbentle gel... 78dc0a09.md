# Türbanı çıkar, tülbentle gel...

*Bilinmeyen-yazar 1999.05.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   BMM'de 2 Mayıs pazar günü yaşanan başörtülü yemin krizini seyrettiğimde, uzun süredir dinlememe rağmen Sezen Aksu'nun 'Ne de olsa kışın sonu bahardır / Bu da gelir bu da geçer ağlama...'şarkısı
  </font>
 </div>
 <div id="newsText">
  <font class="detail-text">
   "şarkısı dilime takıldı. Aslında yaşanan krizin ayak sesleri çok öncesinden medyada çıkan yönlendirme haberlerle gelmeye başlamıştı, ancak yine de krizi seyrederken şaşırmamak mümkün değil. Öyle ya, 'başörtüsü", 'türban" ve 'tülbent veya oyalı yazma" birbirine karışmıştı; birincisi 'inancın", ikincisi 'isyanın", üçüncüsü de 'Anadolu kadınının örtüsü" haline getirildi. Başka bir deyişle, inancın gereği olarak kapanmada kullanılan üç araç, farklı şekilde yorumlanarak sapla saman birbirine karıştırıldı.
   <br/>
   <br/>
   Tartışmaların kaynağındaki FP İstanbul milletvekili Merve Kavakçı yanında 'hoşgörüyü temsilen" FP"nin başı açık milletvekili Nazlı Ilıcak olduğu halde Meclis Genel Kurulu"na girdiğinde, 'ılımlı ve hoşgörülü" tavırları ile bilinen DSP Genel Başkanı Bülent Ecevit kürsüye çıkarak daha önceden hazırladığı; 'Burası devlete meydan okunacak yer değildir. Bu hanıma haddini bildirin" çağrısını okuyordu. Yani 'türban ile Meclis"e girmek" 'devlete meydan okumak" ile eş tutuluyordu. Cumhurbaşkanı Süleyman Demirel ise, Paris"te yaptığı açıklamada 'Türban meselesi bir başörtüsü meselesi değildir" derken, türbanın 'bugün dünyada fundamentalizmin simgesi" olarak kullanıldığını ifade ediyordu. Bütün bunlar, devleti temsil eden en üst iki sivil otoritenin türbanı 'inanç sebebiyle örtülmüş bir başörtüsü"olarak görmedikleri ortaya koyuyor.
   <br/>
   <br/>
   İsyan mı? İnanç mı?
   <br/>
   <br/>
   Buna karşılık DSP"li milletvekili Gönül Saray Meclis"e omuzuna attığı bir oyalı yazma ile gelmiş ve mazbatasını alırken 'işte Anadolu kadınının başörtüsü budur" demiştir. Demirel de Paris"teki konuşmasında 'başörtüsü Türk halkının yaşam tarzı içerisinde olan bir şeydir" açıklamasında bulunmuştur. Bu durumda inançlı kadınlar için önemli olan 'iticilik ve çekicilik arasında denge sağlayarak başı örtmek" olduğuna göre, Merve Kavakçı da derdinin 'isyan" olmadığını göstermek için en azından DSP"li Gönül Saray gibi Anadolu kadınının oyalı yazması yani tülbenti ile Meclis"e gelip yemin etse ne olur.
   <br/>
   <br/>
   Bunun dışında Kavakçı için geriye üç alternatif kalıyor: Milletvekilliğinden çekilmek; peruk takmak veya kafasını kazıtarak başını açmak; yeniden türbanla yemin etme girişiminde bulunmak. Bu alternatiflerden sonuncusunun ipleri daha da gereceği açık. Bu durumda seçimler sonrasında normalleşmesi beklenen 28 Şubat süreci de RP"den sonra şimdi de FP"nin girişimleri sebebiyle sürecek. Bundan da zarar gören şüphesiz halihazırda gerilime sebep olan iki parti FP ve DSP olacak. Aksi takdirde bir partinin 'siyasi simge" olarak kullanmak istediği bir unsur, bütün başörtülü kadınları rencide eder bir konuma gelecek ki, halihazırda baş örtüsü örtmeyen seçmen hiçbir partide bulunmuyor.
   <br/>
   <br/>
   Kaldı ki Boğaziçi Üniversitesi'nden Prof. Binnaz Toprak ve Doç. Ali Çarkoğlu tarafından TESEV için yapılan bir araştırma, kadınların büyük bölümünün başı örtülü olduğu Türkiye"de çarpıcı gerçekleri ortaya koymuştu. Halkın yüzde 46"sı Türkiye"de dindarlara baskı yapılıyor derken, bunların yüzde 64"ü gerekçe olarak başörtüsü uygulamalarını göstermiş. Yine halkın yüzde 74"ü başörtülü kadınların  devlet dairelerinde çalışmalarına müsaade edilmesini isterken, yüzde 77"si üniversitelere isteyenlerin başörtülü girmesine izin verilmesini istemiş. Bu durumda siyasilerin er ya da geç sandıkla halkın karşısına çıkacaklarını unutmadan hareket etmeleri gerekiyor...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5032-turbani-cikar-tulbentle-gel.html), [web.archive.org (arşiv bağlantısı)](http://web.archive.org/web/20130809024154/http://www.aksiyon.com.tr:80/aksiyon/haber-5032-turbani-cikar-tulbentle-gel.html)
