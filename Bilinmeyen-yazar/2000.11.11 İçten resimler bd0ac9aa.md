# İçten resimler

*Bilinmeyen-yazar 2000.11.11*

<div>
 <p class="spot">
  Sonbahar mevsiminin gelmesiyle birlikte yazın ara verilen kültür ve sanat etkinlikleri yeniden başladı
 </p>
 <p class="metin">
 </p>
 <p class="metin">
  Son olarak ressam Sefer Öztürk'ün yağlıboya tabloları Emlak Sanat Galerisi'nde insanların beğenisine sunuluyor. Öztürk'ün resimleri gereksiz iddialardan, çok bilmişliklerden uzak, içten resimler. Marmara Üniversitesi Güzel Sanatlar Yüksek Okulu Resim Bölümü mezunu olan Öztürk şu ana kadar yirmi beş tane kişisel resim sergisi açmış. Ayrıca birçok karma resim sergisinde de eserlerini sergilemiş. Öztürk'ün
 </p>
 <p class="metin">
  her biri birbirinden güzel resimleri
 </p>
 <p class="metin">
  9 Kasım—25 Kasım 2000 tarihleri arasında sanatseverler tarafından görülebilecek.
 </p>
 <p class="metin">
 </p>
 <p class="metin">
  İstanbul Büyükşehir Belediyesi Kültür A.Ş.'nin katkılarıyla hazırlanan "Şiir, Şehir; İstanbul" kitabında Bedri Rahmi Eyüboğlu, Necip Fazıl Kısakürek, Cahit Zarifoğlu, Cahit Sıtkı Tarancı, Yahya Kemal Beyatlı, Sunay Akın gibi birbirinden ünlü şairlerin şiirleri yer alıyor. Kitapla birlikte okuyuculara sunulan CD'de ise şiirler Kenan Işık, Uğur Arslan, Oya Seymen, Savaş Ay, İbrahim Sadri gibi ünlü kişiler tarafından seslendirilmiş.
 </p>
 <p class="metin">
 </p>
 <p class="arabaslik">
  Kulede sanat
 </p>
 <p class="metin">
  İş Bankası kültürel etkinliklerinde bu ay 14 Kasım Salı saat 19.30'da caz dünyasının büyük isimleriyle konserlere imza atmış Aydın Esen'in ve henüz 10 yaşında doğaçlamada sıradışı bir yeteneğe sahip olduğu düşünülen Martial Solal'ın İstanbul Doğaçlamaları başlığı ile konserleri olacak. 17 Kasım Cuma günü saat 19.30'da teknik ve üretme gücü açısından Batı'da bir fenomen olarak düşünülen Ivo Papazov, Bulgar Düğün Orkestrası, Balık Ayhan ve Grubu ile Çingeneler Zamanı adı altında güzel bir müzik ziyafeti çekebilirsiniz.
 </p>
 <p class="metin">
 </p>
 <p class="arabaslik">
  Tarihsel Toplum'da Kasım gündemi
 </p>
 <p class="metin">
  Toplumsal Tarih'te bu ay, çok ilginç konulara yer veriliyor. Selami Kılıç'ın son sayıda yer alan makalesi Ziya Gökalp, Abdullah Cevdet, Kılıçzade Hakkı, Celal Nuri (İleri), Hüseyin Cahid gibi Meşrutiyet dönemi aydınlarının yazdıklarının Atatürk'ün düşünce yapısı üzerindeki etkilerini anlatıyor. Ayrıca Bilal Şen'in, şimdiye kadar anılara dayalı yazılan Türkiye'de komünizm tarihi konusunda belgelere dayalı bir tarih yazımına geçişte önemli bir yer tutacak makalesi var. Burçak Evren ise yazdığı makalesinde Türkiye'ye sinemayı getiren adam olarak bilinen Sigmund Weinberg'in Birinci Dünya Savaşı sırasında yurt dışına kaçırılıp kaçırılmadığına dair yeni bulgular sunuyor. "Zeugma Yanlız Değil" başlığı ile Fırtına, Yortanlı, Çine, Munzur, Çoruh, Birecik, Kargamış, Hasankeyf'in kültürel miras olarak korunması ya da barajların yapılarak bu bölgelerin sular altında bırakılması konusunda makalesini de bulabilirsiniz. Derginin bu son sayısında üniversite öğrencileri arasında düzenlediği tarih yarışması hakkında son gelişmeleri alabilirsiniz.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/310/kultur/1.htm), [web.archive.org (arşiv bağlantısı)](http://web.archive.org/web/20020214184635/http://www.aksiyon.com.tr:80/2000/310/kultur/1.htm)
