# Irak’ta başbakanlık krizi iç savaşa dönüşüyor

*Bilinmeyen-yazar 2006.03.06*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <!--- Resim Burada ---------->
  </p>
 </font>
 <font class="content">
  Irak’ta başbakan olacak kişi hakkında Şii, Sünni ve Kürt partilerin bir türlü anlaşamaması ülkenin genelinde başlayan hizip çatışmasının topyekûn bir iç savaşa dönüşmesine yol açıyor
 </font>
 <p>
  <font class="content">
   İşgalden bu yana ikinci en kanlı haftasını yaşayan Irak’ta, Şii ve Sünni hizipler arasında diyalog ve uzlaşma çağrısı yapan Başbakan İbrahim el-Caferî’nin başbakanlık şansının kalmaması, ülkenin geleceğinin daha kanlı olabileceği endişelerini doğurdu. Türkiye ziyaretiyle parlamentoda önemli bir ağırlığı olan Kürt Birliği’nin desteğini tamamen kaybeden el-Caferî’nin başbakanlıktan uzaklaştırılacağına kesin gözüyle bakılıyor. El-Caferî işgalin ilk günlerinde Amerikan askerlerine hayli zor günler yaşatan Muktedâ el-Sadr’ın ordusu ve İran ile geliştirdiği sıcak ilişkilerden dolayı bazı Amerikalı yetkililerce de istenmeyen adam ilan edilmiş durumda. El-Caferî’nin görevden uzaklaştırılması durumunda yerine geçecek ismin belirlenememesi zaten bir iç savaşın arifesinde bulunan Irak’ı çok daha kanlı bir geleceğin beklediğinden endişe ediliyor.
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23534&yorum_id=1), [web.archive.org (arşiv bağlantısı)](http://web.archive.org/web/20060317115513/http://www.aksiyon.com.tr:80/detay.php?id=23534&yorum_id=1)
