# Acı Deniz'in Tadı

*Bilinmeyen-yazar 1996.06.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fatma Karabıyık Barbarosoğlu'nun hikayelerini biraraya getirdiği 'Acı Deniz' isimli eser, İz Yayıncılık tarafından basıldı.Hikayeyi kendi kalıbından çıkarıp, ona türlü türlü manalar yükleyen yazar, öykülerinde yazar-okuyucu-eleştirmen üçgeninde gelgitler yapıyor, yazma ve okuma eylemlerinin keyfiyetlerini sorguluyor, bu arada inancın hayattaki yerini tahlil ediyor.
  </font>
 </div>
 <div id="newsText">
  <font class="detail-text">
   - Öyküleri yazarken duygularınızı mı anlattınız yoksa modernleşme sürecinin bizden götürdükierini mi yansıtmak istediniz?
   <br/>
   <br/>
   Benjamin Disraeli, "Kendi kitaplarından bahseden bir yazar, kendi çocuklarından bahseden bir anne kadar kötüdür" der. Ne sadece duyguları anlatmak ne de modernizme dair eleştirilerde bulunmak bir metni edebi kılmaya yetmez. Güçlük şuradadır: Modernizme dair eleştirel bir makale yazdığınızda bu makalede duygularınız mı var diye sorulmaz. Ya da mesela kitle taşıma araçlarının insan psikolojisine zarar veren olumsuz yönlerini bir psikiyatri kongresinde tebliğ olarak sunarsınız. Sorular arasında "doktor bey/hanım sizin özelotomobiliniz yok mu?" türünden bir soru ile karşılaşmazsınız. Böyle bir soru olsa da kimse ciddiye almaz. Fakat sözkonusu edebi bir metin olduğunda ille de yazarın duygularına, anlattıklarıyla kendi hayatının birebir uyum içinde olup olmadığına takılınır. Freud'un edebi metinleri psikanaliz yöntemleriyle açıklaması hala çok muteber. Cemil Meriç'e "Edebiyat ce hen nemin ta kendisi" dedirten bu belki. Fisher; "Sanatçı olabilmek için yaşantıyı yakalayıp tutmak, onu belleğe, belleği anlatıma, gereçleri biçime dönüştürmek gerektir" der.
   <br/>
   <br/>
   "Duygularınızı mı?" dediğiniz zaman bütün bu süreci başlangıç noktasında kesmiş oluyorsunuz. Moderleşme sürecinin bizden götürdükleri dediğiniz zamanda, gereçleri doğrudan 15 edebiyatın kendisi sayma tehlikesi dogar.
   <br/>
   <br/>
   - Kitabınız yazar-okuyucu-eleştirmen temalarını çokça işlemiş.Iyi bir okuyucu sizce hangi nitelikte olmalıdır?
   <br/>
   <br/>
   İsterseniz önce bu temaları niçin bu kadar çok işlediğimden bahsedeyim biraz. İlk hikaye kitabımda, hikayenin hikayesini ortaya koymak istedim. Dolayısıyla bir hikayenin yazılış sürecinden okuyucu ile buluşma noktasına, yazar-yazar ilişkisine dair pekçok meseleye yer verdim. Hepsinin ortak noktası okumak üzerinde odaklanır. Yazar, eleştirmen ve okuyucunun ortak eylemi "okumak"tır. Bunun dışında bizim kültürümüzde okumak çok geniş bir manaya sahiptir. İyi bir okuyucu için bütün manaları birarada düşündüm. Mesela Anadolu'da davet erine "okuma" kullanılır. Düğüne okumak diye bir tabir vardır. Kur'an-ı Kerim, "oku" emriyle başlar. İyi bir okuyucu kainatın dilini okumaya talip olandır. Tüketmeden okuyan, okuduğunu çoğaltan. Vitrinleyen değil, kendi oluşunu satırdan ve satıraralarından yakalayan. Benim iyi okuyucumun vasıfları bunlar.
   <br/>
   <br/>
   - Öykülerinizde anlatmanın yazmaktan daha etkili olduğu izlenimini veriyorsunuz. Antik Yunan filozoflarını hatırlatan böyle bir görüşün sebebi nedir?
   <br/>
   <br/>
   Yazmanın başlangıç noktası anlatmaktır. Yazar yazmaya başlamadan önce karşısında (hayali) okuyucularını görür. Her yazarın ulaşmak istediği bir okuyucu vardır ve anlatmak istediklerini onlar için kaleme alır. Önce söz vardı. Cemil Meriç önce sükut vardı der. Anlatmak yazıdan önce gelir. Anlatacak şeyiniz olduğu sürece yazarsınız. Anlatmakta da yazmakta da esas olan göstermek ve görünmektir. Ru be ru anlatırnda muhatabınıza gösterdikleriniz ön plandayken yazıda birden anlattığınızdan ziyade anlatışınız yani yazar kimliğiniz ortaya çıkar ve dolayısıyla ibre göstermekten görünmeye doğru kayar. Antik Yunan filozoflarına kadar gitmeye gerek yok. Bizim kültürümüz sözlü kültürdür ve anlatanın söyledikleri sahibine uygunluğu oranında bir değer kazanır. Yani esas olan "hal"dir. .
   <br/>
   <br/>
   (Acı Deniz / İz Yayınları / 128 sayfa / O 212 211 32 88)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=552ED0C9B9E4B938A9F354CA12B1E47D?newsId=24), [web.archive.org (arşiv bağlantısı)](http://web.archive.org/web/20140424061436/http://www.aksiyon.com.tr:80/aksiyon/newsDetail_getNewsById.action;jsessionid=552ED0C9B9E4B938A9F354CA12B1E47D?newsId=24)
