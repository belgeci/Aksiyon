# [BELÇİKA] AB’den İran petrolüne ambargo

*Bilinmeyen-yazar 2012.01.09*

<font class="agenda2NewsSpot">
 Avrupa Birliği (AB) ülkeleri İran’dan petrol ithalatını durdurmaya yönelik prensip kararı aldı.
</font>
<font class="newsDetail">
 <p>
  Çin’den sonra İran’dan en fazla petrol ithal eden AB’nin ambargo kararını ne zaman yürürlüğe sokacağı ise henüz belli değil. ABD’nin İran’a ağır ekonomik yaptırım kararı almasının ardından Fransa Dışişleri Bakanı Alain Juppé, Avrupa ülkelerine benzer yönde harekete geçmeleri çağrısında bulunmuştu. İran’ın nükleer programı konusunda uluslararası toplum ile işbirliği yapmaya yanaşmadığı takdirde petrolünün Avrupa’ya sevk edilmesinin yasaklanacağı ifade ediliyor. Kararın uygulamasına ilişkin adımın, ocak ayı sonunda yapılması beklenen AB dışişleri bakanları toplantısından sonra atılabileceği belirtiliyor. İran’ın nükleer çalışmaları ve Hürmüz Boğazı’nın kapatılmasıyla ilgili tehditleri sonrasında petrol fiyatları yükselişe geçmişti. Çin’den sonra İran’dan en çok petrol ithalatını gerçekleştiren AB ülkelerinin petrol ambargosunu uygulamaya geçirmesiyle İran’ın ekonomik olarak köşeye sıkıştırılması hedefleniyor. Ancak, artacak petrol fiyatları yüzünden küresel piyasaların da bundan etkilenmesi kaçınılmaz görünüyor. (Vedat Denizli/Brüksel)
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31518-belcika-abden-iran-petrolune-ambargo.html), [web.archive.org (arşiv bağlantısı)](http://web.archive.org/web/20120118005747/http://www.aksiyon.com.tr:80/aksiyon/haber-31518-belcika-abden-iran-petrolune-ambargo.html)
