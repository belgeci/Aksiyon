# Resmin ustalarını nasıl bilirdiniz?

*Bilinmeyen-yazar 2005.06.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yaşadığı dönemde sadece bir resmi satılan ve yalnızca 10 yıl resim yapmasına rağmen şöhrete kavuşan garip bir sanatçı Van Gogh. Ressam olmaya karar verene kadar rahip asistanlığından gezici vaizliğe, kitap satıcılığından yardımcı öğretmenliğe kadar yapmadığı iş kalmamış.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Üstelik çocukluğu epey sıkıntılıymış, kardeşine yazdığı bir mektuptan öyle anlaşılıyor; ‘Gençliğim, kasvetli, soğuk ve verimsizdi.’ Peki ya Leonardo da Vinci? Onun özel hayatıyla ilgili gerçekler daha 16. yüzyılda efsanelere karışıyor. O da, resim sanatında çığır açan diğer ustalar gibi çıraklık döneminde ustasını gölgede bırakıyor. Ustanın sadece sanatçı yönü değil, karakteri de beğenilirmiş. Çağdaşları, dost canlısı, giyimine her zaman özen gösteren ve alışılmışın dışında güzelliğe sahip bir Leonardo’dan söz ediyor. Ustalardan bir diğeri, aristokrat bir aileye mensup Toulouse Lautrec. Kolayca kırılan kemikleri onu aile mesleği askerlikten koparınca resim yapmaya başlamış. İlk tabloları zengin ve rahat hayatından izler taşıyan av ve binicilik sahneleri. Lisede ders kitaplarına öğretmenlerinin karikatürünü çizen Monet, şöhretini ve Paris seyahati için gerekli parayı bu karikatürlere borçlu. Sonra izlenim resminin sanattan sayılmadığı bir dönemde peyzaj ressamı olmaya karar veriyor. Çocukluğunda resim yapıp yapmadığı bilinmeyen Paul Cezanne ise bu yönüyle diğer ressamlardan ayrılıyor.  Okulda daha çok edebiyata ilgi duyan ressamın en iyi dostunun Emil Zola olmasına da şaşmamalı. Ve heykelleriyle nam salan Michelangelo... 16. yüzyılda sanatçının itibarının ve sosyal statüsünün yükselmesinde onun rolü tartışılmaz. Bu altı ressam, Literatür Yayınevi’nin, Alman yayıncılardan Könemann ile ortaklaşa hazırladığı altı kitaplık ‘Mini Sanat Dizisi’nde her yönüyle tanıtılıyor. Her sanatçının resim dünyası, dönemin sanat akımları ve önemli resimlerin ortaya çıkış öyküsünün akıcı bir üslupla anlatıldığı kitaplarda temel resim terminolojisini içeren bir de sözlük yer alıyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21941), [web.archive.org (arşiv bağlantısı)](http://web.archive.org/web/20070806213822/http://www.aksiyon.com.tr:80/detay.php?id=21941)
