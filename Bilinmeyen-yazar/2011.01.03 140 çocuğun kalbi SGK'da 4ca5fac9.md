# 140 çocuğun kalbi SGK’da

*Bilinmeyen-yazar 2011.01.03*

<font class="agenda2NewsSpot">
 ‘Kalp ritim bozukluğu’ hastası 140 çocuğun ailesi, Sosyal Güvenlik Kurumu’nun (SGK) 4 Ocak Salı günü yapacağı toplantıda varılacak karara kilitlendi.
</font>
<font class="newsDetail">
 <p>
  <p class="MsoNormal">
   Prof. Dr. Volkan Tuzcu’nun geliştirip bütün dünyaya kabul ettirdiği ‘dondurma’ yöntemi Sağlık Uygulama Tebliği’ne (SUT) dahil edilecek mi? 2009’da Türkiye’ye dönen Prof. Tuzcu, operasyonlarını Mehmet Akif Ersoy Kalp Hastanesi’nde gerçekleştiriyor. 70 çocuğu bu hastanede yöntemini tatbik ederek sağlığına kavuşturdu. Dondurma metodu, klasik yakmaya kıyasla pek çok avantaja sahip. Üstelik iki tedavi masrafı arasındaki fark sadece 2 ya da 2,5 bin lira. Adı geçen hastanenin Çocuk Kardiyolojisi Klinik Şefliği görevini yürüten Tuzcu, sosyal güvence sistemince karşılanması amacıyla uzun zamandır ilgili mercileri bilgilendiriyordu. 2010 Ağustos’ta kesinlikle olumlu cevap verilecek umuduyla operasyonlara başladı. Ümitler boşa çıkınca hastane ameliyatları durdurmak zorunda kaldı. Dondurma yönteminde ritim bozukluğu eksi 80 dereceye kadar soğutularak tedavi ediliyor. Isıtmaya göre risk katsayısı bir hayli azalıyor. Sabah hastaneye yatan hasta normal şartlarda akşama evine uğurlanabiliyor. Tuzcu ameliyatları, firmanın belirsizlik yüzünden malzeme teslimatını kesmesi sebebiyle askıya aldı. Ümitle sevindirici cevap bekleyen 140 çocuktan biri de 10 yaşındaki Mehmet Enes Furuncu. Yöntem Almanya ve Avusralya gibi ülkelerde ödeme listesine dahil. 4 Ocak’taki toplantıda ilgili bilim çevreleri, Sağlık Bakanlığı ve SGK uzmanları konuyu değerlendirecek.
   <span>
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28307-140-cocugun-kalbi-sgkda.html), [web.archive.org (arşiv bağlantısı)](http://web.archive.org/web/20110109161632/http://www.aksiyon.com.tr:80/aksiyon/haber-28307-140-cocugun-kalbi-sgkda.html)
