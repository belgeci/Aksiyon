# Çiçekler âleminde keşif

*Bilinmeyen-yazar 2006.03.27*

<div>
 <p>
  <font>
   Artık havalar ısınıyor. Belki de kendinizi mutsuz hissetmeye başladınız bile. ‘Bahar sendromu’nu kolay atlatmanız için hem minik, hem ucuz hem de sevimli bir önerimiz var…
   <br/>
   <br/>
   Modern yaşam’ tarzı hayatımızı kuşatmış durumda. Deniz kenarında rengârenk çiçekleri seyrederek çay içebilmek, yeşil çimenler üzerinde yürümek neredeyse imkânsız artık. Özellikle büyük şehirlerde yaşayanlar için. Madem hayatımızı değiştiremiyoruz, o zaman mevcut durumu minik değişikliklerle iyileştirebiliriz.
   <br>
    <br>
     Örneğin hayatınızı çiçek dikerek renklendirebilirsiniz. Başta yapı marketler olmak üzere botanik bahçeler, çiçek marketler bu konuda size yardımcı olmaya hazır. Evinizin bir köşesinde minik bir bahçe kurmak için yapacağınız tek şey saksı, kum ve tohum satın almak. Mekânın durumuna göre bitkiler ‘güneş seven, yarı gölge seven, gölge seven’ şeklinde üçe ayrılıyor. Yani istedikten sonra her ortama uygun çiçek yetiştirebilirsiniz.
     <br>
      <br>
       Güneş seven bitkiler sardunya, petunza, çanta çiçeği, süs tütünü ve mine çiçeği. Yarı gölge sevenler adaçayı, katmerli begonya, veronika. Küpe çiçeği de gölgede büyüyebilen nadir çiçekler arasında. Çiçekler hakkında bilgi sahibi olmayabilirsiniz. Fakat, marketlerde tohumun büyümüş halini görebiliyorsunuz. Tohum paketlerinin arkasında da yapmanız gerekenler yazıyor. Eğer çok sabırsızsanız ‘Easy Grow’ yazan tohumları tercih edin. Yaklaşık iki ay içinde rengârenk çiçeklere kavuşabilirsiniz. Tohumlar 4,5-6 YTL arasında.
       <br>
        <br>
         Eğer ‘Büyümesini bekleyemem’ diyorsanız büyük saksı bitkileri var. Hemen hemen tüm ebatlarda farklı çeşitlerde bulmak mümkün. Fiyatları 200-2000 YTL arasında. Begonya, menekşe gibi yetişmiş saksı çiçekleri ise 8-15 YTL arasında.
         <br/>
         <br/>
         Bitki marketlerde çiçeklerden sonra en dikkat çeken ürün rengârenk, desenli saksılar. Çiçek yetiştirmek aklınızın ucundan bile geçmiyor olabilir ama bu saksıları gördükten sonra mutlaka fikrinizi değiştireceksinizdir. Seramik saksılarda uçuk renkler tercih edilmiş ve üzerine çiçek desenleri yapılmış. Teneke saksılar ise iki çeşit; göz alacak kadar canlı turuncu, yeşil, kırmızı, sarı renkli olanlar ve canlı renklerin kullanıldığı üzerinde kabartmadan çiçek, böceklerin bulunduğu saksılar. Seramik saksılar 3-20 YTL arasında değişirken, tenekeler 6-25 YTL arasında. Hasılı; çiçek yetiştirmek sakın gözünüzde büyümesin. Artık çiçeklerin de kimyası bozulmuş, insanlara ayak uydurmuşlar. Fazla bekletmiyor, hızla büyüyorlar. Tıpkı, bizim gibi…
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 643 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23703), [web.archive.org (arşiv bağlantısı)](http://web.archive.org/web/20060526142524/http://www.aksiyon.com.tr:80/yazdir.php?id=23703)
