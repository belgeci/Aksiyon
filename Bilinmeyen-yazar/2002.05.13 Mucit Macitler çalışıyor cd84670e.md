# Mucit Macitler çalışıyor

*Bilinmeyen-yazar 2002.05.13*

<div>
 <p class="spot">
  Son yüzyılda dünyaca ünlü tek bir Türk bilim adamı yok. Bazen parasızlık, bazen de eğitimsizlik yüzünden genç beyinler körelip gidiyor.
 </p>
 <p class="metin">
 </p>
 <p class="metin">
  Küresel ekonomiye yenik düşen Türk bilim dünyası, Batı'da geliştirilen yeni ürünlerin ithalatıyla yarışamıyor. Ekonomik krizle birlikte artan beyin göçüne dur demek isteyen Dizayn Grup ise açtığı yarışmalarla hem ar–ge servisini kuvvetlendirmek hem de ülke sanayisine katkıda bulunmak istiyor. 6'sı öğretim üyesi olmak üzere 15 araştırmacının jüri üyeliğini yaptığı yarışmada Türkiye'nin hemen her yerinden ilginç proje teklifleri geldi. Yarışmaya katılan amatör mucitler, beyinlerinin ürünü olan buluşlarla belki de ilk defa marjinallikten kurtularak, bilimsel zeminde kendilerini anlatıyorlar. "Proje Buluş ve Yeni Fikirleri Destekleme" adını taşıyan kampanya Türkiye'de ilk kez düzenleniyor ve dereceye giren projeler mali ve teknik açıdan desteklenecek. Endüstriye girebilen projelerin destekleneceği yarışmada, dereceye giren buluş sahipleri, kendi adlarına bir patent alabilecekler.
 </p>
 <p class="metin">
 </p>
 <p class="metin">
  İngilizce öğrenmek zor zanaat... Ezberlenemeyen kelimeler, birbirine karışan gramer kalıpları ve bir türlü becerilemeyen telaffuzlar tam bir bela. Ancak İngilizce öğrenmenin en büyük zorluğu dil kalıplarından çok, eğitim masraflarında. Türkiye tersten okunan bir ülke ve www.ingilizcesitesi.com bedavaya İngilizce öğretiyor! Tam 700 sayfalık, özel hazırlanmış İngilizce eğitim bilgilerini illüstrasyonlar süslüyor ve farklı seviyelerdeki öğrenciler, binlerce soru çözebiliyor. Sitenin sahibi emekli bir İngilizce öğretmeni. Salih Tatar, 30 yıllık birikimlerimi aktardığım dediği sitenin geleceğini ise şöyle yorumluyor: "Bu site değişik seviyeler için hazırlandı. Yüzbinlerce kişi bu siteyi ziyaret etti. 30 yıllık mesleki yaşamımda İngilizce'nin niçin öğrenilemediğini idrak ettim. Bu site, psikolojik korkuları yeniyor."
 </p>
 <p class="metin">
 </p>
 <p class="arabaslik">
  Cep telefonunda fantezi devri
 </p>
 <p class="metin">
  Cep telefonunda ihtiyaç dönemi çoktan bitti. Şimdi fantazi zamanı... Cep telefonlarının önce boyutu küçültüldü, sonra renkleri değiştirildi. Bugünlerde ise cep telefonlarına eğlence argümanları yüklemek çok moda! Cep telefonu sektörünün lider ismi Nokia, yeni ürünü 3410 ile cepli oyun–eğlence dönemini başlatıyor. Java teknolojisinin tüm özelliklerini cep telefonuna yükleyen Nokia 3410 ile ritmik fon alarmı, yeni oyunlar, bulmacalar, hafıza oyunları birbiriyle yarışıyor; telefon sahibi telefonu konuşmak için değil, resim yapmak için de kullanabiliyor! Resim editörüyle çılgın resimler yapılıyor ve önü ardı kesilmeyen mesajlarla gönderiliyor.
 </p>
 <p class="metin">
 </p>
 <p class="arabaslik">
  Temizlikten değil paradan tasarruf
 </p>
 <p class="metin">
  Temizliğin de bir bedeli var. Yapılan araştırmalar 4 kişilik bir ailenin 10–20 milyon lira arasında deterjan ve yumuşatıcı masrafı yaptığını ispatlıyor. Ekonomik tasarruf adına temizlikten ödün vermektense, No–no Detergent kullanmak çok daha kârlı. Yüzde 80 oranında deterjan tasarrufu sağladığını iddia eden No–no Detergent, suyu sadece bir ıslatıcı olarak kullanıyor, deterjanı ise sadece kokluyor! Çamaşır makinasının kazanına yapıştırılan No–no Detergent, temizlik kalitesiyle de iddialı. No–no Detergent tasarrufuyla kirletilebilecek daha çok kıyafet alınabilir.
 </p>
 <p class="metin">
 </p>
 <p class="arabaslik">
  Hayatı yeşil cam ile yorumlamak
 </p>
 <p class="metin">
  Hayat bu, geçer... Bazen sıkışık bir apartman dairesinde, bazen gecekonduda veya, deprem çadırında, eh bazen de dünyanın en akıllı 4. binasında!. Polat İnşaat tarafından yaptırılan Tower Residence alışkın olduğumuz tüm yaşam kalıplarını değiştiriyor. 406 farklı aileyi bir binaya taşıyan Polat İnşaat, müşterilerini çağın ötesinde bir yaşamla tanıştırıyor. 5 katlı binalara "büyük" diyen bir toplumun 42 katlı, alışveriş merkezli Tower Residence'ye alışması biraz zor olacak. Daha çok iş merkezleri için düşünülen çok katlı binayı ev şekline sokan Polat İnşaat, yaptığı Tower Residence ile kiracılarına 5 yıldızlı otel konforu yaşatıyor. Musluğundan ısıtma sistemine kadar herşeyi elektronik olarak ayarlanabilen modern mahalle Tower Residence'de yaşayanlar, dünyayı yeşil bir camın etrafından gözleyecekler, telefon komutlarıyla evlerini yönetecekler. Hayat bu, geçer!..
 </p>
 <p class="metin">
 </p>
 <p class="arabaslik">
  Ampul ışığına dikkat!
 </p>
 <p class="metin">
  Bazı ayrıntılar hayatı güzelleştiriyor. Aydınlanma, işte bu ayrıntılardan biri. Aydınlatma sistemi ile dış dünyayı algılayışımız belirli ölçüde şekilleniyor. Lumina Aydınlatma, gökyüzünün tüm renklerini iç mekanlara yansıtma iddiasıyla kuruldu ve "en iyi ben aydınlatırım" diyor. Lumina Aydınlatma, yeni ürünü Mellow Light Iv ile iş yerlerinde motivasyonu, evlerde mutluluğu artırma iddiasını taşıyor ve bunu uzun araştırmaların sonucuna bağlıyor. Lumina Aydınlatma'nın "biraz pahalı" fiyatlarına yaklaşamam diyorsanız, en azından kullandığınız ampule dikkat edin!
 </p>
 <p class="metin">
 </p>
 <p class="arabaslik">
  Çıldırtmayan telefon
 </p>
 <p class="metin">
  Hayatımızı çağrı merkezleri yönlendiriyor. Bankacılık işlemleri, cep telefonu soruları ve hatta SSK randevuları için çağrı merkeziyle iyi ilişkiler kurmak gerekiyor. Günün önemli bir bölümünü çağrı merkezlerine ayırdığımız bir dönemde, kullanılacak iletişim teknolojisi çok önemli. Evinize, iş yerinize anahtar teslim çağrı merkezi kuran Fil Park, SYS Televantage sistemiyle, arayanı çıldırtmıyormuş! Tele kayıt özelliği ve raporlama sistemlerini artıran Televantage sistemiyle mekanik bir ses size tüm yolları gösteriyor ve bazen bir havale, bazen de bir doktor randevusu çok daha kolay alınabiliyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/388/vitrin/1.htm), [web.archive.org (arşiv bağlantısı)](http://web.archive.org/web/20020528071418/http://www.aksiyon.com.tr:80/2002/388/vitrin/1.htm)
