# Mobilitenin kalbi piller

*Bilinmeyen-yazar 2010.04.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kullandığınız her mobil elektronik eşya pile ihtiyaç duyuyor, piller ise şarja. Tek bir cihaz ile taşınabilir bütün cihazlarınızı şarj edebilseniz, ne kadar harika olurdu.
  </font>
 </div>
 <div id="newsText">
  <font class="detail-text">
   <p class="MsoNormal">
    Şöyle bir düşünsek, hayatımızın çok büyük kısmında elektrik kaynaklarından faydalandığımızı görebiliriz. Elimizin altında olmasına alıştığımız ve yokluğu hâlinde acı verecek her şey elektrik sayesinde can buluyor. Elektrikten uzak kaldığımız zamanları elektriğin nimetlerinden uzak geçirmememiz için geliştirilen piller ise birçok elektronik cihazın çalışmasını sağlıyor. Fotoğraf makineleri, telefonlar, saatler, bilgisayarlar hep çalışması pil kaynaklı tasarlanmış cihazlar. Mobilitenin kalbinde mobil elektrik kaynağı piller duruyor.
   </p>
   <p class="MsoNormal">
    Fakat her güzelin kusuru olduğu gibi pillerin de bir kusuru var: şarj ihtiyacı. Eğer pille çalışan bir cihazınız varsa şarj için adaptöre muhtaçsınız demektir. Çünkü piller şebeke elektriği olan 220 voltla değil daha düşük volt ve amper değerlerinde şarj olabiliyor. Bu adaptörler bazen şarj ettiği cihazdan daha büyük olabiliyor.
   </p>
   <p class="MsoNormal">
    Özellikle seyahatler, pilli cihazları yanınızda taşımak istediğinizde işkence hâline geliyor. Her cihaz için bir adaptör taşımanız gerekiyor ki bu onlar için de bir bavul demek. Çünkü cihazlarda ortak bir adaptör sistemine geçiş yapılmıyor. Aynı markanın ürettiği farklı modeller bile aynı adaptörle çalışmıyor ve işin fecaat kısmı burası. Durum böyle olunca insanın aklına, ‘Bunları birleştirmenin, tüm cihazları aynı aletle şarj etmenin bir yolu olmaz mı?’ düşüncesi takılıyor. İşte bu soruya cevap bulan firmalardan biri Powermat.
   </p>
   <p class="MsoNormal">
    Mantık; aynı şarj noktasından pille çalışan cihazları şarj etmek, hatta direkt elektrik ihtiyacı olanları bile çalıştırmak. Neticede neredeyse her şeyi şarj edebilen ve bu işlemi kablosuz gerçekleştiren şarj ve elektrik ünitesi hazırlamışlar. Piyasadaki bütün telefonlar, bluetooth kulaklıklar, oyun konsolları, navigasyon cihazları hatta notebooklar bu ünite ile pillerini doldurabiliyor.
   </p>
   <p class="MsoNormal">
    Bu öyle çok küçük, taşıması rahat bir ünite değil. Bir adaptörü ve standı var. Standın üzerine koyduğunuz pilli cihazlarınız şarj olmaya başlıyor. Fakat oturmayan endüstri standartları burada da karşımıza çıkıyor. Standart bir pil sistemi olmadığından kablosuz şarjın düzgün çalışması için bazı cihazlarda firmanın hazırladığı pilleri, kılıfları veya şarj etiketlerini kullanmak gerekiyor. Pil değişimi dışındaki çözümler de mobil cihazı ciddi oranda irileştiriyor. Firmanın bu standart problemle ilgili sorumuza cevabı, ‘üretici firmaların pillerde standarda doğru yöneldiği’ şeklinde oldu. Bu ne kadar gerçekçi bilinmez. Çünkü telefon yan sanayisi en az telefon pazarı kadar büyük. Şarj girişi değişen yeni model bir telefon çoğu kişinin ekmeğine yağ sürer, en başta üretici firmanın.
   </p>
   <p class="MsoNormal">
    Biz her ne kadar eleştirmeye ve hayatı zorlaştırdığını anlatmaya çalışsak da amacı insanların isteklerinden ziyade ticari kazanç olan üreticiler bu yönde bir adım atmayacak gibi görünüyor. Tabii durumdan rahatsızlık duyanlara yönelik çözümler başka girişimciler tarafından geliştirilmeye devam edecek. Powermat yeni bir fikir olarak kablosuz elektrik üzerinde duruyor. Mesela mutfak tezgâhındaki bir ünite, gerekli parçaları takılmış olan mutfak robotunu kablo takmadan çalıştırmanızı sağlıyor. Gayet yenilikçi ve zihin açıcı bir fikir. Ülkemizde bu fikrin güzel uygulamalarını görmek ümidiyle.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7FA0BEE1F0FFC8DD5641809AFA488301?newsId=26621), [web.archive.org (arşiv bağlantısı)](http://web.archive.org/web/20130106173547/http://www.aksiyon.com.tr:80/aksiyon/newsDetail_getNewsById.action;jsessionid=7FA0BEE1F0FFC8DD5641809AFA488301?newsId=26621)
