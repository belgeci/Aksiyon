# Est-Non'dan sekizinci sayı

*Bilinmeyen-yazar 2001.08.25*

<div>
 <p class="spot">
  Est—Non, kültür sanat dergileri arasında farklılığı ve farklı dil arayışıyla kendine özgü bir yere ve imaja sahip oldu.
 </p>
 <p class="metin">
 </p>
 <img border="0" src="/web/20010910022701im_/http://www.aksiyon.com.tr/2001/351/resimler/est.jpg"/>
 <p class="metin">
  İlk anda anlamı saklayan, onu bir dil bulmacasını çözmenin merakı ve hazzıyla açık eden, bununla birlikte pek alışık olmadığımız bakış açısıyla şiiri, sanatı, dili, bakma, görme ve anlama biçimlerimizi ele alan, genişleten bir dergi Est—Non. Cahit Irmak'ın çağımızda uzmanlaşmayla gelinen bilginin bölük pörçüklüğü noktası üzerine ve bu parçalanmışlığın görünen/görünmeyen anlarına değinen bir girizgahıyla açılıyor dergi. Hilmi Yavuz, Est—Non'un son sayısında "Melankoli ve Tasavvuf" başlıklı yazısında Batı ve geleneksel Türk şiirinde yer alan "kara güneş" imgesini karşılaştırıyor: "Göz, güneşe bakmaya kalkıştı mı kamaşır, kararır, bir şey görmez olur. Fakat bir bilsen... Karanlık, Tanrı zâtının nurudur." Derginin yazarlarından V. B. Bayrıl "Borges ve Martin Mystere üzerine" başlıklı yazısında çizgi roman üzerine bir deneme yazıyor. Est—Non dergisinin son sayısında tanıdık bir diğer yazar ise Aksiyon dergisindeki kültür ve sinema yazılarından bildiğiniz Nihal Bengisu Karaca. "Herkes Kendi Evreninde?" başlığını taşıyan yazıda, Semih Kaplanoğlu'nun "Herkes Kendi Evine" filminin çağrıştırdığı mesken tutma ve yolculuk kavramları çerçevesinde gitmenin ve kalmanın; yolculuğun ve "ev"de olmanın geçişkenliği, ilintiliği üzerine yazmış. Dergide yer alan diğer yazılardan bir kaç başlık; Seçkin Sevim "Jale Parla ve Tanzimat Romancıları", Alper Maral "Kemikli Bir Müzik Tarihi İçin Notlar", A. Ali Ural "Piranalar (şiir)"....
 </p>
 <p class="metin">
 </p>
 <p class="metin">
  Proje4L, Levent Harmancı— Giz Plaza'nın içindeki bin 600 metrekarelik bir mekanda, 21 Eylül 2001'de izleyiciye açılacak. 24 Kasım tarihine kadar izlenebilecek olan ilk sergide "Becoming a Place" de (Yerleşmek) Türkiye'den ve Türkiye bağlamında çalışmış olan sanatçılardan bir dizi yapıt sunulacak. Serginin ilgilendiği konular arasında, şehirleşmeye bağlı olarak geleneksel yaşam biçiminin dönüşümü, ev içindeki görselliğin inşası ve kamusal mekanın sahiplenme biçimleri de yer alıyor. Hüseyin Alptekin, Can Altay, Halil Altındere, Tina Carllson, Erik Göngrich, Hakan Gürsoytrak, Gülsün Karamustafa, Aydan Murtezaoğlu, Bülent Şangar katılacak isimler arasında.
 </p>
 <p class="metin">
 </p>
 <p class="arabaslik">
  Gençler! Tiyatro eğitimi kayıtları başlıyor
 </p>
 <p class="metin">
  İstanbul Büyükşehir Belediyesi Kültür A.Ş.'ye bağlı Gösteri Sanatları Müdürlüğü'nün 2001—2002 sezonu yeni kayıtları başlıyor. Tiyatro Oyunculuğu, Tiyatro Yazarlığı ve Tiyatro Yönetmenliği bölümlerinden oluşan ücretsiz kursa 18 yaşını dolduran herkes, 15 Ağustos— 05 Eylül 2001 tarihleri arasında başvuru yapabilecek. İstanbul'da 7 yıldır faaliyet gösteren Gösteri Sanatları Merkezi bu süreç içinde pek çok öğrenciyi mezun etti, TV, sinema ve radyo gibi çeşitli sanat dallarına kazandırdı. Gösteri Sanatları'nın öğretim kadrosunda Üstün İnanç, Harun Yöndem, Prof. Dr. Tevfik İsmailoğlu gibi isimler yer alıyor.
 </p>
 <p class="metin">
 </p>
 <p class="arabaslik">
  Kurşun gibi ağır şiir festivali
 </p>
 <p class="metin">
  Makedonya'da Arnavut—Makedon çatışmaları devam ededursun, bir gelenek kurşun sesleri altında devam edegeliyor. Struga Şiir Festivali'nin 40.'sı 22—26 Ağustos arasında yapıldı. Her yıl dünyanın en ünlü şairlerinin katıldığı festivale, bu yıl Türkiye'den Arif Arslan, Fazıl Hüsnü Dağlarca ve Yahya Akengin katıldı. Çeşitli etkinliklerin de yapıldığı festivalin şiir yarışması bölümü, gece Struga Köprüsü'nün üzerinde yapılıyor. En büyük ödül 'Altın Çelenk'i bu yıl bir Japon şair aldı. Şiir dünyasında, Struga Şiir Festivali'ne katılmak şairler için büyük bir prestij sayılıyor. Önceki yıllarda ülkemizden Ataol Behramoğlu, Dağlarca, Yavuz Bülent Bakiler gibi şairler katılmıştı. Şair—Yazar Arif Arslan bu yılki festivale, ADESE Yayınları'ndan (0 212 693 62 70) çıkan son şiir kitabı "Ağır Sevda"da yer alan üç şiiriyle katıldı; bunlar Beni Düşünme Leyla, Aşkımın Kanatları, Ağır Sevda. Arslan'ın şiirleri arasında özellikle Beni Düşünme Leyla şiiri beğeni topladı.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/351/kultur/2.htm), [web.archive.org (arşiv bağlantısı)](http://web.archive.org/web/20010910022701/http://www.aksiyon.com.tr:80/2001/351/kultur/2.htm)
