# Fatima'nın üçüncü sırrı mı, komplo mu?

*Bilinmeyen-yazar 2000.10.14*

<div>
 <p class="spot">
  ABD'li gazeteci Tad Szulc'un Papa 2. Johannes Paulus'un biyografisini yazmak için yaptığı araştırmalar sırasında topladığı bilgiler, onu, 1981 yılında papaya düzenlenen suikast girişiminin ardındaki gerçeklere götürür ve "Papayı Öldürmek" kitabı ortaya çıkar.
 </p>
 <p class="metin">
  CIA'nın ABD Senatosu komitelerine verdiği raporlar ve iç yazışmalar, İtalyan mahkemelerinin ve İnterpol'ün bulguları, Fransız gizli servisinin suikastla bağlantısı, yakın tarihin bu önemli olayına ışık tutma iddiasını taşıyan sarsıcı bir bir gerilim romanının temelini oluşturuyor. Roman, Papa'nın 1981 yılında bir mayıs öğleden sonra, Roma'daki San Pietro Meydanı'nı dolduran binlerce kişinin önünde vurulmasıyla başlar. Ölümden dönen Papa, tetiği çeken teröristin tutuklanmış olmasıyla yetinmez, gerçek komplocuları saptaması için eski bir CIA görevlisi olan Tim Savage'ı görevlendirir.
 </p>
 <p class="metin">
  Papayı Öldürmek
 </p>
 <p class="metin">
  Tad Szulc
 </p>
 <p class="metin">
  Doğan Kitap
 </p>
 <p class="metin">
  347 sayfa
 </p>
 <p class="metin">
  0 212 677 06 20
 </p>
 <hr/>
 <p class="metin">
  Dinlerin, savaşların, kıyımların, acıların ve Allah'ın kutsal şehri Kudüs... Bu eşsiz şehrin tarihine büyük ilgi duyan bir yazar. The New York Times'tan genç ve tutkulu bir gazeteci. Her ikisi de Kudüs'ün sırlarını ortaya çıkarmak için bu amansız geçmiş avında biraraya geldiler. Her ikisi de bu sırların ortaya çıkması halinde dünyanın yerinden oynayacağının bilincinde olarak... Gerçeğin ve kurgunun biraraya geldiği "Kudüs'ün Sırları" yüksek tempolu bir macera, gerilim, polisiye, bilgi ve kültür romanı. New Yok, Paris ve Moskova'dan Ölü Deniz'e kadar, 2000 yıldır uğruna kanlar akıtılmış bir defter, günümüzde hâlâ Kudüs Tapınağı'ndaki hazineyi koruyan 64 Ta'amres rulosunun arkasındaki sır perdesini ortadan kaldırıyor. Altın külçelerinin çekiciliği bir yana; bilginler, mafya ve teröristler bu binlerce yıllık defterin peşindeler. Neden mi? Çünkü...
 </p>
 <p class="metin">
  Kudüs'ün Sırları
 </p>
 <p class="metin">
  Marek Halter
 </p>
 <p class="metin">
  Güncel Yayıncılık
 </p>
 <p class="metin">
  455 sayfa
 </p>
 <p class="metin">
  0 212 511 22 37
 </p>
 <hr/>
 <p class="arabaslik">
  Yakın tarih ve büyük kavgalar
 </p>
 <p class="metin">
  Kitap, cumhuriyet dönemine damgasını vuran liderlerin, düşüncelerin ve kavgaların özlü bir panoramasını sunuyor. Atatürk'ten İnönü'ye, Bayar'dan Menderes'e kadar yakın tarihimizin birincil aktörlerinin portrelerini çiziyor, birbirleriyle ilişkilerini çeşitli yönleriyle resmediyor. "Tarihin kaynağı ve yapıcısı insandır" ilkesinden hareketle kaleme alınan kitapta, hem cumhuriyet öncesinin, hem de cumhuriyet döneminin önemli olayları, tartışmaları ve kavgaları birincil aktörlerin ağzından canlı bir dille aktarılıyor. Ülkemizin yetkin gazetecilerinden olan Mehmet Barlas'ın yakın tarihimize damgasını vuran önemli liderlerle yaptığı röportajları eksene alarak ve arşivleri konuşturarak yazdığı bir kitap bu. Bazı konu başlıkları: "İttihat ve Terakki iktidarı nasıl ele geçirdi", "Bab—ı Âli niçin ve nasıl basıldı?", "Atatürk'ün ve İnönü'nün arası nasıldı".
 </p>
 <p class="metin">
  Türkiye'de Darbeler ve Kavgalar Dönemi
 </p>
 <p class="metin">
  Mehmet Barlas
 </p>
 <p class="metin">
  Birey Yayıncılık
 </p>
 <p class="metin">
  240 sayfa
 </p>
 <p class="metin">
  0 212 511 33 69
 </p>
 <hr/>
 <p class="arabaslik">
  Önemli olan ilk adımı atmak!
 </p>
 <p class="metin">
  İnsan ancak kendi iç dünyasını keşfedebildiğinde, o sihirli iç sessizliğini sezip, orada ilahi ışıltısını bulabildiğinde "İnsan" olma şansını yakalayabilir. Bugünkü toplumsal hayatın çıkarcı, sevgisiz, anlayışsız, hoşgörüsüz ve tümüyle bencil yanlarından arınmanın tek yolu olan her türlü sessizliğe, kendini arayış çabalarına, kendi ile başbaşa kalmaya ve iç yönelişe yabancı kalmamak için Hanri Benazus, yaşadığımız dünyadan vazgeçmeden, günün belirli bir bölümünde ayıracağımız küçücük bir zaman diliminin yeterli olacağını anlatıyor. İçimizdeki Sessizlik bu yolculukta "Ben kimim?", "Dünyaya neden geldim?", "Yaradanın bizden beklentileri nelerdir?", "Mükemmel değilse bile, iyi bir toplum oluşturmanın yolları nelerdir?" gibi soruların yanıtlarını arıyor. Yazar, korkular ve yarın kuşkuları arasında boğulmuş insanoğlunun kendi varoluşunun farkına varmasını öğütlüyor.
 </p>
 <p class="metin">
  İçimizdeki Sessizlik
 </p>
 <p class="metin">
  Hanri Benazus
 </p>
 <p class="metin">
  Sabah Kitapları
 </p>
 <p class="metin">
  120 sayfa
 </p>
 <p class="metin">
  0 212 245 66 01
 </p>
 <hr/>
 <p class="arabaslik">
  Bir fikir adamı olarak; Mevlana
 </p>
 <p class="metin">
  Mevlana, bugüne kadar genellikle mutassavvıflığı ve şairliği açısından ele alınmış fakat fikir ve düşüncelerinin felsefi yönü hep ihmal edilmiş. İsmail Yakıt'ın kitabı Mevlana'nın fikirlerini Türk—İslam felsefesi ve tasavvufunun temel karakterleri içinde ele alırken, ayrıca Batı dünyasının filozofları ve fikir adamlarını aynı konulardaki görüşleriyle bir mukayese imkanını okurlarına sunuyor. Bu eserinde yazar, Mevlevilik üzerinde hiç durmuyor. Kitap, her biri kendi içinde bağımsız işlenen ama birbiriyle irtibatlı şu dört bölümden oluşuyor: "İnsan ve İnsan—ı Kamil", " Hayat ve Evrim", " Ölüm ve Ölümsüzlük Felsefesi" ve "Mutluluk Ahlakı". İsmail Yakıt, bu konuları işlerken, başlangıcından günümüze Batı düşüncesini temsil eden önemli kişilerin görüş ve fikirleriyle beraber Mevlana'nın düşüncelerinin felsefi analizlerini yapıyor.
 </p>
 <p class="metin">
  Batı Düşüncesi ve Mevlana
 </p>
 <p class="metin">
  Prof. Dr. İsmail Yakıt
 </p>
 <p class="metin">
  Ötüken
 </p>
 <p class="metin">
  190 sayfa
 </p>
 <p class="metin">
  0 212 251 03 50
 </p>
 <hr/>
 <p class="arabaslik">
  Harput'un türküleri
 </p>
 <p class="metin">
  Geçmişi Urartular öncesine dayanan, Osmanlı öncesi Anadolu Beyliklerine merkezlik yapan bir şehir olan Harput'ta, çağlar boyunca özgün bir müzik mayalanıp gelişmiş. Gerek klasik Türk müziğinden, gerek halk müziğinden ilmekler alan ve onları bir sentez içinde kaynaştıran yöre müziği, gazelleri, divanları, müstezatları, tecnisleri, ağır türküleri, mayaları, hoyratları ve şıkıltımlarıyla günümüzde de özgün bir ada oluşturuyor. Tahir Abacı, tarihi gelişimi içinde ele aldığı Harput müziğindeki ezgisel biçimleri, icra ortamını, icracıları, içerik ve temaları, şiirsel yapıyı sentezci bir yaklaşımla irdeliyor. Alışılagelmiş derleme kitaplarından farklı olarak, hem yazılı kaynaklara, hem geniş bir müzik arşivi bilgisine dayanan benzerlerine az rastlanan bir inceleme kitabı.
 </p>
 <p class="metin">
  Harput/Elazığ Türküleri, Tahir Abacı
 </p>
 <p class="metin">
  Pan Yayıncılık, 144 sayfa
 </p>
 <p class="metin">
  0 212 261 80 72
 </p>
 <hr/>
 <p class="arabaslik">
  Red Kid'le yeniden
 </p>
 <p class="metin">
  Serinkanlı ve az konuşan bir kovboy Red Kid. Şapkasının altından alnına dökülen mavi—siyah saçları onun en önemli özelliklerinden biri. Red Kid'in bir diğer özelliği ise dudaklarının arasından asla eksik olmayan sigarası. Ret Kid, sigara içme oranının yüksek olduğu bir dönemde doğdu, yayımcılar da onun bu özelliğinden vazgeçmek istemediler. Ancak bu ünlü sigaranın yerini 1983 yılından itibaren bir dal parçası aldı. 1988 yılında, sergilediği bu örnek davranış için Dünya Sağlık Örgütü tarafından ödüllendirildi. En sonunda editörleri bu dal parçasını da silmeyi uygun gördüler. Zamanla Red Kid, daha az "yalnız bir kovboy" olmaya ve de gittikçe gerçek bir Batı efsanesi haline dönüşmeye başladı. Bazı karakterler birden fazla öyküde yer aldı: Gittikçe daha da önemli bir rol üstlenmeye başlayan, en iyi dostu ve müthiş atı Düldül; Vahşi Batı'nın en aptal köpeği Rintintin, eşek satıcısı Hank, Şarkıcı Lulu ve elbette Red Kid'in azılı düşmanları Daltonlar. Red Kid, hâlâ her macerasında, bizleri yeni karakterlerle ve öyküyle tanıştırırken kahkahaya boğmayı da ihmal etmiyor.
 </p>
 <p class="metin">
  Red Kit
 </p>
 <p class="metin">
  Maurece Bevere
 </p>
 <p class="metin">
  Rene Goscinny
 </p>
 <p class="metin">
  İnkılap
 </p>
 <p class="metin">
  0 212 514 06 10
 </p>
 <hr/>
 <p class="arabaslik">
  Kitle hareketlerinin anatomisi
 </p>
 <p class="metin">
  Her bakımdan ilginç bir çalışma. Kitapta cevabı aranan sorular birbirinden önemli. Mesela ordu ile kitle hareketleri arasındaki benzerlikleri ve farklılıkları masaya yatırıyor. Cevabı aranan soruların bazıları: Kesin inançlı olmaksızın bir kitle hareketi oluşturulabilir mi?, Kitle hareketlerine nasıl hız kazandırılır ve bu hız nasıl durdurulur?, Amerikan kıtasına göç eden insanların özellikleri neydi? Yazar ve konuşmacıların kitle hareketlerindeki önemli rölü nedir? Yüzyıllardır uyuşuk yaşayan Doğu Asya ülkeleri niçin uyanmaya başlamıştı? Kutsal duygulaştırma ve ulusal heyecan ne zaman uygulanmalıdır, kitle hareketleri ve devrimlerin sınırları nerede başlar ve nerede biter? Milliyetçi, devrimci ve dini kitle hareketlerinde çeşitli aşırı uçların ortak yönleri nelerdir? Hayal kırıklığına uğrayan üniversite çağındaki gençler, başarısızlar, yoksullar ve servetini kaybetmiş kişilerin devrim potansiyeli nedir? Ulusal liderlik için, bir iş adamının pratik zekası veya bir aydının aşırı titizliği aranacak nitelikler midir?
 </p>
 <p class="metin">
  Kesin İnançlılar, Eric Hoffer, İm
 </p>
 <p class="metin">
  252 sayfa, 0 532 213 99 17
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2000/306/kitaplik/1.htm), [web.archive.org (arşiv bağlantısı)](http://web.archive.org/web/20020329144843/http://www.aksiyon.com.tr:80/2000/306/kitaplik/1.htm)
