# Türkiye Tunus yapılmak mı isteniyor?

*Bilinmeyen-yazar 2006.02.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Danıştay 2’nci Dairesi’nin 4’e karşı 1 oyla aldığı karara bakılırsa, Türkiye’de önümüzdeki yıllarda kamusal alan konusu daha çetrefilli ve içinden çıkılamaz bir hal alacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609101339im_/http://www.aksiyon.com.tr/resim/584/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Daire, anaokulu öğretmeni Aytaç Kılınç’ın bir okulda müdürlük görevinde bulunabilmesi için başörtüsünü eğitim kurumu içinde çıkarmasının yeterli olmadığı, okula gelip giderken de başını örtemeyeceği yönünde karar bildirdi. Yanlış okumadınız, başörtüsü yasağını sokağa taşıdı. Büyük tepki çeken kararın hukuki dayanaktan mahrum olduğu belirtiliyor.
   <br>
    <br>
     2000 yılındaki yöneticilik sınavında 85 puanla Ankara üçüncülüğünü elde eden Kılınç, ilçesindeki gidebileceği tek okul Gölbaşı Bayrak Anaokulu’na müdür atanır. Okul askerî alan içindedir. Dönemin Milli Eğitim Bakanı DSP’li Metin Bostancıoğlu’dur. Kimliğinde başörtülü fotoğrafı bulunduğu için Kılınç, görevine başlatılmaz. Kimliğini başı açık fotoğrafla yeniler. Bu defa öğretmen kimliğindeki başörtülü fotoğrafı problem yapılır. Derhal o kimliğini de başı açık fotoğrafla değiştirir. Ancak bu çabası da kâr etmez. Kısacası garnizon kapısından adımını içeriye atamaz. Okulda başını açmaktadır. Okul dışındaki, yani özel hayatındaki kıyafetine karışılmasına bir türlü anlam veremez. 2001 yılında Mamak Kıbrıs Köyü İlköğretim Okulu’na çocuk gelişimi öğretmeni kadrosuyla atanır. İşlemin iptal edilmesi istemiyle Ankara 6’ncı Bölge İdare Mahkemesi’nde dava açar. Mahkeme atamayı 2002’de iptal eder. Valilik iptal kararını temyiz edince dava Danıştay 2’nci Dairesi’ne gelir. 2’nci Daire, 6’ncı Bölge İdare Mahkemesi’nin iptal kararını bozar, yani Kılınç’ın Gölbaşı Bayrak Anaokulu’nda müdürlük yapamayacağını onaylar. İkinci Daire’nin kararı öğretmen Kılınç’ı yıkar. Gerekçe aynen şöyledir: “Davacının yönetici olarak görev yapacağı eğitim öğretim kurumunda öğrenim görenlerin yaşlarının küçüklüğü itibarıyla mantıksal değerlendirme ve çıkarım yapma çağından uzak oldukları hususları birlikte değerlendirildiğinde, davacının, okula geliş ve gidişleri sırasında da olsa yasal düzenlemelerde belirtilen ilkelere aykırı davrandığı sabit olduğundan, bu göreve başlamadan Bayrak Anaokulu Müdürlüğü görevinden alınarak Mamak Kıbrıs Köyü İlköğretim Okulu’na çocuk gelişimi öğretmeni atanmasına ilişkin işlemde hukuka, kamu yararı ve hizmet gereklerine aykırılık bulunmamaktadır.”
     <br/>
     <br/>
     Kılınç, Danıştay’ın kararını Avrupa İnsan Hakları Mahkemesi’ne götürmeye hazırlanıyor. İfade edildiğine göre şu anda Ankara Keçiören’deki Sancaktepe Okulu’nda derse giriyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23386), [web.archive.org (arşiv bağlantısı)](http://web.archive.org/web/20070609101339/http://www.aksiyon.com.tr:80/detay.php?id=23386)
