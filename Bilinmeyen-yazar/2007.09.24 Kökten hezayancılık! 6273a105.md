# Kökten hezayancılık!

*Bilinmeyen-yazar 2007.09.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Samsun’un Terme ilçesinden yola çıkan otobüste yaşanan namaz molası haberiyle ateşlenen hafakan ve hezeyanlar, sonunda ‘dinî diktatörlük’ iddiası ya da korkusu boyutuna ulaştı. Bir gün gelecek, daha yüksek seviyede dinî hassasiyete sahip insanlar; duyarlılığı az, başka inançtaki ya da inançsız insanların yaşam biçimlerine tahakküm edecekler.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071021015658im_/http://www.aksiyon.com.tr/resim/668/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye bir ‘dinî diktatörlük’ dönemine girecek. Bunu herhangi bir mahalle kahvesinde gününü geçiren sıradan bir vatandaş değil, ülkenin en önemli gazetelerinden Hürriyet’in yayın yönetmeni Ertuğrul Özkök söylüyor. Böyle düşünmesinde en büyük pay sahibi ise Prof. Dr. Şerif Mardin. ‘Mahalle baskısı’ gibi ürkütücü (!) bir olguya dikkat çeken ve Ayşe Arman’a verdiği mülakatta kadınlara ‘geleceğinizden korkun’ diyen Prof. Mardin’e teşekkür eden Özkök aynen şunları yazıyor köşesinde: “İtiraf edelim, söz konusu din, hele hele İslam dini olunca hepimiz bu fanatizmden ürküyoruz. Bir otobüste 40 kişi olsak da, o bir kişinin yarattığı diktatörlük hepimizi sindiriyor. İşte bu nedenle, çok istediğim halde, üniversitede türbanın serbest bırakılmasını bütün gücümle savunamıyorum. Çünkü biliyorum ki, o serbesiyet, Anadolu’nun bazı kasabalarında, şehirlerinde, birileri tarafından ‘mecburiyet’ haline getirilecek ve genç kızlar bu istibdat altında kaybolup gidecektir.” Hürriyet Yayın Yönetmeni, askerî darbeyle ‘muhtemel!’ dinî diktatörlüğü kıyaslamayı da ihmal etmiyor: “Hepimiz hissediyoruz ki, askerinde hapis var, ama ötekinde cinayet… Biri geliyor ve sonra kendi isteğiyle gidiyor. Öteki gelirse bir daha gitmeyecek.” 22 Temmuz seçiminden sonra gözlemlediği (!) ‘Bolşevik görgüsüzlüğü’, kafasında şüphe doğmasına yol açmış Özkök’ün. “Türkiye’nin Malezyalaşma’ tehlikesi ona göre de var. Mardin’in tespitleri dururken, Cumhurbaşkanı Abdullah Gül ile Başbakan Recep Tayyip Erdoğan’ın teskinlerine güvenemediğini söylüyor. Kendisini darbeci ilan edenlere de kızıyor. Zekâ polemiğine giriyor. Türkiye’de gerçekten şeriat tehlikesine inanan yüzde 1 azınlık olabilir. Ama Özkök gibi aydınlar da artık böyle düşünüyorlarsa vay halimize…
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=28499), [web.archive.org (arşiv bağlantısı)](http://web.archive.org/web/20071021015658/http://aksiyon.com.tr:80/detay.php?id=28499)
