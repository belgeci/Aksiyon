# Muhteşem sevgi

*Bilinmeyen-yazar 1996.12.28*

<font class="agenda2NewsSpot">
 Sevgi Atmosferi'nin ilk baskısını yıllar önce okumuştuk. Geçtiğimiz günlerde gerçekleşen üçüncü baskısının yanında eser bir de kendine Muhteşem Sanatkar isimli kardeş getirdi.
</font>
<font class="newsDetail">
 Her iki kitap da Servet Engin imzası taşıyor. Bu sütunlarda genelde röportaj ve yorum yazılarına alışık olduğunuzu biliyoruz, ancak bu hafta size farklı tadları sunmak için değişik bir yazım deneyeceğiz.
 <br/>
 <br/>
 Sevgi Atmosferi
 <br/>
 <br/>
 Sevgi bir güneştir. Yapayalnız ruhumuzu, vahşet dolu kalbimizi bir anda ışık huzmeleriyle sarar. Zihinden güzel bir fikir geçmeye, kalp de ulvi bir duyguyla titremeye başlayınca, insan benliğini, sevgi atmosferinin eritici iklimine salıverir.
 <br/>
 <br/>
 Yalan
 <br/>
 <br/>
 Hayat, üç perdeli oyundan ibaret. Eğlence ve neş'e ilk perde, ızdırap da getirir ikincide, dramla biter son perde.
 <br/>
 <br/>
 İnsan
 <br/>
 <br/>
 Allah'ın yarattığı her eser, insanlar tarafından taklit edilemeyecek mükemmeliyettedir. En büyük sanatkarların eremedikleri  kusursuzluk, Cenabı Hakk'ın bütün eserlerinde mevcuttur. Ve Allah'ın milyonlarca eseri arasında en mükemmeli de insandır.
 <br/>
 Mutluluk Ağı
 <br/>
 <br/>
 Mutluluk; kin, öfke ve nefret surlarıyla çevrilidir. Bu surları ancak muhabbet topları yıkabilir. Mutluluk, gönül bahçesindeki dostluk çiçeklerini sümbüllendiren sevgi güneşinin huzmelerinde gizlidir.
 <br/>
 <br/>
 Yalnızlık Vadisi
 <br/>
 <br/>
 Yalnızlık, hüzün dolu melodilerle insanı hicrana boğan ruh tanburunun mızrabıdır. İnsan, ruhun en derin feryatlarını, kalbin en gizli sızılarını yalnızken duyar.
 <br/>
 <br/>
 Hüzün Rüzgarı
 <br/>
 <br/>
 Hüzün, hasret içindeki vicdanın, hicran ateşiyle yanıp kavrulmasıdır. O, Mecnun'u yaşlı gözlerle çöllere düşüren, Yunus'u kırık bir kalple kapı kapı dolaştıran bir duygudur.
 <br/>
 <br/>
 Hasret
 <br/>
 <br/>
 Hasret, hicranla yanan bir ruhun içten içe sızlanışıdır. Ona, ne kısır ifadeleriyle dil, ne de en parlak beyanlar tercüman olabilir. Ancak duygulu bir gönül bütün yakıcılığıyla onu hisseder.
 <br/>
 <br/>
 Gurbet
 <br/>
 <br/>
 Gurbet, garipler mehşeridir. Orada buğulu  gözler, ızdırap dolu gönüller sıla hasretiyle inler. Gurbet, ızdırap dolu bir yoldur. Her kıvrımı çile, her yokuşu elem doludur.
 <br/>
 <br/>
 Ümit Tomurcukları
 <br/>
 <br/>
 Ümit, hayalin penceresidir. Bu pencereye inançsızlığın kalın perdesini çekenler, şu sınırlı alemin boğucu atmosferinde yaşamaya mecbur olurlar.
 <br/>
 <br/>
 Buzlar Çözülürken
 <br/>
 <br/>
 Çöküşün eşiğindeki Batı birer birer peyklerini kaybediyor. Cehaletin koynunda beslenen inkar, ilmin ışığında boğuldukça yavaş yavaş yerini sevginin, inancın huzmelerine terkediyor. Doğruluk ebedi bir güneştir, dünya onun gelişini durduramaz.
 <br/>
 <br/>
 Yükseliş
 <br/>
 <br/>
 Her varlığın sinesindeki ümit kuşu zafer için kanat çırpar. Ve bu gayret idealin büyüklüğü ölçüsünde hız kazanır. En üstün kabiliyette yaratılan insan da bu savaşın ön saflarında yer alır. Ömür boyu bitip tükenmek bilmeyen bir enerjiyle yücelere doğru arşiyeler çizer.
 <br/>
 <br/>
 Hürriyet Tutkusu
 <br/>
 <br/>
 Hürriyet, mazlumun zûlmün bataklığında boğulurken yükselen feryâdıdır. Hazin bir yanıklığın tercümanı olan hürriyet aşkı, kişilerin uğrunda ölümü dahi göze alabilecekleri bir tutkudur. "En güzel hürriyet rüyası zindanda görülür" (Schiller). Onu kaybeden fertler, rüyalarını onun hayâliyle süsler. Buruk nağmelerinde onun hüzün dolu bestesi gizlidir.
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-2103-12-muhtesem-sevgi.html), [web.archive.org (arşiv bağlantısı)](http://web.archive.org/web/20101210130145/http://aksiyon.com.tr/aksiyon/haber-2103-12-muhtesem-sevgi.html)
