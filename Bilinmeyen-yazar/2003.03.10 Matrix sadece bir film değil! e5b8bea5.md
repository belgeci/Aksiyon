# Matrix sadece bir film değil!

*Bilinmeyen-yazar 2003.03.10*

<div>
 <p>
  <font>
   Teknoloji başdöndürücü hızıyla ilerlerken insanoğlu, yaşamının bir parçasına dönüştürdüğü sanal dünyanın boyutlarının nereye kadar uzanacağına ilişkin öngörüleri ‘beyaz perdede’ de işliyor. 1999 yılında işlediği konu kadar görsel efektleriyle zihinlerde iz bırakmayı başaran Matrix, bu çerçevede son yılların en dikkat çeken ve konuşulan filmi oldu. Filmde, kadimden bu yana düşünce dünyasını meşgul eden insanın yaşadığı dünyanın gerçekliği konusu açık uçlu sorularla araştırılıyor.
   <br/>
   <br/>
   Yaşanan dünya gerçek mi yoksa bilgisayarların ürettiği bir düş dünyası mı? “Matrix ve Felsefe” kitabını kaleme alan yazarların çıkış noktasını bu tür sorular oluşturuyor. Her entelektüel Matrix’te kendi gözde felsefelerini buluyor: Varoluşçuluk, Marksizm, feminizm, Budizm, nihilizm, postmodernizim...
   <br>
    <br>
     Kitabın yazarlarına göre, filmin arkasında belirlenmiş bir plan var ve bu tamamen düşünce dünyasından besleniyor. Nitekim ‘büyük sorular’ peşine takılıp yoldan çıkan, üniversiteden atılan çizgi roman çizerleri Wachoski Kardeşler de filmin dokusunda doğrudan ve dolaylı felsefi konuların bilinçli olarak işlendiği görüşündeler. İnsanlar gerçeklerle yüzyüze gelmekten pek hoşlanmaz, dolayısıyla onlar için hayal dünyası daha caziptir. Çünkü orada hiçbir kaygının ve tasanın yeri yoktur. Sonsuz bir mutlulukla çepeçevredir. Matrix’in başrol oyuncusu Neo, bilgisayarların ürettiği düş dünyasına karşılık hakikatin çölünü tercih ederek, cesaret örneği sergilemiştir. Çünkü gerçek ne kadar ürkütücü olursa olsun kendisine belirli bir olgunluk getirdiğinin farkındadır. Popüler kültüre eklemlenmeye hazır günümüz insanı da Matrix’te (Bilgisayarların ürettiği bir düş dünyası) yaşamayı, kendisine bahşedilmiş sınırsız bir özgürlük olarak algılama yanılgısına düşüyor. Anlaşılacağı gibi “Matrix ve Felsefe” kitabını kaleme alan yazarların amacı, okuyucuyu pop kültüründen alıp filmin zihin dünyasına götürmek. Suçlular aleminin kralı Willie Suttan’a bir gün sorulur ‘Neden banka soyuyorsun?’ diye. ‘Çünkü paralar orada’ cevabını verir. ‘Matrix gibi pop kültürün parçası olan bir konu hakkında neden yazıyoruz?’ sorusuna ‘Çünkü insanlar orada’ diyor kitabın yazarları.
     <br>
      <br>
       Felsefede Matrix’in yerini ve felsefecilerin Matrix filminde nasıl bir düşünce ve hayal dünyası keşfettiklerini merak mı ediyorsunuz? İşte bu soruların cevabı “Matrix ve Felsefe” kitabında. Filmi seyretmek kadar Matrix ve Felsefe kitabı da okunmaya değer, eğer filmi seyretmediyseniz bile bu kitabı okuyarak, Matrix’in insanlar için neden bu kadar önemli olduğunu öğrenebilirsiniz.
       <br>
        <br>
         “Seçim sizin, hayatınızın sonuna kadar onun sonuçlarıyla yaşayacaksınız. Mavi hapı seçip bu kitabı tekrar rafa koyarak kendinize Matrix sadece bir film mi diyeceksiniz? Yoksa, kırmızı hapı seçip bu kitabı okuyarak, beyaz tavşanın peşinden mi gideceksiniz?”
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1850 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2452), [web.archive.org (arşiv bağlantısı)](http://web.archive.org/web/20060117214606/http://www.aksiyon.com.tr:80/yazdir.php?id=2452)
