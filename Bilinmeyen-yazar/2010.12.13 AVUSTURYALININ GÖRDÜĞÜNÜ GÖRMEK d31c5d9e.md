# AVUSTURYALININ GÖRDÜĞÜNÜ GÖRMEK

*Bilinmeyen-yazar 2010.12.13*

<font class="agenda2NewsSpot">
 ‘Bizim için en önemli olan, siyasi istikrar ve politik gelişmelerin önceden görülebilir olması. Türkiye’de on yıla yakın bir süredir siyasi istikrar mevcut, ekonomik olarak özelleştirmeye önem veren ve yatırımları destekleyen politikalar güdülüyor.
</font>
<font class="newsDetail">
 <p>
  <p class="MsoNormal">
   Aynı şekilde Türkiye dış politikada da gerçek bir yön verici olarak pozisyon almış durumda. Bu da bizim işimizi kolaylaştırıyor. Açık pazarlara ve Türkiye’nin komşularıyla iyi ilişkilerine ihtiyacımız var.” diyor, Avusturyalı enerji devi OMV’nin genel müdürü Wolfgang Ruttenstorfer. Türk kamuoyu bu yabancı kuruluşun adını daha sık duyacak. Ülkenin en büyük akaryakıt dağıtım şirketi Petrol Ofisi’nin (POAŞ) yüzde 95,75’i ona ait artık. Samsun’un Terme ilçesine bağlı Kozluk beldesine 500 milyon avroya doğalgaz çevrim santrali inşa ediyor ayrıca. Türkiye’deki yatırımlarının avro cinsinden değeri 3,5 milyara ulaştı şimdiden. Hazar doğalgazını Anadolu üzerinden Avrupa’ya taşıyacak Nabucco boru hattı projesinin de ana ortaklarından aynı zamanda. POAŞ hisselerinin yüzde 34’ünü 2006’da 1 milyar 54 milyon dolara satın almıştı Doğan Holding’den. İMKB alımlarıyla hisse oranını yüzde 41,58’e çıkardı. 1 milyar avroya
   <span>
   </span>
   Doğan’ın elindeki yüzde 54,17’lik hisseyi de bünyesine kattı en son. POAŞ’ı bir enerji grubu haline getireceklerini söylüyor Ruttenstorfer: “Türkiye’de sadece akaryakıt dağıtımı değil; enerji santralleri ve gaz ithalatı gibi şirketimizin faaliyet gösterdiği tüm alanlarda POAŞ üzerinden hareket edeceğiz.”
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28144-avusturyalinin-gordugunu-gormek.html), [web.archive.org (arşiv bağlantısı)](http://web.archive.org/web/20101222022130/http://www.aksiyon.com.tr:80/aksiyon/haber-28144-avusturyalinin-gordugunu-gormek.html)
