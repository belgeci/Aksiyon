# Şehirde tiyatro

*Bilinmeyen-yazar 2001.12.22*

<div>
 <p class="spot">
  Başar Sabuncu'nun ünlü Rus yazarı Çehov'un oyunlarındaki ortak noktalardan yola çıkarak kotardığı ve yönettiği bir çeşitleme olan "Herkes Aynı Bahçede" adlı oyun Harbiye Muhsin Ertuğrul Sahnesi'nde perde açarken, Aralık ayının son günlerinde Üsküdar Müsahipzade Celal Sahnesi'ne taşınacak.
 </p>
 <p class="metin">
 </p>
 <img border="0" src="/web/20020415204313im_/http://www.aksiyon.com.tr/2001/368/resimler/sehir.jpg"/>
 <p class="metin">
  Harbiye Muhsin Ertuğrul Sahnesi'nde, çöküp parçalanmanın eşiğindeki imparatorlukta, yöneticilerle halk arasındaki kopukluğu ele alan, Turgut Özakman'ın ünlü "Sarıpınar 1914" müzikali de gene Aralık ayının son günlerinde sahnelenecek. Babasız büyüyen genç Bihter'in annesinin gölgesinden sıyrılabilmek için babası yaşındaki Adnan Bey ile evlenmesini konu alan Halid Ziya Uşaklıgil'den Tarık Günersel'in uyarladığı, Hakan Altıner tarafından yönetilen "Aşk—ı Memnu" ise, iş hayatına bağlanıp ruhsuzlaşan bir evliliği anlatan Krzysztof Choinski'nin yazdığı, Taner Barlas'ın yönettiği ve Kadıköy Haldun Taner Sahnesi'nde gösterimini tamamlayacak olan "Kapıyı Aç" ile Fatih Reşat Nuri Sahnesi'ni paylaşacak.
 </p>
 <p class="metin">
 </p>
 <p class="metin">
  Bütün gazeteler ondan bahsediyor. Herkes onu konuşuyor. Çok kısa bir zaman içinde hatırı sayılır bir hayran kitlesi oluşturdu. Ve çok üretken bir sanatçı aynı zamanda. Gün geçmiyor ki yeni bir 'projeyle' karşımıza çıkmasın. Babylon, yılın bu  en popüler müzisyeni ile 2001 sezonunu kapatıyor. 31 Aralık gecesi Arkın Allen, nam—ı diğer Mercan Dede, vurmalılarda Scott Russell ve sürpriz konuk sanatçılar ile muhteşem bir yolculuğa çıkmak istiyorsanız ajandanıza not ediniz.
 </p>
 <p class="metin">
 </p>
 <p class="arabaslik">
  Viyana'dan İstanbul'a
 </p>
 <p class="metin">
  İş Sanat Kültür Merkezi, 2001 Mörbisch Viyana Vals Orkestrası ve Viyana Halk Operası Dansçıları'nın sunacağı bir konser ve dans gösterisiyle etkinliklerine veda ediyor. 26 Aralık Çarşamba günü saat 20:30'da gerçekleştirilecek "Yeni Yıl Konseri"nde Mörbisch Viyana Vals Orkestrası, 3 çift dansçının sunacağı en güzel vals ve polkalarla sanatseverlerle buluşacak. Temeli 1994 yılında, Prof. Rudolf Bibi tarafından atılan Mörbisch Viyana Vals Orkestrası, "dünyanın en büyük opera ve operet festivali orkestrası" olma özelliğini taşıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/368/kultur/2.htm), [web.archive.org (arşiv bağlantısı)](http://web.archive.org/web/20020415204313/http://www.aksiyon.com.tr:80/2001/368/kultur/2.htm)
