# Pınar 38 yaşında

*Bilinmeyen-yazar 2011.12.06*

<font class="agenda2NewsSpot">
 Yaşar Holding Gıda ve İçecek Grubu markalarından Pınar, 38. yılını çeşitli etkinliklerle kutladı. Kutlama törenlerinde, grup şirketleri bünyesinde beş yılını dolduran 145, 10 yılını dolduran 42, 15 yılını dolduran 97, 20 yılını dolduran 27, 25 yılını dolduran 9 kişi olmak üzere toplam 320 çalışana sertifikaları verildi.
</font>
<font class="newsDetail">
 <p>
  Yaşar Holding Yönetim Kurulu Başkanı İdil Yiğitbaşı, törende yaptığı konuşmada “Yaşar Holding’in 66’ncı, Pınar’ın 38’inci yaşını kutluyoruz. Yaşar Topluluğu olarak daha iyi bir yaşam sunma idealiyle çıktığımız yolda, tüketicilerimiz bizleri ödüllendirmeye devam ediyor ve markalarımız Türkiye’nin en beğenilen markaları arasındaki yerini koruyor.” dedi. Topluluğun Türk ekonomisine sağladığı katma değeri de aktaran Yiğitbaşı, Yaşar Topluluğu şirketlerinin; 2010 yılında Pınar Süt, Pınar Et ve Yaşar Birleşik Pazarlama ile İzmir ilinde en çok vergi veren şirketler sıralamasında ilk üç sırayı paylaştığını ve grubun toplam istihdamının 6 bin 500’e ulaştığını vurguladı.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31198-16-pinar-38-yasinda.html), [web.archive.org (arşiv bağlantısı)](http://web.archive.org/web/20120114080232/http://www.aksiyon.com.tr:80/aksiyon/haber-31198-16-pinar-38-yasinda.html)
