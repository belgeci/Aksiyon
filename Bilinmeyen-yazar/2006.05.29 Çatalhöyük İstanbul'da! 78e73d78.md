# Çatalhöyük İstanbul’da!

*Bilinmeyen-yazar 2006.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      9 bin yıl öncesinin yaşam izlerini taşıyan Çatalhöyük, İngiliz arkeolog James Mellaart tarafından, arkadaşının Land Rover’ıyla yaptığı bir gezi sırasında 1961’de keşfediliyor. Korunamadığı gerekçesiyle 1965’te kazı durdurulur, Mellaart da yasaklı ilan edilir. Çatalhöyük’te kazılar 1993’te yeniden başladığında kazı başkanı Prof Dr. Ian Hodder olur. Yapı Kredi Sermet Çifter Sergi Salonu’nda açılan Topraktan Sonsuzluğa Çatalhöyük Sergisi, Çatalhöyük’ü İstanbul’a taşıdığı gibi bu iki arkeoloğu da buluşturdu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070406011624im_/http://www.aksiyon.com.tr/resim/599/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Büyüklüğü ve içerdiği yoğun yapılaşma nedeniyle ortaya çıktığı ilk günden bu yana dünya arkeoloji çevrelerinin ilgi odağı olan Çatalhöyük, ilk defa Türkiye’de kapsamlı bir sergiye konu oluyor. Günümüzden yaklaşık 9 bin yıl önce, belirli bir şehircilik düzeninde hiç savaşmadan yaşadığı anlaşılan Neolitik Çağ insanlarını konu alan sergide, birbirinden ilginç 288 eser yer alıyor. Sergi, gerek eserler gerekse Sadık Karamustafa’nın hazırladığı özgün tasarımıyla oldukça ilgi çekici. Çatalhöyük’teki evlere dönüştürülen Yapı Kredi Sermet Çifter Sergi Salonu’nda, aydınlatma, seslendirme ve görüntülerle 9 bin yıl öncesinin atmosferinin yansıtılması amaçlanmış. Çatalhöyük’teki yaşam alanlarını gösteren kerpiç evlerle başlayan sergi, iç mekânlardan bölümler halinde kurgulanıyor. İşli denilen yemek pişirilen, ısınılan ocak bölümünde kap kacak ve o zamanın belirgin objeleri olan kil topları bulunuyor. Kapısız penceresiz evlere, aynen Çatalhöyük’te olduğu gibi tavandan ahşap merdivenlerle girip çıkılıyor. Evlerin damlarında, yaşam alanlarında dolaşılabiliyor. Hiçbir madenin bulunmadığı bölgede, Orta ve Doğu Anadolu’nun volkanik odaklarından getirilen obsidyenler (doğal cam); avlanmak için kullanılan ok, mızrak ucu gibi hayata dair malzemeler de sergide yer alıyor.
   <br>
    <br>
     Sergide ayrıca inanç ve ritüel bölümleri yer alıyor. Bugün bile izini sürebildiğimiz sanatsal duvar resimleri, 1950 ve 1960’larda Çatalhöyük araştırma ve kazılarını ilk defa başlatan ve yürüten James Mellaart’ın çizimlerinin orijinalleri ve bugünün sanatçısının duvara yapılmış uygulamaları da serginin diğer bölümleri.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24370), [web.archive.org (arşiv bağlantısı)](http://web.archive.org/web/20070406011624/http://aksiyon.com.tr:80/detay.php?id=24370)
