# Türkiye’deki mimari beni sıkıyor

*Bilinmeyen-yazar 2012.10.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir gurbetçi kızı olarak 16 yaşıma kadar Almanya’da yaşadım. 28 yıldır da Türkiye’de bulunmaktayım. Yurdumun mimarisine hâlâ alışamadım.
  </font>
 </div>
 <div id="newsText">
  <font class="detail-text">
   <p>
    Önce altyapımız eksik. Ardından estetik ve uyum sorunu var yapılarda. Her şeyi maddiyata bağlamak doğru değil. Nasıl düşünüyorsak, o şekilde inşaatlar yapıyoruz, öyle yaşıyoruz. Bunu sadece mimaride değil, hayatımızın her alanında gözlemliyorum. Can emniyetimizi hiçe sayıyoruz. Bir yangın çıkışının, bir emniyet kemerinin önemini kavrayamıyoruz. Bir evi dekore ederken bile, süs ve gösterişe çok önem veriyoruz. Fakat duvarlar sağlam mı, iyi bir elektrik tesisatınız var mı gibi soruları sormuyoruz kendimize. Mesela okullarımız bugünün dinamik gençlerine uygun yapılmıyor. Mimarisi sağlamlıktan ve estetikten yoksun. Rengârenk olması gerekir diye düşünüyorum. Öğrencileri adeta okula çekmeli, okuldan itmemeli. 28 yıldır Türkiye’de bu yüzden pek mutlu olamadım. Çöpler yere atılıyor, emniyet kemeri yaygın değil, küçük çocuklar arabanın ön koltuğunda, ‘Bize bir şey olmaz!’ felsefesi hâkim. Bunlar beni derinden yaralıyor, hayıflanıyorum. Ve gerçekten çocuklar o gökdelenlerde, sitelerde mutlu değiller. Çocuk demek bahçe demek, dışarıda koşmak demek, oynamak demek... Ben o koca apartmanlarda yaşayan çocuklara gerçekten acıyorum. Sırf bu yüzden sözüm ona “modern” İstanbul’u bir çırpıda terk edip Kastamonu’nun şirin bir ilçesine taşındım. Çocuklarımı doğal bir ortamda yetiştirmeye çalışıyorum: Sanat sevgisi, doğa sevgisi, hayvan sevgisi, insan sevgisi, mimari sevgisi ile... Dileğim, tüm çocukların doğal ortamda büyümesidir.
   </p>
   <p>
    Z. Kara
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action?newsId=33859), [web.archive.org (arşiv bağlantısı)](http://web.archive.org/web/20121028210621/http://aksiyon.com.tr:80/aksiyon/newsDetail_getNewsById.action?newsId=33859)
