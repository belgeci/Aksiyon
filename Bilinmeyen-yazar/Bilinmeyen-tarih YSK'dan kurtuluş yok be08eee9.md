# YSK'dan kurtuluş yok

*Bilinmeyen-yazar Bilinmeyen-tarih*

<div>
 <p>
  <font>
   3 Kasım seçimleri sonrası Yüksek Seçim Kurulu ve Başkan Tufan Algan"dan kurtulduğumuzu sanıyorduk ama yanılmışız. Gazete ve televizyonlarda yine o ve onun ismiyle özdeşleşen belirsizlik hakim.
   <br/>
   <br/>
   Acaba YSK DEHAP ile ilgili ne karar verecek? DYP"den 66 kişi Meclis"e girebilecek mi? AK Parti ve CHP bu duruma ne diyor? Yeni bir seçim gerekir mi? Sorular birbiri ardına geliyor ancak cevaplar için YSK ve Tufan Algan acele etmek yerine "Kamuoyu tartışsın" diyor. DEHAP"ın, "sahte" belgelerle örgütlenmesini tamamlamış gibi göstererek 3 Kasım seçimine girdiği iddiasıyla açılan davada DEHAP"lılara verilen mahkumiyet onanırsa, konu Yüksek Seçim Kurulu"na geçecek. YSK ise şu üç karardan birini verecek: "Seçimlerin yenilenmesi veya sonuçların iptali isteminin reddedilmesi. DEHAP"ın barajı aştığı illerde seçimlerin yenilenmesine karar vermek ve bu seçimi 2004"te yapılacak yerel seçimlerle birleştirmek. DEHAP"a verilen oyları geçersiz sayıp, ülke barajını belirleyerek bu oyları dağıtmak." Ama tabii ki bu daha bir süre tartışılacak ve biz ne YSK"den ne de Tufan Algan"dan kurtulacağız.
   <br/>
   <br/>
  </font>
 </p>
 <p>
  <font>
   (Bu yazı 661 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2915), [web.archive.org (arşiv bağlantısı)](http://web.archive.org/web/20050130173721/http://www.aksiyon.com.tr:80/yazdir.php?id=2915)
