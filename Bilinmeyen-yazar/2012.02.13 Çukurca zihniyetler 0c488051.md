# Çukurca zihniyetler…

*Bilinmeyen-yazar 2012.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kafalar karışık. Karıştırılıyor çünkü. Kim neyi niçin yapıyor, belirli değil. Birilerinin işine geliyor, bu atmosfer. MİT, PKK, KCK, asker, emniyet, jandarma, yargı, yürütme ve siyasi kurumlar elamanlı denklemlerin içinden çıkılamıyor.
  </font>
 </div>
 <div id="newsText">
  <font class="detail-text">
   <p>
    Aslında aydınlanmaya çok da yok. Karanlığın en koyusunun hüküm sürdüğünü biliyoruz, biraz evvelinde. Türk Silahlı Kuvvetleri’nin (TSK) içinde birden fazla zihniyetin kök saldığına herkes şahit. Yargıdaki bölünmüşlüklere de… Politik tutumlardaki gayri milliliğe de… Art niyetlerin görecelilik kavramının arkasına gizlendiğine de… Ergenekon denince gözler yalnızca askere çevriliyor. Ne büyük bir yanılgı bu! Oysa Can Dündar açıklamıştı birkaç hafta önce gerçeği. MİT ve polis tek parçalı mı size göre? Acaba oralarda da Ergenekon ve benzeri örgütlenmeler yok mudur? Ülkenin yakaladığı hava ve seyrettiği rotanın ters yüz edilmesi adına hangi senaryolar hayata geçmektedir? Tıpkı Danıştay saldırısındaki gibi; Hrant Dink’in hakiki katillerinin ortaya çıkarılamamasını eleştirir görünürken, iktidarı hedefe koymak kaçıncı sınıf illüzyondur?  Her yan çukur dolu. Ha Çukurca ha Çukurambar, ne fark eder ki onlar için? Hakkâri’nin Çukurca ilçesini 19 Ekim 2011’dekine benzeyen bir eylemle yine basıp kana boyamak isteyenlerin amaçlarını özümsemedikçe çözülemeyecek bu denklemler. 200 kişiydiler ama hevesleri kursaklarında kaldı bu defa; bir askerimiz şehit. Önceki kayıp 24 idi. Hakim tepelere Dokçalar yerleştirilmişti her nasılsa! Kinyastepe’deki ilçe jandarma komutanlığı binası ile polis lojmanlarına roketler atılmış, ateşler açılmıştı… 15 Şubat, PKK’nın İmralı’daki elebaşı Abdullah Öcalan’ın Türkiye’ye getirilişinin yıldönümü. Provakatif olaylar ve BDP’ye dikkat… CHP’ye de mi dediniz?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31796-cukurca-zihniyetler%E2%80%A6.html), [web.archive.org (arşiv bağlantısı)](http://web.archive.org/web/20130825111051/http://www.aksiyon.com.tr:80/aksiyon/haber-31796-cukurca-zihniyetler%E2%80%A6.html)
