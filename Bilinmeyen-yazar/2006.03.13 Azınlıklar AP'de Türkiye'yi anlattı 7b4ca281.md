# Azınlıklar AP’de Türkiye’yi anlattı

*Bilinmeyen-yazar 2006.03.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa Parlamentosu’nda (AP) düzenlenen “Kültürlerarası Diyalog ve Türkiye’nin AB Üyeliği” başlıklı toplantıda, Türkiye’nin medeniyetlerin barışı için bir köprü olduğu ve Avrupa’ya model oluşturduğu vurgulandı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ARI Hareketi’nin İstanbul Cosmopolitan Lions Kulübü ve Avrupa Kültürlerarası Etkileşimi Geliştirme Merkezi-Belçika (CEPI) ile birlikte organize ettiği 7 Mart tarihli toplantıda İzak Kolman, Türkiye Musevi Cemaati; Luiz Bakar Ermeni Patrikhanesi ve Mihail Vasiliadis de Rum Ortodoks Cemaati adına konuştu. Kolman, Musevilerin dinlerini Türkiye’de özgürce yaşadıklarını hatta askerlik sırasında bile dinî günlerinde izinli sayıldıklarını söyledi. Ermeni olarak ayrımcılıkla karşılaşmadıklarını belirten Bakar, vakıf gayrimenkulleriyle ilgili ve diğer problemlerin çözüme kavuşma yerinin Türkiye Büyük Millet Meclisi olduğunu ifade etti. Rum Vasiliadis de, Türkiye’de azınlık hakları konusunda memnuniyet duydukları önemli çalışmalar yürütüldüğünü ve bu sayede AP’de özgürce konuşabildiğini dile getirdi.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23596), [web.archive.org (arşiv bağlantısı)](http://web.archive.org/web/20070607200308/http://www.aksiyon.com.tr:80/detay.php?id=23596)
