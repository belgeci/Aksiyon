# Milyonlarca insan oluyorsunuz

*Bilinmeyen-yazar 2006.07.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir hayal düşünün, zamanla olgunlaşsın ve vücut bulsun. Mekânına sığmayıp şehirleri hatta ülkeleri dolaşsın. Fiziksel varlığınıza ihtiyaç duymadan milyonlarca insana ulaşsın. İranlı usta yönetmen Mecit Mecidi'yi sinemanın en çok bu yönü heyecanlandırıyor.  Filmleri çeşitli ülkelerde gösterilen ve beğeniyle karşılanan yönetmen, "Adeta filmlerinizle çoğalıyorsunuz ve milyonlarca insan oluyorsunuz." diyor.
  </font>
 </div>
 <div id="newsText">
  <font class="detail-text">
   Geçtiğimiz yıl Doğu Konferansı'nın düzenlediği uluslararası konferansın davetlisi olarak Türkiye'ye gelen Mecidi, Bilim ve Sanat Vakfı'nda da sinema grubuna bir söyleşi yapmıştı. Öğrencilerin iştiyakına karşılık bir yıl sonrası için gelip atölye çalışmasına katılabileceğini söylemişti. Sözünde duran Mecidi, geçtiğimiz haftalarda İstanbul'a gelerek sinema grubu öğrencileri ile bir hafta geçirdi.
   <br/>
   <br/>
   Teorik ve pratik derslerin iç içe geçtiği bu hafta boyunca atölyeye katılanların tahayyüllerindeki görüntülerin birine can verildi ve kısa film çekildi. Mecid Mecidi'nin derslerinde muhakkak sinema hakkında öğrenilen bilgiler önemliydi fakat asıl mesele eseri ortaya koyan kişinin tekâmülüydü: "Çünkü sanat, içinizdeki filtrelerden geçer."
   <br/>
   <br/>
   Sanatçının iç değerleriyle birleştiği takdirde tekniğin önemini vurgulayan Mecidi'ye göre hüner, kalp ve ruhla iç içe geçtiği takdirde anlamlı, bu terkibe gurur girdiğinde olumlu bir sonuca bağlanması mümkün değil. Her yeni projesinde biraz daha korkusunun arttığını dile getiren yönetmenin bu nedenle filmleri arasındaki zaman aralığı artıyor. Zira insanlara benim gözümden bakın demek ciddi bir sorumluluk duygusu gerektiriyor. Bu nedenle kameranın yeri, açısı, kadraja dahil olan her öğenin önemi büyük. Kendi bakış açımıza insanları davet ediyorsak en iyisini düşünmemiz şart.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-20830-40-milyonlarca-insan-oluyorsunuz.html), [web.archive.org (arşiv bağlantısı)](http://web.archive.org/web/20120627130834/http://www.aksiyon.com.tr:80/aksiyon/haber-20830-40-milyonlarca-insan-oluyorsunuz.html)
