# Truvalı Osman öldü

*Bilinmeyen-yazar 2005.08.15*

<div>
 <p>
  <font>
   Truva antik kentinde yaptığı çalışmalarla tanınan Alman Arkeolog Prof. Dr. Manfred Korfmann 63 yaşında Almanya’da vefat etti.
   <br/>
   <br/>
   Çalışmalarını Çanakkale’nin merkeze bağlı Tevfikiye köyü sınırlarındaki Truva Antik Kenti’nde sürdürüyordu. 1990’lı yıllarda Truva’da son derece önemli kalıntıları ortaya çıkararak tarihe ışık tutan Prof. Korfman, 18 yıldır kazıların başkanlığını yapıyordu. Aynı zamanda Tubingen Üniversitesi Erken Dönem Tarih Bölümü’nde de öğretim üyesiydi. Truva’nın bronz çağında önemli kentlerden biri olduğu görüşünü savundu. 1996 yılında Türk hükümetini ikna ederek Truva’nın Tarihi Milli Park olmasını sağladı. Truva, 1998 yılında Dünya Kültür Mirası Listesi’ne alındı. Korfmann, Türk vatandaşlığına geçerek ‘Osman’ ismini almış, ardından da ‘Üstün Hizmet Ödülü’ne layık görülmüştü.
   <br/>
   <br/>
  </font>
 </p>
 <p>
  <font>
   (Bu yazı 569 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22358), [web.archive.org (arşiv bağlantısı)](http://web.archive.org/web/20051227195426/http://www.aksiyon.com.tr:80/yazdir.php?id=22358)
