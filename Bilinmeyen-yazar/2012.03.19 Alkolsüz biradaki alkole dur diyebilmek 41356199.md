# Alkolsüz biradaki alkole dur diyebilmek

*Bilinmeyen-yazar 2012.03.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gıda, Tarım ve Hayvancılık Bakanlığı’na ait bir laboratuarda yaptırdıkları örnek tahlilinde, alkolsüz ibaresiyle satışa sunulan birada yüzde 0,26 oranında alkol saptandığını belirten Yeşilay Derneği Başkanı Muharrem Balcı, “Trafiğe yüzde 0,24 promil alkollü çıkan ticari araç şoförünün ehliyetine el konulmuştu.
  </font>
 </div>
 <div id="newsText">
  <font class="detail-text">
   <p>
    Bu durumda alkolsüz bira içip trafiğe çıkanların ehliyetine el konulabilir.” diyebiliyor tabiatıyla. Bakanlığın, konuya ilişkin şubat ayında kendisine başvuran Tütün ve Alkol Piyasası Düzenleme Kurumu’na (TAPDK), geniş irdeleme ve gerekli düzenlemeler için Ulusal Gıda Kodeks Komisyonu’nu adres göstermesiyle olay daha da karmaşıklaştı. Evet, mevzuatta alkolsüz içki başlığıyla genel bir tanım yok. Ancak TAPDK’ya, yetkisizliğine rağmen, “Siz kanuni düzenleme yapabilirsiniz” önerisi çok garip. Alkolsüz biranın gençleri içkiye yönelttiği şikâyetlerine duyarlılık gösteren Gümrük ve Ticaret Bakanlığı bünyesindeki Reklam Kurulu da olaya müdahil artık. 4077 sayılı Tüketicinin Korunması Hakkındaki Kanun’un 16’ncı maddesi penceresinden bakıyor meseleye. Acaba ortada bir yanıltma var mı? Tarım Bakanlığı ile TAPDK’dan sorularına ilişkin görüş bekliyor. Tüketicinin yanıltıldığı ve içkinin özendirilip teşvik edildiği cevabı gelirse reklamları yasaklayabilecek. En yükseğinden idari para cezası da gündemde. Gürültünün asıl sebebi, alkollülerin tanıtımındaki eylem ve promosyon sınırlarının alkolsüz birayı bağlamaması. Danıştay 13’üncü Dairesi, TAPDK’nın “Çocuk ve gençleri hedef alan etkinlik ve tanıtımlarda alkollü içki markaları veya alkollü içki markalarını çağrıştıracak unsurlar kullanılamaz.” hükmünü durdurarak yangına körükle gitmişti. Bir istatistikle bitirelim: 2011’de, alkollüyken direksiyon başına geçen 108 bin 235 kişinin ehliyetine el konulmuştu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32074-alkolsuz-biradaki-alkole-dur-diyebilmek.html), [web.archive.org (arşiv bağlantısı)](http://web.archive.org/web/20130825111112/http://www.aksiyon.com.tr:80/aksiyon/haber-32074-alkolsuz-biradaki-alkole-dur-diyebilmek.html)
