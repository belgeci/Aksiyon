# Bu bir ‘Onur’ meselesi değildi!

*Bilinmeyen-yazar 2005.05.23*

<div>
 <p>
  <font>
   Önce Hollanda Ulaştırma Bakanlığı, somuta indirgeyemediği ‘bakım eksikliği ve bazı aksaklıklar gerekçesiyle’ özel Türk havayolu şirketi Onur Air’in bu ülkeye uçuşlarını bir ay süreyle durdurdu. İki saat sonra Almanya da yasak getirdi. Bir gün sonra İsviçre, iki gün sonra da Fransa.
   <br/>
   <br/>
   Karar, Türk turizmine tam da mevsim canlanırken atılan bir bombamın pimini çekmekten başka bir şey değildi. Ortada bir ‘Onur’ meselesi falan yoktu, tamamen duygusal(!) karardı dört ülkenin ardı sıra verdiği. Onur Air’in çalıştığı diğer Avrupa devletleri can güvenliklerini hiçe saymıyorlardı herhalde. Devreye Ulaştırma Bakanı Binali Yıldırım girdi ama kâr etmedi. Sonunda Başbakan Recep Tayyip Erdoğan, Almanya Başbakanı Gerhard Schröder’i telefonla arayarak sorunun çözümü için destek istedi. Yine kesin bir sonuç çıkmadı. Hollanda ve Türkiye’nin konuyla ilgili yetkilileri defalarca toplandılar ama anlaşma sağlanamadı. Onur Air Yönetim Kurulu Başkanı Cankut Bagana, Hollanda’yı mahkemeye vereceklerini söyledi.
   <br>
    <br>
     Olay tamamen duygusal mı değil mi şu rakamları okuduktan sonra siz karar verin. Daha düne kadar Avrupa’dan Türkiye’ye getirilen yolcunun yüzde 10’unu taşıyan Türk havayolu şirketleri paylarını artırmışlardı. Onur Air, yasağı başlatan Hollanda’dan geçen yıl Türkiye’ye gelen 1 milyon 191 bin turistin yarıya yakınını taşımıştı. Türk şirketlerinin bu ülkedeki toplam payı yüzde 70’i bulmuştu. Ayrıca Hollanda paket tur pazarının yarısı da Türk şirketlerinin elindeydi. Öte yandan Hollanda, Türkiye’nin en fazla sermaye ihraç ettiği ülke konumundaydı. 2004 yılı sonu itibariyle yurtdışına yönelik 7 milyar 63 milyon dolarlık doğrudan yatırımın yüzde 32’si bu ülkeye gitti. Ve Türk şirketlerinin Avrupa’daki etkinliğinin artmasından endişe ediliyordu.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 500 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21642), [web.archive.org (arşiv bağlantısı)](http://web.archive.org/web/20051201011936/http://www.aksiyon.com.tr:80/yazdir.php?id=21642)
