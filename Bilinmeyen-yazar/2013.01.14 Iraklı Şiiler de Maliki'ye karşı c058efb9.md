# Iraklı Şiiler de Maliki’ye karşı

*Bilinmeyen-yazar 2013.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   IRAK - Irak’ın Şii başbakanı Nuri El Maliki’nin başına buyruk, otoriter ve hizipçi yönetim tarzı ülkedeki Şiilerin de tepkisini çekiyor.
  </font>
 </div>
 <div id="newsText">
  <font class="detail-text">
   <p>
    Önce Sünnileri ardından Kürtleri sindirmeye dönük adımlar atan Maliki’nin yeni hedefi İran’a mesafeli duran Iraklı Şiiler. Ülkenin önde gelen Şii liderlerinden Mukteda Sadr, Maliki’ye karşı Iraklı Sünni ve Hıristiyanlarla birlikte hareket edeceğini duyurdu. Sadr, söylemini güçlendirecek adımlar da attı. Önce Bağdat’ta iki yıl önce kanlı bir saldırıya maruz kalan bir kiliseyi, ardından da Iraklı Sünnilerin önemli mekânı Abdülkadir Geylani Camii’ni ziyaret etti. Burada Sünnilerle beraber cuma namazı kıldı. Cuma sonrasında yaptığı açıklamada, Maliki hükümetinin politikalarına karşı devam eden gösterilere destek vereceğini yineledi. Diğer taraftan Irak’ın Musul kentinde cuma namazından sonra on binlerce kişi, “Direniş Cuması” adıyla gösteri düzenledi. Hürriyet Meydanı’nda cuma namazından sonra bir araya gelen on binlerce gösterici, Maliki’yi istifaya çağırdı. Irak’ta 23 Aralık’tan bu yana halk, birçok kentte hükümetin uygulamalarını protesto ediyor. Göstericiler, tutukluların serbest bırakılmasını, terör kanununun değiştirilmesini, resmî dairelerde Sünni-Şii ayrımına son verilmesini, mahkemelerin haksız tutuklamalar yapmamasını talep ediyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34576-irakli-siiler-de-malikiye-karsi.html), [web.archive.org (arşiv bağlantısı)](http://web.archive.org/web/20130131195712/http://www.aksiyon.com.tr/aksiyon/haber-34576-irakli-siiler-de-malikiye-karsi.html)
