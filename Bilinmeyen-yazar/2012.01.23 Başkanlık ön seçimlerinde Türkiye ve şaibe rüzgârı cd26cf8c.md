# Başkanlık ön seçimlerinde Türkiye ve şaibe rüzgârı

*Bilinmeyen-yazar 2012.01.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kasım ayında yapılacak başkanlık seçimleri için adayını belirlemeye çalışan Cumhuriyetçi Parti (CP) sıkıntılı günler geçiriyor. Adaylardan Teksas Valisi Rick Perry’nin televizyondan canlı yayınlanan bir açık oturumda Türkiye’nin “İslamcı teröristler tarafından yönetildiği ve NATO’dan çıkarılması gerektiğine” ilişkin sözler sarf etmesi gündeme bomba gibi düştü.
  </font>
 </div>
 <div id="newsText">
  <font class="detail-text">
   <p>
    Ankara ve Washington’dan Perry’nin sözlerini kınayan açıklamalar gelse de başkan adayı sözlerinin arkasında durmaya devam etti. Amerikan medyasında Perry’nin kendini rezil ettiğine dair yorumlar yapıldı. Seçim sürecinde yaptığı gaflarla dikkat çeken Perry Türkiye hakkındaki skandal sözlerinin ardından yarıştan çekildi. Öte yandan CP yetkilileri 3 Ocak’ta yapılan Iowa ön seçiminin sonucunun değiştiği açıkladı. Daha önce en yakın rakibi Rick Santorum’dan 8 oy fazla alan Mitt Romney’in Iowa seçimini kazandığı açıklanmıştı. Ancak yeniden sayılan oylar sonrasında Santorum’un 34 oy fark ile seçimi kazandığı ilan edildi. Ancak her şey bununla da bitmedi ve Santorum hala kesin bir Iowa zaferi ilan edebilmiş durumda değil çünkü bu kez de bazı seçim bölgelerinde oy pusulalarının kayıp olduğu iddiası ortaya atıldı. Iowa’da yaşananlar küçük çaplı da olsa Al Gore ve George W. Bush’un 2000 yılındaki başkanlık seçimlerinde Florida’da yaşanan  ve Anayasa Mahkemesi’nde sona eren Florida seçimleri davasını hatırlattı. Iowa’nın ardından 10 Ocak’ta yapılan New Hampshire seçimini de kazanan ve büyük bir rüzgar yakalayan Romney ise Santorum’un çıkışa geçmesinden tedirgin. Türkiye skandalı sonrasında adaylıktan çekilen Perry ise Newt Gingrich’i destekleyeceğini açıkladı. 21 Ocak’taki Güney Carolina seçimi öncesinde değişen dengeler Romney’in işinin başta göründüğü gibi kolay olmayacağını gösteriyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31649-baskanlik-on-secimlerinde-turkiye-ve-saibe-ruzg%C3%A2ri.html), [web.archive.org (arşiv bağlantısı)](http://web.archive.org/web/20120228164409/http://www.aksiyon.com.tr:80/aksiyon/haber-31649-baskanlik-on-secimlerinde-turkiye-ve-saibe-ruzg%C3%A2ri.html)
