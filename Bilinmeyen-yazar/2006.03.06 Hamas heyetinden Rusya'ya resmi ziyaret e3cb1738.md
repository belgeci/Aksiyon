# Hamas heyetinden Rusya’ya resmi ziyaret

*Bilinmeyen-yazar 2006.03.06*

<div>
 <p>
  <font>
   Resmî temaslarda bulunmak üzere Rusya’nın başkenti Moskova’ya giden Hamas politbüro şefi Halid Meşal ve üst düzey yetkili Muhammed Nezzal yaptıkları açıklamada Hamas’ın İsrail’i tanıması gibi bir ihtimalin bulunmadığını, ancak İsrail’le uzun süreli bir ateşkese gidebileceklerini kaydettiler.
   <br/>
   <br/>
   Hamas, tek taleplerinin Filistin halkının hürriyeti ve bağımsızlığı olduğunu söylemekle birlikte, bu talebin karşılanması durumunda İsrail’i tanıyıp tanımayacakları konusunda yorum yapmaktan kaçınıyor. Rus yetkililer, ‘Yol Haritası’nın diğer mimarları gibi Hamas’ı İsrail’i tanımaları, terörü terk edip lanetlemeleri ve daha önce iki ülke arasında yapılmış anlaşmaları tanımaları hususunda uyardı. Ankara’da da benzer telkinler dinleyen Hamas yetkilileri, ziyaretlerini İsrail ile ilişkilerini değil, uluslararası arenadaki konumlarını güçlendirecek bir adım olarak gördüklerini açıkladı. Ankara’ya davet edilmesi İsrailli yetkililerce kınanan Hmas, Rusya’nın ardından Güney Afrika Cumhuriyeti’nden de davet alarak uluslararası arenada Filistin halkının meşru temsilcisi olarak kabul edildiğini göstermişti.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 460 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23535), [web.archive.org (arşiv bağlantısı)](http://web.archive.org/web/20061019211808/http://www.aksiyon.com.tr:80/yazdir.php?id=23535)
