# Döviz uyandı

*Bilinmeyen-yazar Bilinmeyen-tarih*

<div>
 <p>
  <font>
   Uzun süredir sessizliğini koruyan dolar, halinden sıkılmış olacak ki geçtiğimiz hafta gündemin en çok konuşulan konusu haline geldi. Amerikan Merkez Bankası (FED) Başkanı Alan Greenspan"in faizleri yakın zamanda yükseltebileceği sinyali vermesi ile dövizin fiyatı birden bire hareketlendi.
   <br/>
   <br/>
   Önceki haftayı 1 milyon 371 bin liradan kapatan dolar hafta içinde 2004 yılının zirve rakamını, 1 milyon 454 bin lirayı gördükten sonra gevşedi. Ve haftayı 1 milyon 416 bin liradan kapadı.
   <br>
    <br>
     Çin Başbakanı Wen Jiabo"nun, ilk çeyrekte yüzde 9 büyüyen Çin ekonomisinin frene basacağını ve büyümenin yavaşlayacağını söylemesi dünya piyasalarını tetikleyen ikinci faktördü. Jiabo"nun açıklamasının ardından Çin Borsası yüzde 2.70, Tokyo yüzde 0.34, G. Kore yüzde 2.93, Tayvan yüzde 2.62 ve Tayland Borsası da yüzde 2.37"lik düşüş yaşadı. Dolar, yen karşısında son 6 haftanın en yüksek değerine çıktı. Asya"daki düşüş dalgası Avrupa"ya da yansıdı ve Avrupa"nın önde gelen borsaları yüzde 1-2 arasında düşüş kaydettiler. Uluslararası piyasalarda bu tip çalkantılar olurken Türkiye"deki yatırım enstrümanları da bu gelişmelerden etkilendi. İMKB-100 endeksi hafta başında 19 bin 432 iken kapanışta 18 bin 22"yi gösteriyordu. Hafta içi seanslarda 17 bin 600"lü seviyelere kadar geriledi.  Kıbrıs referandumu piyasanın beklentilerine uygun bir şekilde gerçekleşti ve bir hayal kırıklığı yaşanmadı. Aralık ayında Avrupa Birliği"nden alınması beklenen müzakere tarihi ile alâkalı düşünceleri güçlendiren bir tablonun ortaya çıktığı söylenebilir. Çünkü AB"nin mazeret olarak sürekli ileri sürdüğü bir koz diskalifiye edilmiş oluyordu. Ancak piyasa yapıcıları "beklentiler alınır, gerçekler satılır" kaidesini hayata geçirmek istemiş olacaklar ki borsa sert bir düşüş eğilimine girdi. Küçük yatırımcı ise daha ne olduğunu bile anlamadan tuzağın tam ortasında bırakılarak elindeki malı satmaya zorlandı. Mal dökme hareketinin ardından önümüzdeki günlerde AB senaryolarının yeniden yürürlüğe konacağı ve piyasanın tansiyonu düşürülerek 20 binler seviyesine yeniden rüzgar verileceği ifade ediliyor. Dövizin durumuna gelince; görüş aldığımız bankacılar dövizle ilgili yaşanan sürecin konjonktürel olduğunu, orta vadeli parametrelerde değişiklik olmadığı sürece pozisyon değiştirmenin akılcı olmayacağını ve önümüzdeki günlerde dövizde yeniden gevşemenin yaşanabileceğini tahmin ediyorlar.  Bu hafta ise açıklanacak nisan ayı enflasyon rakamları, Kıbrıs ile ilgili her türlü gelişme, Çin ve FED"den gelecek mesajlar piyasanın gidişatını direkt etkileme gücüne sahip unsurlar olarak göze çarpıyor.
     <br>
      <br>
       <br/>
       <br/>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1443 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11441), [web.archive.org (arşiv bağlantısı)](http://web.archive.org/web/20050221154328/http://www.aksiyon.com.tr:80/yazdir.php?id=11441)
