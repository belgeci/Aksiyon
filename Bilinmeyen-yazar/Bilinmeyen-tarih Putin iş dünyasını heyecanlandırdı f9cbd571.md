# Putin, iş dünyasını heyecanlandırdı

*Bilinmeyen-yazar Bilinmeyen-tarih*

<div>
 <p>
  <font>
   17 Aralık AB Liderler Zirvesi öncesinde Rusya Devlet Başkanı Vladimir Putin'in Türkiye'ye yaptığı iki günlük ziyaret, Türk ekonomi çevrelerini bir hayli heyecanlandırdı.
   <br/>
   <br/>
   Rusların stratejik ve uzun vadeli planlar yaptıklarını söyleyen Dış Ekonomik İlişkiler Kurumu (DEİK) Türk-Avrasya İş Konseyi Başkanı Tuğrul Ekin'e göre, bir Rus liderin 32 yıl sonra Türkiye'ye gelmesi çok manidar. Ziyaretle iki ülke arasındaki her ortak alanda yeni yol haritaları belirlendi. Birbirini yeterince tanımama, bürokratik yapı ve özel sektörün güvenirliliği konularındaki problemlerin aşılması noktasında yeni bir dönem başladı. Bavul ticaretinin adamakıllı dış ticaret niteliğine bürünmesinin ümidi belirdi. Cumhurbaşkanı Ahmet Necdet Sezer ve Başbakan Recep Tayyip Erdoğan'la görüşen Putin, ziyaretinin Türk-Rus ilişkilerinde yeni ufuklar açacağını belirterek, ilişkileri geliştirmede kararlı olduklarını vurguladı. Putin ve Sezer, 'Çok boyutlu ortaklığın derinleştirilmesine ilişkin deklarasyona' imza attı. Petrol ve doğalgaz ile elmas, nikel ve kalay gibi değerli madenler açısından dünyanın en zengin ülkelerinden Rusya, Türkiye'ye sattığı gazın 1 milyar dolarlık kısmı kadar mal alımını kabul etti. Başbakan Erdoğan, Rusya ile toplam ticaret hacmini 15 milyar dolara çıkarmayı hedeflediklerini söyledi
   <br/>
   <br/>
  </font>
 </p>
 <p>
  <font>
   (Bu yazı 396 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19095), [web.archive.org (arşiv bağlantısı)](http://web.archive.org/web/20050220215336/http://www.aksiyon.com.tr:80/yazdir.php?id=19095)
