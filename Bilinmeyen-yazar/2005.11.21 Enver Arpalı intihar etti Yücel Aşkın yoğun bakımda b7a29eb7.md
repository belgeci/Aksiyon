# Enver Arpalı intihar etti Yücel Aşkın yoğun bakımda

*Bilinmeyen-yazar 2005.11.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Van 100. Yıl Üniversitesi Genel Sekreter Yardımcısı Enver Arpalı, 11 Temmuz tarihinde tutuklanarak konduğu Van M Tipi Cezaevi’nin banyosunda kendini asarak intihar etti.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tutuklandığı 14 Ekim tarihinden beri Arpalı ile aynı koğuşta kalan aynı üniversitenin rektörü Prof. Dr. Yücel Aşkın da, olaydan sonra fenalık (kalp spazmı) geçirerek kaldırıldığı hastanede yoğun bakım ünitesine alındı. Hayati tehlikeyi atlatmasına rağmen sağlık durumundaki ciddiyet sebebiyle yoğun bakımda tutulmaya devam edilen Aşkın’a bu hafta başı Ankara’dan Van’a gelecek kalp damar uzmanı Prof. Dr. Ali Oto tarafından anjiyo yapılacağı açıklandı. Van Cumhuriyet Başsavcılığının, İspanyol firması Expansion’a ihale edilen 25 milyon dolarlık tıbbi cihaz alımıyla ilgili başlattığı soruşturma sonrasında tutuklanarak cezaevine gönderilen Genel Sekreter Yardımcısı Arpalı’nın intiharına ilişkin şüpheler dile getirildi. Bu arada Van Cumhuriyet Başsavcılığı hazırladığı iddianamede, ‘çıkar amaçlı çete kurmak’, ‘resmi evrakta sahtecilik’ ve ‘ihaleye fesat karıştırmak’ fiillerini işlemekle suçladığı Rektör Aşkın’ın 8 ila 21 yıl arasında ağır hapisle cezalandırılmasını istedi. Savcılık ayrıca Aşkın’ın, ‘kişisel verileri hukuka aykırı toplamak’ ve ‘özel hayatı ihlal’ suçlarını işlediği gerekçesiyle de 418 mağdur için ayrı ayrı cezalandırılmasını (toplamı 2 bin 142 yıl ediyor) talep etti.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22889), [web.archive.org (arşiv bağlantısı)](http://web.archive.org/web/20070608035418/http://www.aksiyon.com.tr:80/detay.php?id=22889)
