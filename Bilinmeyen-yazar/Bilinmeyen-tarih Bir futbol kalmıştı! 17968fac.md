# Bir futbol kalmıştı!

*Bilinmeyen-yazar Bilinmeyen-tarih*

<div>
 <p>
  <font>
   Futbolda şike çetesiyle ilgili davanın iddianamesi tamamlandı. İddianamede Ali Fevzi Bir, hakem Sadık İlhan, teknik direktörler Samet Aybaba ve Erdoğan Arıca hakkında çarpıcı iddialar var. Çetenin para ve kadınla maç satın aldığı iddia ediliyor.
   <br/>
   <br/>
   Davada, Susurluk davasından 4 yıl ceza alan Bir’le birlikte 11 kişi yargılanıyor. Fakat bu çetrefilli konunun iddianamesi mahkemeler arasında mekik dokumaya başladı. İddianamede Bir ve İlhan’ın, Şenol Dede’yle birlikte internet aracılığıyla bahis oynattığı, liglerdeki maçların, istedikleri şekilde sonuçlanması için hakemlere para ve kadın sundukları, Erdoğan Arıca, Samet Aybaba gibi bazı teknik direktörlerin, takımlarının küme düşmemesi için Bir’den yardım istedikleri, Bir’in bu konuda da hakemlere para ve kadın göndererek maçı ilgili hocaların takımlarının kazanmasını sağladığı dile getiriliyor. Hakem Sebahattin Bitirim’e rüşvet vererek 23 Ocak 2002’deki Samsunspor—Gençlerbirliği maçının, 2—0 Gençlerbirliği’ne kazandırıldığı iddia ediliyor. Ayrıca 8 Aralık 2001’de Sadık İlhan'ın yönettiği İstanbulspor—Gaziantep maçını ikinci takımın 3—1 almasının sağlandığı iddia ediliyor. Bir’in, maçları yönetecek hakemler konusunda Futbol Federasyonu'nu etkilediği, hakemleri belirlediği de iddianamede dile getiriliyor.
   <br/>
   <br/>
  </font>
 </p>
 <p>
  <font>
   (Bu yazı 12 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11906), [web.archive.org (arşiv bağlantısı)](http://web.archive.org/web/20050228022646/http://www.aksiyon.com.tr:80/yazdir.php?id=11906)
