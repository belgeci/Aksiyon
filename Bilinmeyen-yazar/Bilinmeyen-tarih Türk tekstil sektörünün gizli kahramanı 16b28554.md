# Türk tekstil sektörünün gizli kahramanı

*Bilinmeyen-yazar Bilinmeyen-tarih*

<div>
 <p>
  <font>
   Türk tekstil sektörü bir derya. Herkesin bildiği markalar malum; ancak Türk tekstil sektörüne yön veren ve bu sektörü sanayi sektörleri arasında liderliğe ulaştıran gizli kahramanlarsa unutuluyor.
   <br/>
   <br/>
   Türkiye'den çok yurtdışında tanınan markaları kamuoyu yeni yeni öğreniyor. Son dönemde öğrenmeye başladığımız bir diğer önemli ayrıntı da kendi modasını oluşturup yurtdışında bile taklit edilmeye başlanan markalarımızın olması.
   <br>
    <br>
     Artış Collection, Paris'teki modacıları bile kıskandıracak modelleriyle Türk tekstil sektörünün gizli kahramanlarından biri. Türkiye'de belirli bir kitlenin tanıdığı Artış Collection'ın özellikle bayan geceliklerindeki modellerinin yurtdışında taklit edilmeye başlanması aslında hiç de şaşırtıcı değil. Çünkü ismi çok fazla bilinmeyen Artış'ın ürünlerini Türkiye'de ilginç bir kesim tüketmeye başlamış. Başlangıçta orta sınıf için üretim yapan Artış, bugünlerde hazırladığı yeni koleksiyonlarıyla Türk elitlerin vazgeçilmezlerinden oldu.
     <br>
      <br>
       Popüler dünyanın tanıdığı Azra Akın, Pınar Altuğ, Nefise Karatay, Arzu Yanardağ, Aylin Coşkun, Cansu Dere, Esin Civanoğlu gibi isimlere gecelik üretip tüketicinin bu ürünlere nasıl tepki gösterdiğini anlatan Artış'ın tasarımcıları, bugüne kadar aldıkları sonuçtan memnun. Artış tasarımcıları, söz konusu isimlerin Artış ürünlerini niçin tercih ettiğini şöyle açıklıyor: "Özellikle mankenler ve sinema sanatçıları Artış ürünlerini tercih ediyor. Çünkü bizim kalıplarımız neredeyse kişiye özel gibi duruyor. Kitleler, ünlü ve güzel kişileri örnek alıyor. Biz Türkiye'nin en iyi giyinen kişilerine ürün satsak da, bu ünlüleri örnek alan kitleleri unutmuyoruz. Örneğin, Azra Akın'ı taklit eden obez bir bayan bile bizim koleksiyonlarımızda kendine uygun bir ürün bulabiliyor."
       <br>
        <br>
         Avrupalı bayanlar gece kıyafetlerinde oldukça sade giyinirken doğu ülkelerinin mümkün olan tüm süsleri ve işlemeleri kullandıklarını biliyoruz. Artış Collection ise doğu ve batı sentezi geliştirerek batılı bayanlara süslenmeyi; doğulu bayanlara da derin sadeliği öğretiyor. Özellikle Kuzey Avrupa ülkelerinde yok sayılabilecek olan geceliklerde süsleme ve işleme özelliklerini değiştirerek kabul ettirdiklerini söyleyen Artış Collection Yönetim Kurulu Başkanı İsa Artış, "Bizim yerleşik firmalarla rekabet edebilmemiz için farklı olmamız gerekiyordu. Doğuda, abartı sayılacak kadar süslü gecelikler tercih ediliyordu. Bu anlayışı değiştirdik. Batı ülkelerinde ise önce renklerle işe başladık ve kendi oluşturduğumuz renkleri sunduk. Sonra desenleri ve işlemeleri tanıttık. Bugün bizim Anadolu el işlemeciliğinin en narin desenlerini Avrupa ülkelerinde bulabilirsiniz. Bu yöntemimiz birçok firma tarafından taklit edilmeye başlandı bile."
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 410 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19487), [web.archive.org (arşiv bağlantısı)](http://web.archive.org/web/20050218204028/http://www.aksiyon.com.tr:80/yazdir.php?id=19487)
