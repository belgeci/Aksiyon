# Guantanamo Trajedisi

*Bilinmeyen-yazar 2006.10.09*

<div>
 <p>
  <font>
   ‘Guantanamo Yolu’, İngiltere’de yaşayan ve arkadaşlarının düğününe gitmek için yola çıkan Pakistan asıllı, İngiliz vatandaşı Ruhel, Şefik ve Asıf’ın trajik hikâyesi. Öykü, Asıf İkbal’in annesinin Pakistan’da oğlu için aradığı gelini bulduğunu müjdelemesiyle başlar.
   <br/>
   <br/>
   Asıf, bunun üzerine Pakistan’a gider ve evlenmeye karar verir. Düğününe çağırdığı arkadaşları Ruhel Ahmed, Şefik Resul ve Münir Ali de onun ardından Pakistan yollarına düşer.
   <br>
    <br>
     Filmin kırılma noktası Karaçi’de Asıf’la buluşan arkadaşların gittikleri bir camide, Afganistan’a yardım çağrısından etkilenerek düğüne kadar Afganistan’a gitmeye karar vermeleriyle gerçekleşir. Guantanamo’da noktalanacak zorlu yolculuk da böylece başlamış olur. Önce Kandahar’a ardından da Kabil’e varan gençler için mesafe kat edildikçe şiddete tanıklıklar da artar. Geri dönmeye karar verirler lakin çok geçtir. Sınıra gitmek için bindikleri minibüs onları Taliban’ın son kalesi Kunduz’a götürür. Ardından Kuzey İttifakı’nca Şebergan Hapishanesi’ne atılırlar. Burada kurtulma umuduyla İngilizce bildiklerini söylemeleri, Kandahar’daki kampa nakledilmelerine sebep olur ve önce Asıf ve Şefik daha sonra Ruhel, Guantanamo Körfezi’ndeki açık hava hücrelerine yerleştirilir. Hayal gücünü zorlayan işkenceler, sorgulamalar böylelikle başlar. Güneşin altında saatlerce elleri bağlı çömelerek oturmak zorunda kalacak, namaz kılmak dâhil hiçbir ihtiyaç için saatlerce ayağa kalkamayacaklardır. Okumak istedikleri Kur’an-ı Kerim’ler tuvaletlere atılacaktır. Filmde, oyuncuların canlandırmalarına, hikâyenin gerçek kahramanlarıyla yapılan röportajlar eşlik ediyor. Film, aşırıya kaçmadan gerçeklerin üzerindeki perdeleri teker teker kaldırıyor.
     <br>
      <br>
       Yönetmen: Michael Winterbottom
       <br>
        Oyuncular: Riz Ahmed, Ferhat Harun
        <br>
         Altyazı: İngilizce, Türkçe
         <br/>
         Süre: 92 dakika
         <br/>
         Kanal D Home Video
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 67 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr/yazdir.php?id=25515), [web.archive.org (arşiv bağlantısı)](http://web.archive.org/web/20061010190902/http://www.aksiyon.com.tr/yazdir.php?id=25515)
