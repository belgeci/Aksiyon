# Sağlıkta dünyayı gözümüze kestirdik

*Bilinmeyen-yazar 2011.11.14*

<font class="agenda2NewsSpot">
 Dünya sağlık turizmi pasta büyüklüğü 60 milyar dolar. 2010 payımız 2,4 milyar. 26,4 milyarla en iri dilim ABD’nin.
</font>
<font class="newsDetail">
 <p>
 </p>
 <p>
  Bu bölüşmeyi hazmedebiliyoruz; çünkü evrensel tıbba bu ülkeden yön veriliyor. Ancak Hindistan’ın 8,4 milyarı kotarması gerçeği üzerine düşünmeliyiz biraz. 2011 sonu hedefimiz 3,5 milyar. Yetmez ama müthiş bir ivme yakalandığını da belirtmek gerekiyor. Tedavi için Türkiye’ye gelen yabancı hasta sayısı 2005’te 126 bin idi. Geçen yıl 487 bini gördük. 2015’te 1 milyona ulaşılacağı tahmin ediliyor. Bu sahadaki merkez ülkeler arasına girebilir miyiz? Bazı özel ve üniversite bünyesindeki hastaneler yeni yatırımlarla hizmet çap ve kalitelerini artırıyor bu amaç doğrultusunda. Dünyagöz zincirleşmenin öncü kuruluşlarından. Sadece yurtiçinde değil, yurtdışında da. 17’nci tesisini 10 milyon avro maliyetle Frankfurt’ta faaliyete başlatmıştı üç ay önce. Önümüzdeki yıl 10 milyon paunda Londra’ya hastane açma hazırlığı içinde şu sıralar. Birer yıl arayla Moskova ve Kiev’de de varlık gösterecek. İcra Kurulu Üyesi ve Genel Müdür Yardımcısı Selin Yıldırım Peker, “Ardından Almanya’da ikinci ve üçüncü hastanelerimizi açacağız. Sonra da Kuzey Afrika’ya yöneleceğiz.” diyor. Gelecek sene Pendik, Bursa ve Kayseri’de de hasta kabul edecek Dünyagöz.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30971-saglikta-dunyayi-gozumuze-kestirdik.html), [web.archive.org (arşiv bağlantısı)](http://web.archive.org/web/20111120211938/http://www.aksiyon.com.tr:80/aksiyon/haber-30971-saglikta-dunyayi-gozumuze-kestirdik.html)
