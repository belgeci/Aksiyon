# HÂLÂ SUSACAK MISINIZ?

*Bilinmeyen-yazar 2010.05.03*

<font class="agenda2NewsSpot">
 Alparslan Aslan 17 Mayıs 2006 sabahı Danıştay’daki kanlı eylemi gerçekleştireli  çok geçmeden, Cumhurbaşkanı Ahmet Necdet Sezer’den şöyle bir açıklama:
</font>
<font class="newsDetail">
 <p class="MsoNormal">
  “Bu, aslında laik Cumhuriyet’e yapılan saldırıdır.” Dönemin Danıştay Başkanı Sumru Çörtoğlu da emindi tetikçi ile hamilerinin kimliğinden. Başkansavcı Tansel Çölaşan da, sıcağı sıcağına saldırganın, “Allah’ın askeriyim, Allahu ekber” diye bağırdığını ileri sürmüştü. TÜBİTAK’ın, Danıştay binasındaki 16 Mayıs’a ait kamera kayıtlarının kasten silindiğini tespit etmesinin ardından başta 10’uncu Cumhurbaşkanı Sezer neler düşünüyor acaba? Danıştay idaresi ve güvenlikten sorumlu OYAK’tan hâlâ ses yok. “Birçok kayıt silinebilir ama vicdanların kayıtları silinmez. Yargı tarihî sorumluluğunu vereceği kararla yerine getirmek zorunda” diyen Başbakan Recep Tayyip Erdoğan, sitemlerinde yerden göğe kadar haklıydı: “Danıştay cinayeti sonrası kutsallarımıza saldırdılar. Oralarla özdeş hale getirmeye çalıştılar. Kapatma davasının içine bile sokulabildiyse şimdi ne diyecekler?”
  <span>
  </span>
  Erdoğan’ın, “Hadi yazın bakalım, o gün saldırdığınız iktidara ne diyeceksiniz?” sözlerine medya duyarsız kalmadı. Ahmet Hakan Coşkun, “Başbakan haklıdır. Gazeteciler bir özeleştiri yapmak, neden öyle davrandıklarını söylemek durumundadır.” derken, Mehmet Ali Birand ise şunları kaydediyor:
  <span>
  </span>
  “Bazıları öylesine önemli suçlamalar yaptılar ki, şimdi keşke bunları yazmasaydım demeleri kaçınılmazdır.”
  <span>
  </span>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26689-11-h%C3%A2l%C3%A2-susacak-misiniz.html), [web.archive.org (arşiv bağlantısı)](http://web.archive.org/web/20101210012304/http://aksiyon.com.tr/aksiyon/haber-26689-11-h%C3%A2l%C3%A2-susacak-misiniz.html)
