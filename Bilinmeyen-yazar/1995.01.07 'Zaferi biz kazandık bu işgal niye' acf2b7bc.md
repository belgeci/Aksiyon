# 'Zaferi biz kazandık bu işgal niye?'

*Bilinmeyen-yazar 1995.01.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Bana Mahşeri Anlat" 35 yıllık sanat yaşantısına bir çok şeyi sığdıran Hasan Nail Canat'ın sahneye koyduğu son tiyatro oyunu. Hem yazarlığını, hem yönetmenliğini, hem de başrol oyunculuğunu yaptığı bu dram ile seyircisinin karşısına çıkan Canat, köyünden, toprağından koparılıp metropolde bir apartman dairesine sıkıştırılan bir Kurtuluş Savaşı gazisinin geçmiş ile günümüz arasında kalışını ve bir zamanlar uğruna insanların öldüğü değerlerin bu gün ayaklar altına alınışını dramatik bir dille anlatıyor.
  </font>
 </div>
 <div id="newsText">
  <font class="detail-text">
   Günümüz gerçeklerini olduğu gibi sunan Canat oyunda Gazi Abudullah'ı canlandırıyor. "Bana Mahşeri Anlat"a rahatlıkla geçmişimiz ile olan uçurumların ne kadar derinleştiğini gösteren bir oyun diyebiliriz. Genç neslin kaybettiği bir çok değer yargısını, günümüze bindirme yaparak kara bir mizah şeklinde anlatan oyun, seyirciyi gülmek ile ağlamak arasında tereddüte düşürüyor. Bu oyunu uzun süredir sahnelemeyi düşündüğünü söyleyen Canat, "Aslında güleriz ağlanacak halimize desek daha doğru olur" diyor.
   <br/>
   <br/>
   Hasan Nail Canat'ın yine yazıp oynadığı "Sağır Köyün Sultanları" adlı bir komedi oyunundan sonra dramatik bir oyun olan " Bana Mahşeri Anlat"ın konusu ise şöyle: Gazi'yi kendi elleri ile yetiştirdiği çocukları artık kabul etmez, ondan kurtulmaya çalışırlar. Gazi eski günlerin özlemi ile yanıp tutuşur. Günümüzün hiçbir şeyi kendisini tatmin etmemektedir. Ve bir gün camiye namaz kılmak için çıkan Gazi Abdullah, bir anda kendini kaybederek geçmişe dönerek kendini Kurtuluş Savaşı'nda sanmaya başlar. Ve yüzbaşısını aramaya başlar. Eve giyinmek ve silah kuşanmak için gelen Gazi Abdullah'ı ilginç bir sürpriz bekler. Oğlunun arkadaşı kendisini bir sinek ilacı reklamında oynatmak ister. Ve Gazi'yi tatbikat yaptığı şeklinde kandırarak sinek ilacını yeni bir silah olarak tanıtır ve sanki cephede kullanıyormuş gibi yapmasını ister. Giyinen ve silahını alarak dışarı çıkan Gazi, frenkler çıkarma yapıyor diye plajlara, içki içen düşmanlar ülkeyi işgal etmiş diye gazinolara saldırır. Ve tutuklanır. Bir savcı yaşlı Gazi'yi sorguya çeker .
   <br/>
   <br/>
   Oyun her şeyden önce toplumumuzun şuuraltına yerleşmiş sancıları günyüzüne çıkartmayı amaçlıyor. Genç bir kadrodan oluşan Adım Sanat Sahnesi oyuncuları tüm olumsuzluklara rağmen, (4 adımlık sahnede oyun oynamak, sahne dekorlarını kendilerinin taşıması gibi) güzel bir oyun sergiliyorlar. 2 perdelik Bana Mahşeri Anlat, 7 bölümden oluşuyor. Oyunun müziği Abdulbaki Kömür'e, ses ve ışık düzeni ise Birol Cürgül'e ait. Bana Mahşeri Anlat, her cuma Karagümrük FSKM, pazar Üsküdar AKM'de sahneleniyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=448), [web.archive.org (arşiv bağlantısı)](http://web.archive.org/web/20131226032613/http://www.aksiyon.com.tr:80/aksiyon/newsDetail_getNewsById.action?newsId=448)
