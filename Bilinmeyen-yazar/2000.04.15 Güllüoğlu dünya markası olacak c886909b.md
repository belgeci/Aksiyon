# Güllüoğlu "dünya markası" olacak

*Bilinmeyen-yazar 2000.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin tanınan uluslararası markası olmaması önemli bir ayıbı. Galiba geçmişteki içe kapalı ekonomik yapımızın bedelini şimdilerde çok ağır ödüyoruz.
  </font>
 </div>
 <div id="newsText">
  <font class="detail-text">
   Elin İtalya'sı bizim kırk yıllık makarnamızı nasıl tüm dünyaya 'İtalyan spagettisi' diye tanıtmış. Şimdi böyle bir tanıtım için milyonlarca doları gözden çıkarmak gerekiyor. Türkiye'nin de mütevazı avantajları yok değil. Ülkemize dışardan bakan yabancı gözler açısından Türkiye denince akla birbirinden eşşiz güzelliklerimizin yanısıra, mutfağımız ve Türk mutfağının ayrılmaz parçası baklava geliyor.
   <br/>
   <br/>
   Kalitesi ile Türkiye'de tanınma aşamasını çoktan aşmış olan ve 1871 yılından beri gerek Türk insanının, gerekse yurdumuzu gezmeye gelen misafirlerimizin damaklarında unutulmaz izler bırakmayı başaran bir isim olan Güllüoğlu Baklavaları şimdilerde hedeflerini biraz daha büyütmüş durumda.
   <br/>
   <br/>
   1985 yılında Karaköy'de açılan ilk Güllüoğlu Baklavaları Karaköy ve Hasanpaşa'da iki ayrı yerde üretiliyor. On mağazada satışı yapılan Güllüoğlu Baklavalarının ünü, lezzeti ve kalitesi itibarıyla çoktan ülkemiz sınırlarını aştı bile.
   <br/>
   <br/>
   'Eskiden üretilen on tepsi baklava ile ailenin karnı doyuyordu. Bugün ise bu iş tamamen sanayileşti. Büyümeliyiz ve Yunanlıların hakim olduğu Avrupa pazarında, Avrupa insanına Türk baklavasının lezzetini ulaştırmalıyız' düşüncesine sahip olan Güllü ailesinin en büyük oğlu M. Nejat Güllü, Kağıthane'de kurulmakta olan dev baklava fabrikası ile tüm dünyaya açılmak için kolları sıvadı. Hayali ise, oyunu kuralına göre oynamak ve Yunanlıların hakim olduğu Avrupa piyasasına tam olarak girildiğinde gelen talebi karşılayabilecek tesislere sahip olmak.
   <br/>
   <br/>
   Ticari yaklaşımındaki farklılık nedeniyle ailesinden ayrılarak Baklavacı Güllüoğlu adıyla Mısır Çarşısı, Üsküdar, Otogar ve son olarak da Mecidiyeköy'de satış mağazası açan M. Nejat Güllü, Avrupa Birliği ülkelerinde ve ABD'de Güllüoğlu Baklavalarının satış patentine de sahip. Lokum, su böreği ve baklavayı birbirinin ayrılmaz bir parçası olarak değerlendiren Nejat Güllü, Avrupa ülkelerinden gelen baklava talebini karşılayabilmek amacıyla Kağıthane'de 7 bin metrekare kapalı alana sahip komple bir tesis inşa ediyor.
   <br/>
   <br/>
   İngiltere ve ABD'ye baklava ithal eden Nejat Güllü, Kağıthane'deki baklava fabrikasını 2001 yılı ortalarında tamamlamayı düşündüklerini ve bu projenin hayata geçmesiyle günde yüz ton baklava üretilmesini hedeflediklerini söylüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6086-gulluoglu-dunya-markasi-olacak.html), [web.archive.org (arşiv bağlantısı)](http://web.archive.org/web/20120615195958/http://www.aksiyon.com.tr:80/aksiyon/haber-6086-gulluoglu-dunya-markasi-olacak.html)
