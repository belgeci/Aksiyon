# Ürün kırılsa da çalınsa da parayı geri ödüyoruz

*Bilinmeyen-yazar 2010.04.12*

<font class="agenda2NewsSpot">
 ‘Mükemmellik Garantisi’ ile büyük bir risk aldıklarını belirten Toshiba Türkiye Genel Müdürü Aytaç Biter, “Tüketici işsiz kalırsa, bu süreçte taksitlerini biz ödüyoruz ve parasını da iade ediyoruz. Ürün de kendisinde kalıyor.” diyor.
</font>
<font class="newsDetail">
 <p class="MsoNormal">
  Dizüstü bilgisayar deyince akla gelen ilk markalardan biri şüphesiz Toshiba. Nedeni malum; ilk taşınabilir bilgisayarı 1985 yılında piyasaya onlar sundu. Toshiba için bir anlamda dizüstü bilgisayarın ilklerinden diyebiliriz. Toshiba Türkiye Distribütörü TNB Bilgisayar Genel Müdürü Aytaç Biter’e, hem markanın bu yıl pazara sunduğu yenilikleri hem de Türkiye’de yakaladığı bu başarının öyküsünü sorduk...
 </p>
 <p class="MsoNormal">
  -Türkiye pazarına girmekte geciken Toshiba, nasıl oldu da kısa sürede başa güreşebilen bir marka hâline geldi?
 </p>
 <p class="MsoNormal">
  Biz TNB olarak 1992 yılında Türkiye’de bilgisayar satışına başladık. Toshiba’nın Türkiye’deki pazar payı yüzde 3 civarlarındaydı. Oysa bugün ciro bazında en başarılı iki markadan biriyiz. LCD’de de durum çok farklı değil. LCD pazarına 2005’te girdik. Ve sadece 4 yıl içinde pazarın ilk 5 markası arasına yerleştik.
 </p>
 <p class="MsoNormal">
  -Toshiba açısından Türkiye’nin önemi ne?
 </p>
 <p class="MsoNormal">
  Türkiye’deki satış rakamları, Avrupa ortalamasının üzerinde. Hatta markanın en başarılı olduğu Almanya ve İngiltere’de LCD pazarındaki payının yüzde 10’u geçtiği görülmemiş. Oysa bizim geçen yıl Türkiye’de yüzde 17’leri bulduğumuz dönemler oldu. Şimdi de elimizdeki tedarikle satış hızına yetişemiyoruz. Bilgisayarda ise durum bundan da parlak. Bu yılın ikinci çeyreğinde Almanya’nın satış rakamlarına ulaştık. Bu bizim için çok önemli. Çünkü başka hiçbir markanın Türkiye’de Almanya’daki kadar satış yaptığına inanmıyorum. Türkiye, Toshiba için çok önemli bir ülke.
 </p>
 <p class="MsoNormal">
  -Bu başarı öyküsünün sırrı nedir?
 </p>
 <p class="MsoNormal">
  Bildiğiniz gibi bizim ürünlerimiz rakiplerimizinkinden yaklaşık yüzde 10-15 daha pahalı. Yine de kalite, güvence ve sağlamlık arayan tüketicinin tercihi Toshiba oluyor. Yine son kampanyamızda tüketicilerimize “Ne Olursa Olsun Garanti” sunmayı taahhüt ettik. Şimdi de “Toshiba Mükemmellik Garantisi” Türkiye’de. Ürün kırılsa da, çalınsa da aldığımız parayı geri ödüyoruz. Hatta tüketici işsiz kalırsa, bu süreçte taksitlerini biz ödüyoruz ve parasını iade ediyoruz. Ürün de kendisinde kalıyor. Aynı şekilde, tüketici aldığı ürünü beğenmez ve pişman olursa da geri alma garantisi sunuyoruz.
 </p>
 <p class="MsoNormal">
  -Riskli bir kampanya değil mi bu?
 </p>
 <p class="MsoNormal">
  Risk konusunda haklısınız. Kaç kişinin ürünü geri vermek isteyeceğini tahmin edemeyeceğimiz bir kampanya sürdürüyoruz. Aynı şekilde suiistimallere de oldukça açık. Ama bu kampanya başladığından beri satılan 40-50 bin bilgisayardan geri gelenlerin sayısı 200’ü geçmedi.
 </p>
 <p class="MsoNormal">
  -LCD teknolojisinde birçok yenilik var. Toshiba, bu yenilikleri Türkiye’ye de getirecek mi?
 </p>
 <p class="MsoNormal">
  Toshiba, bu yıl özellikle LCD teknolojisine çok büyük yatırımlar yapıyor. En iddialı olduğu konumuz “resolution plus” teknolojisi, LED ve 3D (üç boyutlu) televizyonlar. Malum, pazarda artık HD olmayan LCD’ye rastlamak mümkün değil. Ancak teknoloji marketlerinde gördüğümüz parlak ekranlı LCD’lere hayran kalıp satın alıyor ve eve getiriyoruz. Sonuç tam bir hayal kırıklığı. Ancak buradaki sorunun televizyondan değil, yayından kaynaklandığını biliyoruz. Toshiba ürünlerimizde bulunan Resolution+ (plus), standart görüntüleri High Definition formatına yükseltir. Yani yayın ne olursa olsun sizin Toshiba televizyonunuz var ise HD kalitesinde seyredebiliyorsunuz. 3D televizyonlar ise Türkiye pazarına mayıs sonu sunulmuş olacak. Bizim ürünlerimiz diğer markalarda olmayan özelliklere sahip. Örneğin televizyonun üzerindeki 3D tuşu ile normal yayınları da 3 boyutlu olarak seyretmeniz mümkün.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26531-245-urun-kirilsa-da-calinsa-da-parayi-geri-oduyoruz.html), [web.archive.org (arşiv bağlantısı)](http://web.archive.org/web/20101119235314/http://aksiyon.com.tr/aksiyon/haber-26531-245-urun-kirilsa-da-calinsa-da-parayi-geri-oduyoruz.html)
