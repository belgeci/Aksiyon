# Mehmet Ağar’ın Kürtçe merakı!

*Bilinmeyen-yazar 2005.04.04*

<div>
 <p>
  <font>
   Doğru Yol Partisi (DYP) Genel Başkanı Mehmet Ağar’ın, Güneydoğu ve Doğu illerindeki parti teşkilatlarının program ve etkinliklerdeki ‘Kürtçe selamlama ve türkü söyleme’ çıkışı, belki de geçtiğimiz haftanın en ilginç olaylarından biriydi.
   <br/>
   <br/>
   Emniyet teşkilatında görev aldığı yıllarda ve içişleri bakanlığı döneminde bölücü terörle girdiği mücadeleyle tanınan Ağar, ‘ulusalcılık’ damarı kabartılmışken ve Mersin’deki Nevruz kutlamasında Türk bayrağının yakılma girişimiyle ortam gerilmeye çalışılmışken acaba neden böyle bir tercih ortaya koymuştu. Bu soru klasik bir yaklaşımla, ‘siyasi yatırım için’ diye cevaplanabilir. Ancak DYP’ye göre amaç, siyasi yatırım değil, birlik ve beraberlik mesajı vermek. Niyet buysa, şapka çıkarmamak elde değil. Konuşmasında bayrak provokasyonuna değinerek kimsenin Türk’ü Kürt’ten ayıramayacağını söyleyen Ağar, “Her zaman söylüyorum. Kürtlerin devleti Türkiye Cumhuriyeti’dir. Allahımıza bin şükürler olsun onların varlığı cumhuriyetimize güç katıyor.” diyor. Ama şu soruyu sormadan geçmek de elde değil: Kürtçe selamlama ve türkü söyleme çıkışını Ağar değil de mesela Başbakan Recep Tayyip Erdoğan yapsaydı, nasıl karşılanırdı acaba?
   <br/>
   <br/>
  </font>
 </p>
 <p>
  <font>
   (Bu yazı 1099 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=20751), [web.archive.org (arşiv bağlantısı)](http://web.archive.org/web/20051102155456/http://aksiyon.com.tr:80/yazdir.php?id=20751)
