# Karakolda olay var...

*Bilinmeyen-yazar 2000.12.09*

<div>
 <p class="spot">
  Sert, otoriter, devletine ve milletine, örf ve adetlerine bağlı bir polis komiserisiniz. Aynı zamanda babasınız da...Ve kızınızın kanser olduğunu öğreniyorsunuz...
 </p>
 <p class="metin">
 </p>
 <p class="metin">
  Karakol.jpg
 </p>
 <p class="metin">
  Onu biraz mutlu edip hayatını uzatmak, belki de kurtarmak için neler yaparsınız?
 </p>
 <p class="metin">
  Komiserimiz Şekspir, yani Kadir İnanır, filmde karakoluna tiyatro kurduruyor. Kızının tiyatro tutkusunu gerçekleştirebilmek için gözaltındaki tutuklulara "Pamuk Prenses ve Yedi Cüceler"i oynatıyor.
 </p>
 <p class="metin">
  Filmi izlerken komiserin ve kızının dramına içten içe üzüleceksiniz. Mesut Ceylan'ın senaryosunu yazdığı, Cemil Çetin ve Sinan Çetin'in prodüktörlüğünü yaptığı Komser Şekspir'in çekimlerinin yarısı Beyoğlu'nda, yarısı kurulan özel bir stüdyoda gerçekleştirilmiş. Hollywood prodüksiyonlarıyla aşık atabileceği düşünülen bir film.
 </p>
 <p class="metin">
 </p>
 <p class="metin">
  Kültürel değerlerimizin günümüze ulaşmasında köprü görevi gören şahsiyetlerden birisi Ekrem Hakkı Ayverdi. Restore ettiği tarihi eserlerimiz ile sekiz ciltlik Osmanlı Mimarisi adlı eserinin yanısıra kendi ifadeleriyle 'milli sanatlarımızın özellikle ihmale uğradığı hatta ziyan edildiği bir devirde büyük servet harcayarak topladığı' binlerce paha biçilemez eser onun kültür hayatımıza hediyesidir. Ayverdi'nin özel koleksiyonunda bulunan hat eserleri, Kütahya seramikleri, İznik çinileri, yazı takımları, zarif yemek kaşıkları, tombaklar, değerli dokumalar gibi Türk insanının ince zevkini yaşatan eserler 24 Aralık tarihine kadar Sadberk Hanım Müzesi'nde meraklılarının ziyaretine arzediliyor.
 </p>
 <p class="metin">
 </p>
 <p class="arabaslik">
  Değişen Hayaller
 </p>
 <p class="metin">
  Taşralı bir kızın büyük kentte yaşadığı çılgın serüvenleri konu alan filmin yapımcılığını Jerry Bruckheimer üstlenmiş. Başroldeki hayalci kızı bulmak için Birleşik Amerika ve Kanada'da büyük arayışlara girilmiş. Geleceğe umutla bakan genç oyuncular arasında yapılan araştırmalar sonucunda Piper Perabo seçilmiş. Hayal peşinde koşan kahramanımız Violet, babasının baskıcı tavrından sıkılır ve evi terk eder. Yeni yaşamının en başında çaresizliğe düşer. Tam başardım derken karşısına bir sürü engel çıkar.  New York'ta yeni açılan ve işletmeciliğini birbirinden güzel bayanların yaptığı Coyote Ugly Klüp'te çalışmaya başlar. Violet'in babası rolünü, Hollywood'un tecrübeli aktörlerinden John Goodman üstlenmiş. Jerrl Bruckheimer, "Flasdance", "Top Gun", "Armegeddon", "Con Air" ve "Gone in 60 Seconds"'ta olduğu gibi film müziklerine ayrıca önem göstermiş.
 </p>
 <p class="metin">
 </p>
 <p class="arabaslik">
  Yahudi terzihanesinde Yahudi kıyafetleri sergisi
 </p>
 <p class="metin">
  Restore edilip kültür merkezi haline getirilen Schneıdertempel Sanat Merkezi'nde 14 Aralık'tan itibaren 'Osmanlı'da Yahudi Kıyafetleri' sergisini gezebilirsiniz. Şalom Gazetesi'ni yayınlayan Gözlem Gazetecilik bünyesinde yer alan Gözlem Sanat Galerisi'nin sunduğu sergide, Yahudilerin kıyafetleri geniş bir zaman dilimi içinde, çizilmiş gravürlerden, hazırlanmış kartpostallardan ya da çekilmiş fotoğraflardan esinlenerek hazırlanmış. Sergilenecek 63 illüstrasyonu, bir yılı aşkın süre zarfında tezhip ve minyatür sanatçıları Olcay Çetinok, Ruhiefza Verdön ve Harika Yazıcı tarafından çizmiş. Çalışmaların yer aldığı Türkçe—İngilizce açıklamalı bir albüm de Gözlem Sanat Galerisi tarafından yayınlanacak. Sergi 11 Ocak 2001 tarihine kadar gezilebilir.
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/314/kultur/2.htm), [web.archive.org (arşiv bağlantısı)](http://web.archive.org/web/20010707133317/http://www.aksiyon.com.tr:80/2000/314/kultur/2.htm)
