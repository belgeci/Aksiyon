# Gelen-ek yoksa erişilmez ki geleceğe

*Bilinmeyen-yazar 2011.03.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Köklerinden uzaklaşan veya ondaki kuvveti hissetmeyen nesiller düşünme süreçlerini özgünleştiremez.
  </font>
 </div>
 <div id="newsText">
  <font class="detail-text">
   <p>
   </p>
   <p class="MsoNormal">
    Tefekkür, düşünme, akletme… Kelime her ne olursa olsun, insanoğlu arza geldiği andan itibaren varlığını sorgulamaya başlamış akabinde de içinde bulunduğu durumu izah için bir sürece dalmıştır ki girişte zikredilen sözcükler bahsedilen akışı açıklamak adına zamanla ortaya çıkmıştır. Tabii tefekkür her zaman tek yönde akıp gitmez. Yüzlerce hatta binlerce düşünme biçimi ortaya çıkar. Aslında bir araştırma şeklidir zikredilen gidiş… Tabii bu seyr-u seferi tarihte en iyi ifade eden sözcük “felsefe”dir nihayetinde. İlkçağlarda Yunan yarımadasında ve adalarında başlayan felsefi meşgaleler, Ortaçağ’da İslâm âlimlerinin el atmasıyla renklenir. Rönesans ile devam edip Aydınlanma Dönemi ile gelişen ivmede de Batı felsefesi vücuda gelir. Nasıl ki Batı medeniyeti 18’inci yüzyıldan sonra hâkimiyetini kurmaya başlar, -ki bu her yönüyledir ve düşünme şeklinin yayılması da bunun kaçınılmaz neticelerinden biridir- artık varlık ve bilgi bahsedilenler gözünden değerlendirilir. Türkiye’deki felsefe mantığı da bilhassa Cumhuriyet sonrası aynı minvalde yürümüştür. Bugün “Niçin hâlâ bir filozofumuz veya özgün bir felsefe geleneğimiz yok?” sorusu dillendirilir. “Türkiye’de Bir Felsefe Gelen-ek-i Kurmaya Çalışmak” başlıklı kitabın neşrinde emeği bulunan Recep Alpyağıl söz konusu meseleyi şöyle açıklıyor: “Yoktur, çünkü zaten var olan gelenekle hiçbir vakit kelimenin tam anlamıyla hesaplaşılmamıştır. İçinde yer aldığımız coğrafyadaki felsefi faaliyetin başlama serüvenini, sadece 1839 gibi bir tarih sonrasına indirgemek her anlamıyla skandaldan öte bir şeydir.” İşte Alpyağıl’ın derlediği eser bu topraklarda felsefeye dair sıkıntılar etrafında düşünen isimlerin metinlerinden ve onlara dair oynatılan kalemlerden oluşmakta. Babanzâde Ahmet Naim, Hans Reichenbach, Rıza Tevfik, Filibeli Ahmet Hilmi, Elmalılı Hamdi Yazır, Mehmet Akif Ersoy, Ziya Gökalp, Mehmet İzzet, Mustafa Şekip Tunç, Ziyaeddin Fahri Fındıkoğlu, Mehmet Emin Erişirgil, Orhan Sadettin, İsmayıl Hakkı Baltacıoğlu, Von Aster, Hilmi Ziya Ülken, Nurettin Topçu, Selahattin Hilav ve diğerleri…
   </p>
   <p>
    <p class="MsoNormal">
     TÜRKİYE’DE BİR FELSEFE GELEN-EK-İ KURMAYA ÇALIŞMAK
    </p>
    <p class="MsoNormal">
    </p>
    <p class="MsoNormal">
     Recep Alpyağıl (derleyen)
    </p>
    <p class="MsoNormal">
     İz Yayıncılık
    </p>
    <p class="MsoNormal">
     815 sayfa
    </p>
    <p class="MsoNormal">
     02125207210
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C8B7BFA4DAD0440AAB96F4FD592A6FCC?newsId=28873), [web.archive.org (arşiv bağlantısı)](http://web.archive.org/web/20131222071005/http://www.aksiyon.com.tr:80/aksiyon/newsDetail_getNewsById.action;jsessionid=C8B7BFA4DAD0440AAB96F4FD592A6FCC?newsId=28873)
