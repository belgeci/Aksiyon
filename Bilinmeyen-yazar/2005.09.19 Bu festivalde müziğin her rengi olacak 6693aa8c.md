# Bu festivalde müziğin her rengi olacak

*Bilinmeyen-yazar 2005.09.19*

<div>
 <p>
  <font>
   Mersin dört seneden bu yana her yıl dünyanın çeşitli ülkelerinden gelen müzisyenleri festival ortamında bir araya getiriyor. Bu sene 23 Eylül’de başlayacak olan ‘Mersin Uluslararası Müzik Festivali’ çerçevesinde ülkemizin uluslararası başarılar kazanmış sanatçılarının da sahne alacağı etkinlikler, tarihî mekânlarda sanatseverlerle buluşacak.
   <br/>
   <br/>
   Bu seneki festival, İspanyol müziğinin ve dansının ağırlıklı olduğu bir temayla izleyenleri kucaklayacak. Uluslararası sanatçıların sahne alacağı müzik festivali belki bu sayede ‘Avrupa Festivaller Birliği’ne girme şansını elde edecek. Festivalde heyecanla beklenen gruplardan biri, Gürer Aykal yönetimindeki Bilkent Senfoni Orkestrası. Orkestra eşliğinde ünlü kastanyetçi Lucero Tena’yı Türkiye’de ilk kez Mersinliler dinleyecek. Ünlü gitarcı Jaume Torrent ile viyolonsel virtüözü Alexander Markov ise etkinliğe katılacak dünyaca ünlü isimlerden sadece ikisi. Festivale Türkiye’den de sanatçılar katılacak. Coşkulu danslarıyla yakından tanıdığımız Anadolu Ateşi ve Yeni Türkü de festivalde hayranlarıyla buluşacak.
   <br/>
   <br/>
  </font>
 </p>
 <p>
  <font>
   (Bu yazı 518 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22509), [web.archive.org (arşiv bağlantısı)](http://web.archive.org/web/20060106142134/http://www.aksiyon.com.tr:80/yazdir.php?id=22509)
