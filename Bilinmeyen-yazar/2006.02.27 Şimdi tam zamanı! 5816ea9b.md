# Şimdi tam zamanı!

*Bilinmeyen-yazar 2006.02.27*

<div>
 <p>
  <font>
   Şarkı sözlerinde vatan unsurunu ön plana çıkaran Ahmet Şafak, Azarbaycan’daki Flormania Salonu'nda 1905 yılından bu yana konser veren ilk Türk olma özelliğini taşıyor.
   <br/>
   <br/>
   ‘Her şarkım duruşumun bir resmidir.” diyen Ahmet Şafak, bugüne kadar beş kaset çıkardı. Bunlar arasında en çok ‘Yalnız Kurt’ ile ilgi topladı. Son albümü ‘Şimdi’de de diğer çalışmalarında olduğu gibi hüzün, aşk, coşkunun yanı sıra Türkiye’nin belleğine işlemiş olayların notalara yansıması var. Anadolu rock kategorisinde değerlendirilebilecek kasette Alaturka, Şimdi, Boş verdim, Sarıkamış gibi parçaların birçoğunda söz ve müzik Ahmet Şafak’a ait. Söylediği şarkılar ile yaşamını birbirinden ayrı görmeyen Şafak, “Nasıl şarkı söylüyorsam öyle yaşıyorum.” diyor. Müzik uğraşlarının yanı sıra beste yapıyor, dizi filmlerde oynuyor, hatta program sunuculuğu yapmışlığı dahi var. Şiirler de yazıyor fakat bunların daha çok müzikalitesini tamamlayan unsurlar olduğu kanaatinde.
   <br>
    <br>
     Müzik dünyasında altı yıldır var olan Şafak, kendine göre bir kitlesinin olduğuna değiniyor. Bu, ona göre özellikle Türkiye’de sanatçının varlığını koruyabilmesi için önemli bir dayanak. Bu kadar farklı meşgalelere sahip olan Şafak’ın önceliklerinin başında müzik çalışmaları geliyor. Halkın duygularıyla mısralarını buluşturmak amacıyla sadece Türkiye’de değil yurtdışında da  sık sık konserler veriyor. Sahne aldığı ülkelerin başında ise Azerbaycan var, arka arkaya bu ülkede en çok konser veren Türk olduğunu söylüyor. Şafak için Azerbaycan’ın önemi büyük, oraya gittiğinde kendini vatanından ayrılmış gibi hissetmediğini anlatıyor: “Azerbaycan kadar Türkiye’ye benzeyen, dünyada ikinci bir ülke yoktur. Dili, dini ortak olan neredeyse kardeş ülkelerdir bunlar.” Azerbaycanlılar da Şafak’ı çok sevmiş olmalılar ki sık sık ülkelerine davet ediyorlar. Hatta Pavarotti gibi önemli isimlerin sahne aldığı Bakü Devlet Üniversitesi Flormania Salonu’nda 1905 yılından bu yana ilk konser veren Türk unvanını hak etmiş ve Azerbaycanlılar ‘Şerefli Soydaş’ nişanını kendisine takdim etmiş.
     <br>
      <br>
       Ahmet Şafak’ın şarkı sözlerinde vatan unsurunu belirgin bir şekilde görmek mümkün. “Benim dünyaya bakışım her yönüyle ilahi ve bu nedenle hümanist öğeler var. Kendi ulusal değerlerimi öne çıkarmamın nedeni belki de bu anlayışımın tezahürü.” diyor. Her ne kadar aşkı merkeze alsa da eleştirel ve hicivli parçalar da albümde mevcut. Mesela ‘Alaturka’ şarkısında Türkiye’nin aydın kesiminin kendini patolojik bir halde Batı’ya kaptırmasına yönelik eleştiri var. Sarıkamış’ta ise 1915’te yaşanan facia anlatılıyor. Şafak, şarkının sözlerini dinleyenleri ağlatmak için değil, aksine geçmişlerini düşündürebilmek ve kendilerine gelmeleri için yazmış. Bu nedenle şarkı sözlerinde vücut bulan şehit, her şeye rağmen karların altından kalkıp düşmanla çarpışmaya her an hazır duygusu uyandırıyor.
       <br>
        <br>
         Son klibini çektiği ‘Habersiz Gitme’ parçasının ise Şafak için önemi büyük. Çünkü sözlerini ‘manevi atam’ dediği Azerbaycan milletvekili Sabir Rüstemhanlı yazmış. Rüstemhanlı Azerbaycan’ın önemli edebiyatçılarından ve aynı zamanda şair.
         <br/>
         <br/>
         Şafak, inandıklarını melodilerle buluşturmaya bundan sonra da devam edeceğini anlatıyor. Toplumun bütün kaygısızlığına rağmen duyarlılığının tükenmediğini söylüyerek ekliyor: “Şarkılarımı söyleyerek, derdimi anlatmaya devam edeceğim.”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 354 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23444), [web.archive.org (arşiv bağlantısı)](http://web.archive.org/web/20060317114043/http://www.aksiyon.com.tr:80/yazdir.php?id=23444)
