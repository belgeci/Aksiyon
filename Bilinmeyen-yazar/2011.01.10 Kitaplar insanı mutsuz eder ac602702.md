# Kitaplar insanı mutsuz eder

*Bilinmeyen-yazar 2011.01.10*

<font class="agenda2NewsSpot">
 Devlet tüm kitapların yakılmasını emretmiştir. Çünkü kitaplar insanları mutsuz eder.
</font>
<font class="newsDetail">
 <p>
  <p class="MsoNormal">
   Montag, devlet tarafından kitapları yakmak üzere görevlendirilmiş bir itfaiyecidir. Karısı ise televizyonun başından kalkmayan, meşhur olabilmek için yarışmalara katılan bir sarışın. Montag için kitapların yakılması da televizyonun karşısında sürdürülen hayat da oldukça sıradandır. Ta ki devrimci öğretmen Clarisse’le tesadüfen tanışana kadar. Genç kadının Montag’a yönelteceği, ‘Şimdiye kadar yaktığın kitaplardan birini hiç okudun mu?’ sorusu zihnine âdeta çarpar. Montag yaktığı kitapları okudukça kendisine dayatılan hayattan uzaklaşacak ve kitapları yaşatabilmek için ormana sığınan örgüte katılacaktır. Fransız Yeni Dalga akımının kurucularından Francois Truffaut’nun filmi Ray Bradbury’nin bilim kurgu başyapıtından uyarlama. Film her ne kadar bir distopya öne sürse de kitapsızlaştırılan ve ekranın başından kalkamayan insanlar günümüz için oldukça tanıdık geliyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28404-kitaplar-insani-mutsuz-eder.html), [web.archive.org (arşiv bağlantısı)](http://web.archive.org/web/20110120051004/http://www.aksiyon.com.tr:80/aksiyon/haber-28404-kitaplar-insani-mutsuz-eder.html)
