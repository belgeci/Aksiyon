# "Türkçe konuş gurban"

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040304195901im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040304195901im_/http://www.aksiyon.com.tr/resim/473/8.jpg" vspace="5"/>
  </p>
 </font>
 <font class="content">
  Kürtçe kurslarının açılması ve isimlerinde (Q,W, X) harfi olan vatandaşların mahkemeye başvurması son dönemin dikkat çekici olaylarının başında geliyor. Hafta içinde gazetelere konuyla ilgili iki farklı haber yansıdı. Birbirinden bağımsız ancak tamamlayıcı iki haber sorunun nasıl çözüleceğinin ipuçlarını da veriyor. Her yeniliğin kendi rantını da beraberinde getirmesi gibi Kürtçenin serbest bırakılması da yeni iş alanları doğurdu. Kurslar açılıyor, Kürtçe filmler çevriliyor, tiyatro gösterileri sahneleniyor. Ancak halkın bunları anladığı şüpheli. Çünkü Kürtçe stand—up sahneleyen tiyatro oyuncusu Murat Batki, Tunceli’deki oyunda halkın anlamadığını görünce şovuna Türkçe devam etmek zorunda kalmış. Batki’ye göre bunun nedeni Tunceli’de daha çok Zazaca’nın konuşulması. İlginç bir ayrıntı da Batki’nin oyununun isminin Türkçe “Uzun dilli” anlamına gelen “Zimandirej” olması.
 </font>
 <p>
  <font class="content">
   İkinci haber ise Kürtçe isim alabilmek için mahkemelere başvuranlarla ilgili takibat yapıldığı yolundaki iddialardı. Diyarbakır Barosu Başkanı Sezgin Tanrıkulu, mahkemelerdeki listenin jandarmaya gönderildiğini iddia ediyordu. Yasakçı zihniyet böyle yaparak sorunun büyümesine neden oluyor. Oysa her şeyi serbest bıraksalar insanlar tıpkı standup gösterisinde olduğu gibi kendi istekleriyle kolay olanı tercih edecek. Türkiye’de yıllardır İngilizce kursları var. Okullarda zorunlu ders olarak gösterilir. İngilizce bilmeyene iş verilmez. Buna rağmen kurslara gidip de yabancı dil öğrenmeyi başaranların sayısı oldukça sınırlı. Kimbilir, belki de Kürtçe kursları birkaç yıl sonra tıpkı diğer yabancı dil kursları gibi algılanacak. Ve rüzgar geçtikten sonra bu kurslar arkadaşlık kurmak ya da sosyal faaliyet gerçekleştirmek için gidilen mekanlar olacak.
  </font>
 </p>
</div>


## Yorumlar

### metehan, 04-Ocak-2004
> yorum..: 
> Aslında gündeme pekte gelmeyen bu Kürtçe meselesi,özellikle isimlerde yapılması izin verilen yasa ne derece doğru tartışılır.Günümüzde İngilizcenin tartışılmaz ağırlığı altında eziliyoruz fakat her fırsatta Kürtçe tanınması istenen imtayazlar için bu bir bahane ya da sebep gösterilmemelidir.Sanırım bu tartışmaların sonunda olan güzelim Türkçemize olmaktadır.Bir İngiliz 16.yy.da yazılmış bir eserini rahtlıkla anlayabilirken biz daha 70 80 yıl önce yazılmış Atatürk'ün Nutuk eserini anlamakta güçlük çekiyoruz.Bırakalım Kürtçe İngilizce kurs tartışmalarını da önce 'anadilimiz'  olan Türkçe'yi hakkıyla öğrenelim ve öğretelim..

Kaynak: [www.aksiyon.com.tr](http://www.aksiyon.com.tr:80/detay.php?id=3315&yorum_id=1), [web.archive.org (arşiv bağlantısı)](http://web.archive.org/web/20040304195901/http://www.aksiyon.com.tr:80/detay.php?id=3315&yorum_id=1)
