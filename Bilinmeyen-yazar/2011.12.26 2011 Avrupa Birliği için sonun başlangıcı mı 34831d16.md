# 2011: Avrupa Birliği için sonun başlangıcı mı?

*Bilinmeyen-yazar 2011.12.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2011 yılında, hem siyasi hem de ekonomik açıdan, SSCB’nin dağılmasından bu yana yaşanan en büyük değişim ve dönüşüm hareketine şahit olduk.
  </font>
 </div>
 <div id="newsText">
  <font class="detail-text">
   <p class="MsoNormal">
    Ortadoğu ve Kuzey Afrika’daki halk hareketleri ve Avrupa ekonomilerindeki çöküşler, geride bıraktığımız yılın en önemli olaylarıydı. Bu yılda baş gösteren ekonomik ve siyasi gelişmeler, 21. asrın bundan sonraki dönemlerine de damgasını vuracak gibi görünüyor.
   </p>
   <p class="MsoNormal">
    Küresel ekonomiyi bu yıl en fazla meşgul eden gündem maddesi Avro Bölgesi’nin borç kriziydi. Ancak bu kriz için çözüm üretmeye çalışan Avrupa Birliği (AB) liderleri birlik oluşturmak bir yana birlik görüntüsü vermekte bile aciz kaldı. Ve en sonunda 27 üyeli AB’de İngiltere’nin dışarıda kalacağı yeni bir Avrupa’nın yolu açıldı.
   </p>
   <p class="MsoNormal">
    Yunanistan ile İrlanda’nın geçen yıl Avrupa Birliği ve Uluslararası Para Fonu’nun (IMF) kurtarma paketlerine başvurmasından sonra bu yıl da Portekiz AB ve IMF’den yardım istemek zorunda kaldı.
   </p>
   <p class="MsoNormal">
    Avro Bölgesi’ndeki ilk çöküntü 2010’da Yunanistan’da yaşandı. Borçlanmada yıllar önce haddi aşmış olan Yunanistan, Uluslararası Para Fonu (IMF) ve AB’nin kurtarma paketine ve sağlayacağı kredilere muhtaç duruma düştü. Ve sert tedbirler almak durumunda kaldı. Fakat sorun bir türlü çözülmedi. Ek pakete ihtiyaç duydu ve AB’nin dayattığı yeni kemer sıkma tedbirleri hükümeti de görevinden etti. Yunanistan’ı İrlanda izledi. 2011’de bu iki ülkeye Portekiz de dâhil oldu. Ve üç avro ülkesinin peş peşe borç krizine sürüklenmesi Avrupa’nın 10 yaşına basmış para birimi avroyu salladı.
   </p>
   <p class="MsoNormal">
    Kaybolan güven sebebiyle, ateş aşırı borçlu diğer ülkelere sıçradı. Avro Bölgesi’nin üçüncü büyük ekonomisi İtalya ile dördüncü büyük ekonomisi İspanya’daki belirtiler, AB’yi telaşa sevk etti. Bu iki ülkede artan borçlanma maliyetleri ve derinleşen borç krizi, Avrupalı liderleri daha köklü tedbir almaya mecbur etti.
   </p>
   <p class="MsoNormal">
    Aralık ayı başında Brüksel’de yapılan toplantıda yeni bir Avrupa için düğmeye basıldı. Almanya ve Fransa’nın damgasını vurduğu zirvede, 26 AB üyesi ülke AB’nin mevcut anayasası olan Lizbon anlaşmasında değişikliği kabul ederken İngiltere karşı çıktı. Bunun üzerine, 26 ülke Avro Bölgesi’nde parasal birliğin yanında mali birliğin yolunu açacak ve bütçe açıklarını indirmeyen ülkelere otomatik yaptırımlar getirecek yeni bir hükümetlerarası anlaşma imzalanmasını kararlaştırdılar. “Mali Sözleşme” denilen yeni anlaşmayı, avro kullanan 17 ülke kesinlikle onaylayacak, Avro Bölgesi dışındaki 9 ülke, yani Danimarka, Letonya, Litvanya, Polonya, Romanya, Bulgaristan, Macaristan, İsveç ve Çek Cumhuriyeti anlaşmayı imzalamak için meclislerine soracak. Şimdiden anlaşılıyor ki, bu süreç de kolay olmayacak ve zaman alacak.
   </p>
   <p class="MsoNormal">
    Bu zirveden sonra yaşanan bir başka gelişmede ise, Avro Bölgesi’nin borç krizinin aşılmasına yardımcı olmak amacıyla AB ülkeleri IMF’ye 200 milyar dolarlık kaynak aktarmayı taahhüt etmesi oldu. Fakat İngiltere buna da katkı yapmadı ve toplanan rakam 150 milyar dolarda kaldı.
   </p>
   <p class="MsoNormal">
    Bunlar olurken, sorunun giderek ağırlaştığını, kamu borç krizinin özel bankalara da sirayet etmeye başladığını belirtmek gerekiyor.
   </p>
   <p class="MsoNormal">
    Böyle bir Avrupa karşısında, uluslararası kredi derecelendirme kuruluşları, artık uyarı üstüne uyarı yapmayı bırakıp gerçekten not düşürmeye başladılar. Hem ülke notları hem bankaların notları bir bir aşağı indi, inmeye de devam ediyor.
   </p>
   <p class="MsoNormal">
    2008’den bu yana sergilediği kötü performansla, içindeki krize çözüm bulamayan AB, ciddi imaj erozyonuna uğradı, avro itibar kaybetti. Şimdi, ortak para biriminin yanlış bir proje olduğu, birliğin bu şekilde ayakta kalmasının mümkün olmadığı tartışılıyor. Gelinen noktada, İngiltere’nin de birlik içinde farklı tavır sergilemesi, birliğin geleceği hakkında soru işaretleri doğruyor.
   </p>
   <p class="MsoNormal">
    ABD’den sonra Avrupa’da yaşanan borç krizi ve büyüme rakamlarının rekor seviyelerde küçülmesi, sermaye ve gücün Batı’dan Doğu’ya kaymasını da hızlandırdı. Hızla büyüyen Çin, ekonomik büyüklük bakımından Japonya’yı da geride bırakarak ABD’nin ardından dünyanın en büyük ikinci ekonomisi konumuna yükseldi. Bunun yanı sıra, Avrupa ve ABD kökenli pek çok özel şirket ve finansal kuruluşun Ortadoğu veya Uzakdoğu sermayesince satın alınması süreci devam ediyor.
   </p>
   <p class="MsoNormal">
    Muhtemel ki, Avrupa kaynaklı gelişmeler sebebiyle, önümüzdeki yıl da 2011 gibi hareketli ve stresli bir yıl olacak. Hem dünya hem Türkiye için.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-31394-2011-avrupa-birligi-icin-sonun-baslangici-mi.html), [web.archive.org (arşiv bağlantısı)](http://web.archive.org/web/20120205142812/http://aksiyon.com.tr:80/aksiyon/haber-31394-2011-avrupa-birligi-icin-sonun-baslangici-mi.html)
