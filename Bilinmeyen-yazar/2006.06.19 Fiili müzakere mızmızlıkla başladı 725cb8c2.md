# Fiili müzakere mızmızlıkla başladı

*Bilinmeyen-yazar 2006.06.19*

<div>
 <p>
  <font>
   Avrupa Birliği (AB) ile Türkiye arasındaki 35 maddelik müzakere maratonu süreci Kıbrıs Rum Kesimi’nin çıkardığı pürüzlere rağmen fiilen başladı. Maratonun 35 aşamasından ilki ‘Bilim ve Araştırma’da Rumlar, “AB gerekirse bu fasla uygun ortamda geri dönecektir” ve “Türkiye taahhütlerini yerine getirmezse bütün müzakere süreci etkilenir” ifadeleriyle ikna edildi.
   <br/>
   <br/>
   21 Eylül tarihli AB Kıbrıs Beyanı’na atıfta da bulunuldu. Sıcak saatler yaşanırken Türkiye, Lüksemburg’a gelmeme resti çekti. Bunun üzerine tutum belgesinden ‘Rumların tanınması’ ve ‘Rumlarla ilişkilerin normalleştirilmesi’ içerikli cümleler çıkarıldı. Böylece Dışişleri Bakanı Abdullah Gül ve Başmüzakereci Ali Babacan toplantıya katıldı. Geriye 34 müzakere başlığı kaldı. Her madde için açılış ve kapanış oturumu yapılıyor. Açılışta oy çokluğu yetiyor ama kapanışta oybirliği şart. Türkiye AB yolunda en az 34 krizle daha karşılaşacak.
   <br>
    <br>
     Bu arada AB olağan liderler zirvesi de yapıldı. Birliğin geleceği ve genişleme konularının ele alındığı zirveye müzakere sürecindeki Türkiye ve Hırvatistan davet edilmedi. Genişleme maddesindeki massetme yani yeni üye kabulü nedense bir türlü netleşemiyor. Bu bir kriter mi, şart mı ya da 1993’teki kararda geçtiği gibi ‘mühim bir mülahaza’ mı? Muhtemelen nihai tanım ekim sonunda yayınlanacak ilerleme raporuyla şekillenecek.
     <br>
      <br>
       Zirve bildirisindeki Türkiye paragrafı en fazla tartışılan bölümler arasındaydı. Paragrafa ‘21 Eylül tarihli AB Kıbrıs Beyanı’ eklendi. Zirve, Lüksemburg Başbakanı Jean Claude Juncker ve AB Komisyonu Başkanı Jose Manuel Barroso’nun Türkiye aleyhine demeç ve sözlerinin gölgesi altında gerçekleşti. Junker’e göre, 2006’da limanlarını Rum gemilerine açmaması halinde Türkiye’nin müzakere süreci askıya alınmalıydı. Barroso’ya göre ise Türkiye’nin üyeliği çok zordu. Barroso, Kopenhag kriterlerinde geçmeyen kültürel sebepleri diline doladı. AB liderleri ‘birlik anayasası’ görüşmelerini 2008’e erteledi. Başbakan Recep Tayyip Erdoğan, KKTC’ye uygulanan izolasyon kalkmadıkça Güney Kıbrıs’la ilgili hiçbir AB talebinin gerçekleşmeyeceğini; gerekirse müzakerenin durmasını göze alacaklarını söyledi.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 406 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24611), [web.archive.org (arşiv bağlantısı)](http://web.archive.org/web/20061020103246/http://www.aksiyon.com.tr:80/yazdir.php?id=24611)
