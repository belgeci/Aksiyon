# Markalar büyümek istiyorsa dünyaya açılmalı

*Bilinmeyen-yazar 2010.06.28*

<font class="agenda2NewsSpot">
 Süvari Yönetim Kurulu Başkanı Ahmet Coşkun’a göre Türk markaları dışa açılmakta geç kalırsa dünyadaki bakir pazarları kaptıracak.
</font>
<font class="newsDetail">
 <p>
  <p class="MsoNormal">
   Erkek giyim sektörünün önde gelen markalarından Süvari, son yıllarda piyasaya sürdüğü innovatif ürünlerle dikkat çekiyor. Erkeklerin gündelik hayatta ihtiyaç duyduğu kıyafetleri şıklıktan taviz vermeden hazırlayan markanın yenilikçi tasarımları büyük ilgi görüyor. Bir süre önce, gün içinde erkeklerin değişen bel ölçüleri düşünülerek hazırlanan ‘genişleyen pantolon ve kemeri’ piyasaya süren Süvari’deki son gelişmeleri, Yönetim Kurulu Başkanı Ahmet Coşkun anlattı.
  </p>
  <p class="MsoNormal">
   -Küresel krizden çıkış dönemindeyiz. Süvari krizi nasıl geçirdi?
  </p>
  <p class="MsoNormal">
   Türkiye’de kriz ortamı oluşunca firmalar genellikle yatırımlarını yavaşlatır ve üretimlerini azaltır. Biz ise yatırımlarımızı ve üretimlerimizi artırmayı tercih ederiz. Krizlerde herkes geri çekilince piyasada boşluk oluşuyor. Biz daha önce de krizlerde hep büyüme hesabı yaptık ve hesabımız tuttu. Kriz ne kadar büyük olursa olsun 3-4 ayda etkileri dağılmaya başlıyor ama üretim zafiyeti ile müşterinin karşısına çıkarsanız müşteri kaçabiliyor. Biz krizde ilk 3 ayda üretimimizi yüzde 50 artırdık; buna karşılık fiyatları biraz düşürdük, kampanyalar yaptık. Sonuçta kâr marjımız düştü ama yaptığımız sürüm ile bunu telafi ettik. Krizden büyüyerek ve yeni müşteriler kazanarak çıktık.
  </p>
  <p class="MsoNormal">
   -Erkek giyimde tüketim anlayışı değişiyor mu?
   <span>
   </span>
  </p>
  <p class="MsoNormal">
   İnsanlar artık aldıkları kıyafetleri yıllarca giymek istemiyor. Daha sık değiştirmek istiyor. Yüksek fiyatlı tüketim zora giriyor. Modanın demokratikleşmesi böyle bir durum. Tüketici kaliteyi daha ucuza almak istiyor. Krizden sonra da bu alışkanlık değişmeyecek. Biz firmada buna odaklandık. Kaliteli olanı ucuza vermek ve daha çok insana ulaşmak istiyoruz.
  </p>
  <p class="MsoNormal">
   -Kriz öncesi perakendeciler alışveriş merkezlerindeki yüksek kiralardan şikâyetçiydi. Kriz kiraları nasıl etkiledi?
  </p>
  <p class="MsoNormal">
   Kriz öncesi piyasada sunilik vardı. Sadece kiralar değil, bütün emtiaların fiyatları şişirilmişti. Balon ekonomisi söz konusuydu. Olması gerekenin çok üstünde kiralar vardı. Bunun doğru olmadığı belliydi. Balon patlayınca olması gereken seviyeye geldi. Şimdi alışveriş merkezi kiraları genel anlamda yüzde 30 oranında düştü. Bu da olması gereken seviyedir.
  </p>
  <p class="MsoNormal">
   -Küresel kriz daha ayakları yere basan bir ekonomi anlayışını yerleştirdi denebilir mi?
  </p>
  <p class="MsoNormal">
   Aynen öyle, küresel kriz çok can yaktı ama daha ayakları yere basan bir ekonomi anlayışını da yerleştirdi. Hesap yapılmıyordu; artık herkes hesabını yapıyor. Bundan sonra aynı hatalara düşmemek lazım. Yoksa yine aynı durumu yaşarız. Bu disiplinin hiç bozulmaması lazım.
   <span>
   </span>
  </p>
  <p class="MsoNormal">
   -Alışveriş merkezlerinin bu kadar yaygınlaşması sokak mağazacılığını nasıl etkiler?
  </p>
  <p class="MsoNormal">
   Sokak mağazacılığı bitmez. Çünkü alışveriş merkezleri konusunda çok ileri gitmiş ülkelerde bile hâlâ caddeler hareketli. Buna rağmen Türkiye’de önemli caddelerde yer bulmak da çok zor. Bunlara bakıldığında perakendeciliğin genişlemesi açısından alışveriş merkezleri çok önemli hâle geldi. Türk markalarının alışveriş merkezleri tecrübesini bundan sonra yurt dışına taşımamız gerekiyor. Firmalarımız artık biraz rahatlarından taviz versinler yoksa yurt dışındaki boş pazarları da başkaları dolduracak.
  </p>
  <p class="MsoNormal">
   -Yurt dışına açılım noktasında neler söylenebilir?
  </p>
  <p class="MsoNormal">
   Türkiye Avrupa kalitesindeki ürünü Çin fiyatlarıyla dünyaya sunabiliyor. Öte yandan vizeler kalkıyor. Hâlâ Türkiye’de sıkışmanın gereği yok. Çemberi genişletmek lazım. Bu biraz rahattan, rehavetten fedakârlık yapmayı gerektiriyor. Türkiye pazarında artık bütün şehirlerde, alışveriş merkezleri ve caddelerde markalar oturuyor. Bundan sonra nasıl büyüyeceksiniz? Türkiye’de 300 şubeye ulaşanlar var ama bu büyümeyi sürdürmek istiyorlarsa illa ki yurt dışına açılacaklar. Türkiye’de binlerce mağaza açamazsınız. Yurt dışı yatırımınız yoksa o büyüme bir yerde duracak. En yakın coğrafyalardan başlayıp yavaş yavaş yurt dışında neler yapabiliriz konusunu araştırmak lazım. Türk ürünlerinin satılmayacağı pazar göremiyorum. Buna Çin de dâhil.
  </p>
  <p class="MsoNormal">
   -Peki, bu söylediklerinizi kendi firmanızda ne kadar uyguluyorsunuz?
  </p>
  <p class="MsoNormal">
   Biz yurt dışına en erken açılan firmalardan biriyiz. 97’de firmayı kurduğumuzda yurt içi ile yurt dışı mağazalarını aynı anda açtık. Kolay olmayacağını biliyorduk ama bir şekilde bu sürece girip işi öğrenmemiz gerekiyordu. Bu vizyon olmadan büyüme ve global marka olma hayallerini çok fazla kuramazsınız. O bakımdan Adana’da ilk mağazayı açarken aynı anda Türkmenistan’a da mağaza açtık. Şu anda 16 yurt dışı, 54 yurt içi mağazamız var. İşin yurt dışında oturması kolay değil ama sabrederseniz oluyor. Şimdi gündemimizde Afrika pazarı var. Fas, Kongo, Uganda gibi ülkelerde mağaza açmak istiyoruz.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27115-16-markalar-buyumek-istiyorsa-dunyaya-acilmali.html), [web.archive.org (arşiv bağlantısı)](http://web.archive.org/web/20100708231410/http://www.aksiyon.com.tr:80/aksiyon/haber-27115-16-markalar-buyumek-istiyorsa-dunyaya-acilmali.html)
