# THY’nin gözü yurtdışında

*Bilinmeyen-yazar 2006.02.13*

<div>
 <p>
  <font>
   Gözünü dış hatlara diken Türk Hava Yolları (THY), bu yıl haziran ayına kadar 24 yeni dış uçuş noktası açmayı planlıyor.
   <br/>
   <br/>
   Ocak ayından bu yana Lubljana, Duşanbe ve Abu Dabi hattında karşılıklı seferler yapan THY, şubat ayı başında da Yemen’in başkenti San’a’ya uçmaya başladı. Haziran ayına kadar da Rostov, Donetsk, Dneprepetrovsk, Kazan, Minsk, Mumbai, Tebriz, Doha, Belgrad, Dublin, St. Petersburg, Helsinki, Muscat, Yekaterinburg, Hartum, Adisababa, Lagos, Venedik, Riga ve Osaka seferleri hayat bulacak. Yemen hattının açılışı için kalabalık bir heyetle başkent San’a’ya giden Ulaştırma Bakanı Binali Yıldırım, THY’nin yeni alınan uçaklarıyla sınıf atlayacağını söyledi. THY genel müdürü Temel Kotil ise Türkiye’yle entegre halindeki coğrafyalara öncelik verdiklerini, Yemen seferlerinin arka planında ticarî ve tarihî gerekçelerin yattığını kaydetti. San’a, THY’nin 111. dış hattı olma özelliğini de taşıyor.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 441 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23376), [web.archive.org (arşiv bağlantısı)](http://web.archive.org/web/20061020034028/http://www.aksiyon.com.tr:80/yazdir.php?id=23376)
