# Kaşgar’da havalar güzel

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050226152303im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152303im_/http://www.aksiyon.com.tr/resim/409/blank.gif" vspace="5"/>
  </p>
 </font>
 <font class="content">
  Kaşgar dergisi şiir, öykü, inceleme, araştırma ve eleştiri yoğun yeni bir sayıyla karşıladı ekimi. Şiir; Cevdet Karal, Mehmet Taner, Şaban Abak, Ali Duman, Bünyamin K., Nurettin Durman, Alpertunga İnce ve Hayrettin Kara’nın eserleriyle taçlanmış.
 </font>
 <br/>
 <p>
  <font class="content">
   Ömer Erdem’in şaire seslenişine, M. Can Doğan’ın Yarım Ağaçlar şiir kitabı üzerine kendisiyle yaptığı röportaj eklemleniyor; şair ve şiir üzerine kuşatıcı argümanlar çıkıyor ortaya. Rasim Özdenören öykü ve kısa denemeleriyle yer alıyor. Öykü demişken Melek Paşalı’yı ve Bülent Ata’yı es geçmemeli. Şu an Kaknüs Yayınları tarafından yayına hazırlanan Mihriban M. Özelsel’in (kendisi bir Alman) özyaşamsal bir çerçevede hazırlanan ve aynı zamanda Hz.Mevlana’ya adanmış bir balad olarak da algılanabilecek ‘Halvette 40 Gün’ adlı yapıtına dikkat çeken yazı oldukça ilginç. M. Can Doğan’ın Alev Alatlı’nın romanı Scrödinger’in Kedisi üzerine yaptığı çaplı inceleme de bir o kadar dikkat çekici. Nazif Gürdoğan’ın Avrupa Birliği üzerine yazdıkları ise birliğe taraftar olanlar kadar karşı olanları da ilgilendiriyor. Cevdet Karal’ın isim vermeden yazdığı “Sustuğunda Suskuyu Diri Tutanın Kaderi”nin kahramanı Nuri Pakdil (Bu, derginin girişindeki ‘içerik haritası’nda belirtiliyor). Karal’ın yazısı, bu ‘tavır adamı’na olan bakışımızı yeniden gözden geçirmemizi istiyor. Velhasılı Kaşgar, bereket vermek üzere dolmuş bir bulut; tümünü bu tanıtım yazısına sığdırmak da imkansız.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1937), [web.archive.org (arşiv bağlantısı)](http://web.archive.org/web/20050226152303/http://www.aksiyon.com.tr:80/detay.php?id=1937)
