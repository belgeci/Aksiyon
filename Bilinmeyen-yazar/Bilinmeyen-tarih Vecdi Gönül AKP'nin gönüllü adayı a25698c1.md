# Vecdi Gönül: AKP’nin gönüllü adayı

*Bilinmeyen-yazar Bilinmeyen-tarih*

<div>
 <p>
  <font>
   Recep Tayyip Erdoğan’ın milletvekili olamamasının ardından ismi geçen başbakan adayları arasında Vecdi Gönül de var. Ancak Gönül’le ilgili yapılan değerlendirmeler genellikle “emanetçilik” üzerinde yoğunlaşıyor. Parti içinde hiçbir grupla yakın olmayan, herkesin sevgi ve takdirini kazanan Vecdi Gönül, ismi geçen adaylar içinde en çok devlet tecrübesine sahip biri olarak öne çıkıyor.
   <br/>
   <br/>
   Babası askeri okullarda Türkçe ve edebiyat öğretmenliği yapan Vecdi Gönül, Cumhurbaşkanı Ahmet Necdet Sezer’in de asker arkadaşı. Süleyman Demirel’in görev süresinin dolmasının ardından cumhurbaşkanlığı için aday olan Vecdi Gönül ismi 1991 yılında da kamuoyunun gündemini işgal etmişti. Turgut Özal’ın çok sevdiği ve güvendiği bir isimdi. Özal onu Sayıştay Başkanı yapmak istemiş ancak bir kısım medya buna karşı çıkmıştı. Kapalı kapıları açmakta usta olan Özal ise tepkilere aldırmaksızın Gönül’ü Sayıştay Başkanlığına getirmişti. Peki kimdi Vecdi Gönül?... 29 Kasım 1939 Erzincan doğumlu. Ankara Üniversitesi Siyasal Bilgiler Fakültesi’ni devlet bursuyla okudu. Güney Kaliforniya Üniversitesi’nde masterının ardından 37. Kaymakamlık Döneminin birincisi oldu ve 9 yıl süre ile değişik illerde Kaymakam Vekilliği ve Kaymakamlık yaptı. 1972 yılında açılan Mülkiye Müfettişliği imtihanını birincilikle kazanarak Mülkiye Müfettişi oldu. 1976 yılı başında Kocaeli Valiliğine atandı. Bir yıl sonra ise Emniyet Genel Müdürüydü. 1979 yılında Ankara Valiliği’ne atandı. 12 Eylül ihtilalinin ardından kurulan Yüksek Öğretim Kurulu’nun kurucu üyeleri arasında yer aldı. 1984’te ise İzmir’e vali oldu. 11 Ocak 1988’den itibaren uzun bir süre İçişleri Bakanlığı Müsteşarlığı yaptı.
   <br>
    <br>
     Bu dönemdeki çalışmalarıyla taraflı tarafsız herkesin takdirini kazanan Vecdi Gönül 1991’de atandığı Sayıştay’da yedi yıl süreyle başkanlık yaptı. Bu dönem içinde Avrupa ve Dünya Sayıştaylar Birliği Divan Başkanlığı ve Dünya Sayıştaylar Birliği Teşkilatı Denetçiliği görevini de yürüttü. 18 Nisan 1999 seçimleriyle valiliğe adım attığı Kocaeli’den Fazilet Partisi milletvekili olarak Meclis’e girdi. 1 Haziran 1999 TBMM Başkanvekilliği’ne seçildi. 25 Ekim 2000’de aynı göreve yeniden getirildi. Fazilet Partisi’nin Anayasa Mahkemesi tarafından kapatılmasının ardından AK Partinin MKYK üyesi ve Genel Başkan Yardımcısı oldu. Seçim kararının alınmasının ardından seçim koordinasyon kurulu başkanlığına getirildi.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 105 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1986), [web.archive.org (arşiv bağlantısı)](http://web.archive.org/web/20050302050620/http://www.aksiyon.com.tr:80/yazdir.php?id=1986)
