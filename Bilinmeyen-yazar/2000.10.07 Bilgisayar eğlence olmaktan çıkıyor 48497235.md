# Bilgisayar eğlence olmaktan çıkıyor

*Bilinmeyen-yazar 2000.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Teknolojiyi üretmekten çok, tüketmeyi seven Türkiye'de tam iki milyon internet kullanıcısı var; sayı her geçen gün artıyor.
  </font>
 </div>
 <div id="newsText">
  <font class="detail-text">
   İnternete olan ilginin artmasıyla "kalite" faktörü de önem kazanmaya başladı; sadece internette var olmak yeterli değil artık.
   <br/>
   <br/>
   Geçtiğimiz hafta büyük iddialarla açılan İnteraktif Yayın Grubu, internet üzerinden yapacağı yayınlarda "kaliteyi" arayan ender kuruluşlardan. Aralık ayına kadar 250 bin kullanıcıya ulaşmak isteyen imedya.com, bilgisayarı eğlence aracı olmaktan çıkarıp bilgi kaynağı yapmayı amaçlıyor.
   <br/>
   <br/>
   İntermedya Yayın Grubu'nun eski sahibi Münci İnci'nin sahip olduğu İnteraktif Yayın Grubu, en hızlı haberi yayınlama amacıyla çalışıyor. Türkiye'nin en uzak köşesinden gelen haber bile sadece bir dakika içerisinde imedya.com adresinde yayınlanıyor. Haberciliğin son yıllarda boyut değiştirdiğini söyleyen Münci İnci, önümüzdeki dönem medya rekabetinin sanal ortamda gerçekleşeceğini ve bu sektörde şimdiden iddialı konuma geldiklerini belirtiyor.
   <br/>
   <br/>
   Ekonomi, politika, borsa ve finans konularında yayın yapan İnteraktif Yayın Grubu, bir yıl içinde alışveriş, televizyon ve radyo sitelerini de açacak; ancak asıl farklılığı ise borsada yapacak. İnternet ortamında canlı yayına geçen imedya.com'da borsadan tüm hisse verileri ve tüyolar seans anında izlenebilecek... Teknik analizler yatırımcının tercihlerine yardımcı olurken, kısa bir süre ekran üzerinden alsat işlemleri yapılabilecek.
   <br/>
   <br/>
   Münci İnci'nin imedya.com okuyucularına bir başka süprizi de internet yayıncılığının dergilerle de desteklenmesi olacak. İnternette yayınlanan haberleri daha ilginç kılmak için düşünülen derginin ilki tam 100 bin baskı yaparak gazete bayilerinde satılmaya başlandı. Sadece birkaç ay sonra borsa, ekonomi, politika başlıklarıyla dergiler ayrı ayrı satılacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=6814), [web.archive.org (arşiv bağlantısı)](http://web.archive.org/web/20120711204927/http://www.aksiyon.com.tr:80/aksiyon/newsDetail_getNewsById.action?newsId=6814)
