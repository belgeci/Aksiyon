# Yargıtay Vakfı’nın sitesi mahkemelik oldu

*Bilinmeyen-yazar 2003.02.10*

<div>
 <p>
  <font>
   Yargıtay, Türkiye’deki adli mahkemelerin üstünde olan bir kontrol mahkemesi. Bu sebeple bu mahkemenin verdiği kararlar, hukukun şekillenmesi ve yerel mahkemelere emsal teşkil etmesi sebebiyle oldukça önemli. Bu nedenle Yargıtay’ın kararlarına ulaşmak; hukukçular, mahkemede dosyası olanlar ve araştırmacılar için büyük önem taşıyor.
   <br/>
   <br/>
   Yargıtay’da bulunan dosyaların sonuçlarının öğrenilmesi ve emsal kararlarla, mevzuat ve diğer hukuki bilgilere internet üzerinden ulaşılması hedeflenerek 2001 yılında “Hukuk Bilgi Bankası” projesini oluşturmak üzere İletişim A.Ş. ile Yargıtay Hizmetlerini Güçlendirme Vakfı arasında bir çalışma başlatılıyor. Yapılan 10 yıllık anlaşma ile Yargıtay’ın kararlarının ve mevzuat bilgilerinin, abonelik sistemi ile internet üzerinden yayınlanması hedefleniyor. Bununla birlikte, İletişim A.Ş.’nin Yargıtay için bir otomasyon sistemi geliştirmesi kararlaştırılıyor. Daha sonra, “Hukuk Bilgi Sistemi” sitesi www.vakif.yargitay.gov.tr adresinden hizmet vermeye başlıyor. Buraya kadar herşey normal.
   <br>
    <br>
     Daha sonraki süreçte çıkan ihtilaflar neticesinde Yargıtay yetkilileri, mahkeme yoluyla sözleşmenin tüm şartlarının yerine getirilmediğini tesbit ettirerek sözleşmeyi tek taraflı feshettiriyor ve Yargıtay kaynaklarını ilgili şirkete kapatıyor. Yargıtay, bu gelişmelerden sonra internet sitesinde duyuru yayınlayarak ilgili firma ile ilgisi kalmadığını duyuruyor.
     <br>
      <br>
       İçeriğinde, Yargıtay kararları ve hukukçular için önemli mevzuatın bulunduğu internet sitesinin mağduru olarak kullanıcılar görünüyor. İşin en ilginç yanı ise, internetle ilgili hukuki düzenleme yapılmayan bir ülkenin en üst düzey adalet kuruluşlarından birisinin internet nedeniyle mahkemelik oluşu. Umarız Yargıtay’ın yaşadığı bu ihtilaf, internet ortamında doğan hukuki anlaşmazlıkların çözüme kavuşturulması için bir başlangıç olur...
       <br/>
       <br/>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 994 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2376), [web.archive.org (arşiv bağlantısı)](http://web.archive.org/web/20060117214329/http://www.aksiyon.com.tr:80/yazdir.php?id=2376)
