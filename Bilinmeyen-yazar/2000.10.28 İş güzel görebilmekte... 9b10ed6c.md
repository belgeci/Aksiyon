# İş güzel görebilmekte...

*Bilinmeyen-yazar 2000.10.28*

<div>
 <p class="spot">
  Henüz 25 yaşında biri hayata küsebiliyorsa, yaşlılar ne yapsın? Onun yaşadığı bu dünyada biz tüm olumsuzluklara rağmen hayatın olumlu yönünü bulup yaşamaya çalışıyoruz. Yaşayacak güzel bir hayat onu bekliyor.
 </p>
 <p class="metin">
 </p>
 <p class="metin">
  Üniversitede çok farklı insanlarla karşılaştım ve bu bataklıklara nasıl girildiğini anlayabiliyorum. Bu zamana kadar uyuşturucuyla ilgili bir çok kitap yazıldı, tiyatrolar oynandı ama hiçbirisinde yazınızdaki samimiyeti bulamadım. Okurken o arkadaşla konuşan benmişim gibi hissettim. Artık dualarımda ona da yer vereceğim. Onu çok merak ettiğimizi ve hayata tekrar sarılmasını gönülden istediğimizi bilmesini istiyorum.
 </p>
 <p class="metin">
  Betül Gökçek / EDİRNE
 </p>
 <p class="metin">
 </p>
 <p class="arabaslik">
  Ateşlenmiş insan ruhu..
 </p>
 <p class="metin">
  Trajediyi okuyunca gözyaşlarımı tutamadım. Bir insanı tutup kaldırmak kadar değerli birşey yoktur. Yardım bir noktaya kadardır. Gerisi insanın kendisine kalıyor. Çünkü 'Dünya üzerinde en güçlü silah ateşlenmiş insan ruhudur.'   Sizden isteğim, beşinci elementi arayan S.K. adına bir e-mail adresi kurmak. Maddi yardımda bulunamayanlar da daha önemli olan manevi destekte bulunur, onu zihnen ve hayalen o meş'um dünyadan kurtarır. Tedavi en evvel beyinden başlar, kararlılıkla gelişir ve sevgiyle sonuca ulaşır.
 </p>
 <p class="metin">
  Metin Ekincioğlu / BURSA
 </p>
 <p class="metin">
 </p>
 <p class="arabaslik">
  Kendisine bir hak daha tanıyabilir
 </p>
 <p class="metin">
  Sözünü ettiğiniz bayanın yaşamına baktığımızda ailesinin dahi yardımının etkisiz olduğunu görüyorum. Ama yaşamına üzülmemek elde değil. İsterdim ki bu kişi hayatın doğru insanları ile tanışmış olsun ve sevgiyi eroinde değil de güzel insanlarda yaşamış olsun. Elimden ne gelirse yapmak isterim çünkü bize insan hayatının önemi öğretildi. İnanıyorum ki bu bayan bunları atlatacak kadar güçlü. Çünkü yardım isteyebilecek kadar kendine güveniyor. Allah'a inancı olan bir insan canının onun tarafından verildiğini de bilir. Bundan dolayı kendine hak tanıyıp, yeni bir hayat kurabilir. Yaşı da bayağı genç. Henüz 25 yaşında biri hayata küsebiliyorsa, yaşlılar ne yapsın? Onun yaşadığı bu dünyada biz tüm olumsuzluklara rağmen hayatın olumlu yönünü bulup yaşamaya çalışıyoruz. Allah'ın izni ile daha yaşayacak güzel bir hayat onu bekliyor. Biz ona güveniyoruz ve kurtulacağını biliyoruz. Hayatta sevgiyi bilen insanlar ile tanışmak o kadar zor olmaz. İyiler haykırmaz, sadece yapıp sevabını Allah'tan beklerler. Kendisini dergi satırlarında değil de gerçek hayatta tanımak isterdim. Umarım hayatını düzene koyar ve gerçek sevgiyi, gerçek insanlarda bulur.
 </p>
 <p class="metin">
  Hanefi Ceyhan
 </p>
 <p class="metin">
 </p>
 <p class="arabaslik">
  Gözümüzün önünde eridiler
 </p>
 <p class="metin">
  Onlarca arkadaşımın nice değerlerinin yok oluşlarını izlemek zorunda kaldık. Yıllar sonra onlara nasıl yardımda bulunulabilinir öğrendik ama çok geç oldu. Ancak bizler kendimizi koruyabildik. Olay aslında kendini akıntıya bırakıp bırakmamakla ilgili. Onlarca deneyimden edindiğim izlenimler şöyle sıralanabilir:
 </p>
 <p class="metin">
  Fiziksel olarak uyuşturucudan arınmak kolay. Asıl sorun bu insan, arındıktan sonra ne yapacak? Yeni bir çevre, yeni bir iş! Bunları sağlayabiliyor musunuz? Yoksa geldiği yitik bitik bir sokağa geri mi yolluyorsunuz? Gerçekten maddeyi bırakmak isteyenlere yardıma hazır eski bağımlılar olduğuna inanıyorum. Bu konu Batı ülkelerinde de böyle hallediliyor. Konuyu iyi bilen kişiler ortaya çıkıp bu mücadelede yerlerini alsınlar. Toplum onu demiş bunu demiş hiç önemli değil, çünkü bu bir hastalık, herkesin başına gelebilir.
 </p>
 <p class="metin">
  Güven Doğan
 </p>
 <p class="metin">
 </p>
 <p class="arabaslik">
  Dualarımız sizinle
 </p>
 <p class="metin">
  Dosyayı hıçkırıklarla okudum. Zalim şeytanın elinde oyuncak olmuş bu güzel insan umarım kurtulur. Ve bu dosya sadece ibretlik bir hatıra olarak kalır. Lütfen S.K.'ya bildirin; ona ve bu çirkefin içine düşmüşlere gözyaşlarıyla dua ediyoruz.
 </p>
 <p class="metin">
  Turan Ersan / KOCAELİ
 </p>
 <br/>
 <center>
  <a class="anaorta" href="http://web.archive.org/web/20010712120804/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/308/okurhatti/1.htm), [web.archive.org (arşiv bağlantısı)](http://web.archive.org/web/20010712120804/http://www.aksiyon.com.tr:80/2000/308/okurhatti/1.htm)
