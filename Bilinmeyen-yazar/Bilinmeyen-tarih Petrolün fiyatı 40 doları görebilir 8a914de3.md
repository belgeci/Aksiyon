# Petrolün fiyatı 40 doları görebilir

*Bilinmeyen-yazar Bilinmeyen-tarih*

<div>
 <p>
  <font>
   Çin ve ABD"de yüksek büyüme hızının sürdürülebilmesi, temel girdi maddesi petrolün düzenli miktarda bu ülkelere gelmesi ile mümkün.
   <br/>
   <br/>
   Bu sebeple bu iki ülkenin OPEC ülkelerinden talep ettiği petrol miktarının artması petrolün fiyatının da anormal ölçüde yükselmesine sebep oldu. ABD öteden beri petrol fiyatını kendi iç ekonomisine ayar çekmenin yanı sıra, Avrupa Birliği ve Rusya"yı kontrol etmek için de kullanıyordu. Sanayi ağırlıklı Avrupa Birliği"ni cezalandıracağı zaman petrolün fiyatını yükseltiyor, petrol fazlası olan Rusya"yı yola getirmek istediğinde fiyatı düşürüyordu. Bu sefer yaşananlarda ise uluslararası politik dengelerden ziyade iç ekonomik dinamiklerin etkisinin ağırlıkta olduğu gözleniyor. ABD ve Çin"in talebi ile tırmanışa geçen petrol fiyatları, Suudi Arabistan"da çalışan Batılı beş petrolcünün hafta sonunda öldürülmesi ve Irak"taki istikrarsızlık nedeniyle son 13 yılın en yüksek seviyesine ulaştı. Ham petrol fiyatları ABD"de 38,21 dolara ulaşarak Irak"ın Kuveyt"i işgal ettiği 16 Ekim 1990"daki 38,89 dolar seviyesi sonrasındaki en yüksek düzeyini gördü. Londra"da ise ham petrol fiyatları Körfez Savaşı sonrasındaki en yüksek seviyesine çıkarak 35,32 dolar düzeyine ulaştı. ABD"de kurşunsuz benzin fiyatı da 2,7 sent artarak, galon başına 1,263 dolara yükseldi. Bu rakam da, Aralık 1984"ten bu yana bir rekor oldu. Petrol fiyatlarındaki yükselişin, benzin üretimini de daha pahalı hale getireceği belirtiliyor. ABD Enerji Bakanlığı"na göre ülke genelinde petrol, galonu 1,84 dolardan satılıyor. Gözlemciler, Ortadoğu"da petrol endüstrisine yönelik yeni terörist saldırıların artmasından endişe edildiğine ve bu durumun petrol fiyatlarında artışa neden olacağına dikkati çekiyor. Ortadoğu Bölgesi, günlük dünya petrol arzının üçte birini teşkil ediyor. Uluslararası Enerji Ajansı, fiyatlardaki yükselmenin, petrol ithal eden ülkelere ve global ekonomiye zarar vereceğini ifade etti. 1 Nisan"da yapılan OPEC toplantısında, günlük petrol arzı yüzde 4"lük kesinti ile 23,5 milyon varile indirilmişti. Bu arada, petrol fiyatlarının kısa vadede 40 dolara, kışın ise 45 dolara çıkabileceği tahmin ediliyor. Petrol fiyatlarında bir yıl daha yüksek bir fiyat aralığında dalgalanma bekleniyor.
   <br>
    <br>
     Alman haber ajansı Deutsche Welle"nin yaptığı araştırmaya göre, artan fiyatlar, artışın süreceği düşüncesiyle fiyat pokerinden zengin olmak isteyen spekülatörleri de harekete geçiriyor. Piyasadan petrol toplayarak talebi daha da ateşliyor ve fiyatların artmasını sağlıyorlar. Uzmanlar ham petrolün her varilinde dört ila beş dolarlık spekülasyon payı olduğunu tahmin ediyor: "Buna Irak ve Ortadoğu krizleriyle, Suudi Arabistan"ın terör eylemlerine sahne olabileceği endişesi de ekleniyor."
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 1313 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11451), [web.archive.org (arşiv bağlantısı)](http://web.archive.org/web/20050221154312/http://www.aksiyon.com.tr:80/yazdir.php?id=11451)
