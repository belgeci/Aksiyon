# Müslümanlar özel okul açabilecek mi?

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040419171210im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040419171210im_/http://www.aksiyon.com.tr/resim/477/14.jpg" vspace="5"/>
  </p>
 </font>
 <font class="content">
  Fransa’da dini sembollerin yasaklanması tartışması sürüyor. Son olarak Fransa Dışişleri Bakanı Dominique de Villepin, okullarda başörtüsünün yasaklanmasına yönelik yasa tasarısının hiçbir dini hedef almadığını söyledi.
 </font>
 <p>
  <font class="content">
   Ancak, bu açıklamalara rağmen din müntesiplerinin, özellikle de Müslümanların ne yapacağı merak ediliyor. Cumhurbaşkanı Chirac’ın, başörtüsü, kippa ve büyük haç gibi belirgin dini sembollerin devlet okullarında yasaklanacağını açıkladığı 17 Aralık 2003’ten beri Katolik ve Yahudi okulları yetkilileri, yasanın kendilerini kapsamayacak olmasından memnun olmuştu. Yasak, eğer Chirac’ın ifadesi doğrultusunda yasalaşırsa bu iki cemaata ait yaklaşık 2,5 milyon öğrencinin eğitim gördüğü, masrafları öğretmen maaşlarına kadar devlet tarafından karşılanan ‘devlet sözleşmeli’ özel okullarda uygulanmayacak.
   <br>
    Devletle imzaladıkları anlaşma gereği kapılarını herkese açmak zorunda olan bu okullar yasak tartışmalarında devlet okullarından ‘uzaklaştırılacak’ başörtülü öğrenciler için bir alternatif olarak gündeme geldi. Örtülü öğrenciler Katolik okullarına kayacak yorumları yapıldı. Şimdilerde bu okulların bazı yöneticileri, okullarının örtülü kızlarla dolacağı yönündeki endişelerini açıkça dile getiriyor.
    <br/>
    Peki örtülü kızlar bu okullarda da sorunla karşılaşırlarsa ne yapacaklar? Halihazırda ortaya çıkan en önemli alternatif Müslümanların da Katolik ve Yahudi cemaatları gibi özel okullar açması. Fransa’da özel okullar devlet sözleşmeli ve sözleşmesiz olarak ikiye ayrılıyor. Birincilerin masrafları devlet tarafından karşılanıyor. Yeni açılan bir özel okul ancak 5 yıl sonra sözleşmeli statüsüne geçebiliyor. Bu sırada bütün masraflarını kendisi karşılamak zorunda. Fransa’da Müslümanların açtığı iki özel okul bulunuyor. Birisi, 2001’de Paris’te açılan Reussite Koleji. 60’a yakın öğrencisi var. Bu yıl 150 başvurudan ancak 30’u kabul edildi. Ekonomik sorunları olan bu kolej önümüzdeki yıllarda ‘sözleşmeli’ olmak için başvuru yapacak. Diğeri ise geçtiğimiz  yıl Lille’de açılan İbn—i Rüşd Lisesi. İlk yılında on iki öğrencisi var. Her iki okul da Milli Eğitim Bakanlığı tarafından öngörülen programı uyguluyor. Kapıları bütün öğrencilere açık. Başörtülü olarak derslere girilebiliyor.
    <br/>
    Laiklik kanunu ile birlikte Fransa’nın dört köşesinde yeni Müslüman okulları açılması gündeme geldi. Yahudi ve Katoliklerin iki yüz yıllık bir tecrübeye sahip olduğu bu alanda Müslümanların, kısıtlı imkanlarla ne kadar başarılı olacağı merak konusu. Fransa İslam Konseyi’ndeki en büyük grup olan Fransa Müslümanları Ulusal Federasyonu Başkanı Muhammed Beşari’ye göre özel okul konusunun yasağa karşı alternatif olarak sunulması çıkmaz bir sokak. Bir çok kişi mevcut imkanlarla bu işin zor olduğuna inanıyor. Fransa Demokrat Müslümanlar Konseyi Başkanı Dahman da aynı görüşte. Fakat başka çarenin de olmadığını belirtiyor. Asıl tehlike ise bu kapının heyecanla başlanılan ve kötü örnek olacak denemelerle zora sokulması. Laiklik Komisyonu üyesi Gaye Petek’in verdiği bilgilere göre, geçen yıllarda bir çok başvuru olmuş. Fakat başvuruların ‘...Fas Okulu’, ‘...Cezayir Okulu’ gibi ‘milli’ motifler taşıması nedeniyle olumlu cevap verilmemiş. Müslümanların bu alana hazırlıklı olarak girmeleri gerekiyor.
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11082&yorum_id=1), [web.archive.org (arşiv bağlantısı)](http://web.archive.org/web/20040419171210/http://www.aksiyon.com.tr:80/detay.php?id=11082&yorum_id=1)
