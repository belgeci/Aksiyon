# İskender Pala'nın L&M'den ayrılışı...

*Bilinmeyen-yazar Bilinmeyen-tarih*

<div>
 <p>
  <font>
   Geçen hafta dergimizde yer alan röportajda İskender Pala, L&amp;M Yayınları’ndan ayrılma gerekçesini ve sitemlerini ilk defa aktarmıştı. Bu hafta da Timaş ve L&amp;M Yayınları Yönetim Kurulu Üyesi Osman Okçu, bu konudaki görüşlerini anlatıyor.
   <br/>
   <br/>
   L—M Yayınları, 2002 yılında İskender Pala&amp;Timaş ortaklığı olarak kuruldu. Fakat kuruluşundan itibaren Pala, Timaş’ı görmezden gelerek L&amp;M’yi kendisine ait bir kurum gibi sahiplendi. (O dönemde verdiği röportajlara bakıldığında bu durum açık ve net olarak gözlemlenebilir.) Ne yapılmışsa kendisi yapmış gibi davrandı. Kamuoyu da L&amp;M’yi İskender Pala’ya ait olarak algıladı. Oysa yayın, tecrübe ve güçlü bir ekip işidir. Salt iyi dilek ve temenniler bir kurumu güçlü yapmak için asla yeterli olamaz. Geçmişte pek çok yazarın yayınevi kurma teşebbüsleri karşısında uğradıkları başarısızlıklar bunun en açık delilidir. İskender Bey, bunu bilmiyor olsaydı bir yayınevi kurma aşamasında sırtını 20 yıldır yayıncılık yapan güçlü bir firmaya dayama ihtiyacı hissetmezdi.
   <br>
    <br>
     Fakat ne yazık ki Pala, bütün kemalatı kendi üzerine alıp Timaş’ı yok saydı, sadece kendi ideallerinin finansal destekçisi, kusurların mercii olarak gördü. Bu şartlar altında ortaklık süremezdi. Yüzde 52 pay sahibi olduğu için yayınevini devralma hakkı öncelikli olarak kendisine aitti. Bunu yapabilecek gücü de olmasına rağmen devretmeyi tercih etti. Devretmek diyorum, ceketini alıp çıkmak değil. Yani ortaklık hisselerini Timaş’a sattı. Tahakkuk eden teliflerin tümünü son kuruşuna kadar aldı.
     <br>
      <br>
       Sonraki süreç içerisinde Pala ortakken davrandığından farklı davranmadı. Sadece yayınevine karşı taleplerini sürekli arttırdı. Gırtlağı aşacak, isyan ettirecek kadar...
       <br>
        <br>
         Oysa Timaş, L&amp;M ortaklığını kâr gayesiyle kabullenmiş değildi. Timaş’ın İskender Pala’ya verdiği destek, kültür ve irfan hayatına verilmiş bir destekti. Bir yayınevinin kurumsal kimliğinin oturması için sarf ettiği onca masraf başka türlü izah edilemez. (Şimdi Pala kitaplarını basan Kapı yayınlarının kurumsal kimlik yatırımları kıyas unsuru olarak kullanılabilir.) Yayınlanan eserler sadece divan edebiyatının genel satış trendleri baz alındığında “iyi satıyor” denilebilir. Yoksa dünya klasikleri, hatta çocuk masalları bile daha masrafsız, daha çok kâr getiren kitaplardır.
         <br/>
         <br/>
         İskender Pala L&amp;M’nin sadece yazarı olarak kaldığında, oturup niyetimizi gözden geçirdik. Vazgeçmek ideallerimizle çelişir, ümitsizliğe kapılmak bize yakışmazdı. Madem ki kültür hayatına katkımız olsun istiyorduk, belki bir tek yazara bağlı kalmakla hata etmiştik. Eserleri ihmale uğramış, L&amp;M ihtimamı ve kalitesiyle yayınlanabilecek pek çok yazar vardı. Biz de bu yolu seçtik. Hilmi Yücebaş’ın biyografilerini, Halide Nusret Zorlutuna’nın hatıralarını, Sermet Sami Uysal’ın araştırmalarını yayınladık. Daha yayınlanmayı bekleyen pek çok değerli isim ve eser var. L&amp;M’nin yelpazesini genişlettikçe yüreğimiz de genişledi. İyi şeyler yapabilme coşkusu bizi motive etti. Yayınladığımız yeni eserler hem medyanın, hem okurun ilgisini çekti, beğenisini topladı. Bir tek okuyucudan —ki bu konuda asıl kıstas odur— L&amp;M’nin kalite kaybına uğradığı tenkidi almadık.
         <br/>
         <br/>
         Depolarımızı kitapla doldurduğumuza ilişkin açıklamayı ise iftira sınırında bir itham olarak değerlendiriyorum. Öncelikli olarak bir yıl gibi kısa bir süre için sözleşme imzalamış bir yayınevinin haklarını sözleşme süresi doluncaya kadar kullanması gayet meşrudur. Buna rağmen L&amp;M, rutin yayın programı içerisinde biten kitapları bastığı miktarlarda eser basmış, teliflerini de yazara bilgi vererek ödemiştir. Meseleyi resmileştirmek için rakam vermek istiyorum. İskender Pala’nın sözleşmeyi yenilemeyeceğine ilişkin noter beyanatı bize ulaştığı şubat ayından itibaren yapılan tekrar baskılar mart ayı için, Kırklar Meclisi bin adet, Şairlerin Dilinden bin adet; nisan ayı için, İki Dirhem Bir Çekirdek üç bin yüz adet, Kahve Molası bin altı yüz adet ve Babil’de Ölüm İstanbul’da Aşk iki bin yüz adettir. Bu rakamlar Kültür Bakanlığı Bandrol Dairesinden teyid edilebilir.
         <br/>
         <br/>
         Son olarak “kendini solcu hisseden” bir yazara aslolanın zarf değil mazruf olduğunu hatırlatmak isterim. Üstelik  L&amp;M’nin, yazar ve okurları için hiçbir görüş ve sınıf ayrımı olmadığını vurgulayarak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2047 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=13990), [web.archive.org (arşiv bağlantısı)](http://web.archive.org/web/20050223015502/http://www.aksiyon.com.tr:80/yazdir.php?id=13990)
