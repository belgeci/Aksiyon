# Danimarka gerçeği beyaz perdede

*Bilinmeyen-yazar 2010.04.12*

<font class="agenda2NewsSpot">
 Danimarka, hakkında pek bir şey bilmediğimiz bir Avrupa ülkesi. Soğuk, sakin, küçük bir imaj uyandırıyor zihinlerde.
</font>
<font class="newsDetail">
 <p class="MsoNormal">
  Sadece orada hiç bulunmayanlardan değil, daha önce ziyaret edenlerden de gizlediği ne tür hakikatleri var kim bilir. Bu küçük İskandinav ülkesi; kültürü, hayat tarzı ve değer yargılarıyla beyaz perdede. İstanbul Modern Sinema, Danimarka Büyükelçiliği ile işbirliğiyle düzenlenen bir programda Danimarka gerçeğini anlatan belgeseller yer alıyor. “Yaklaşık Gerçek” ülkenin son birkaç yılda iz bırakan en iyi belgesellerini izleyicilerle buluşturuyor. Danimarka’nın bugünkü gerçeğine odaklanan belgesellerde bir yandan da “gerçek” kavramı sorgulanıyor. Yönetmen Phie Ambo’nun
  <span>
  </span>
  insan-robot etkileşimini merkeze aldığı Mekanik Sevgi’de, kültürel farklılıklar içindeki insanın sevgi arayışı ve sevgiye doyumsuzluğu sorgulanıyor. Mads Kamp Thulstrup ve Carsten Sqsted’in Danimarka Dinamiti başlıklı belgeselinde ise 70’li yıllardaki amatörlüğünden sıyrılıp, 90’larda kahraman haline gelen Danimarka Milli Futbol Takımı’nın başarı hikâyesi anlatılıyor. Etkinliğin öne çıkan bir başka yapımı Mikala Krogh’un, Her Şey Göreceli filmi. Yönetmen izleyicileri dünyanın dört bir yanından görüntülerle; mutsuzluk, kaybetmek, ışık gibi temalar altında, insan olma değerleri ve yaşam şartlarına göre hem değişip hem de aynı kalan kolektif duygular üzerine bir yolculuğa çıkarıyor.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26542-12-danimarka-gercegi-beyaz-perdede.html), [web.archive.org (arşiv bağlantısı)](http://web.archive.org/web/20101119223147/http://aksiyon.com.tr/aksiyon/haber-26542-12-danimarka-gercegi-beyaz-perdede.html)
