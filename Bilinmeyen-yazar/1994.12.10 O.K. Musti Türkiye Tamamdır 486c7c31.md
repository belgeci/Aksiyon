# O.K. Musti, Türkiye Tamamdır

*Bilinmeyen-yazar 1994.12.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ne herşeyimi satılığa çıkardım, ne onların herşeylerini talep ettim! Asli organizma, annem, rahminden sürüp fırlattığından beri ona bile ait değilim. Babamdan bile sadece belirli şeyler aldım. Derimin içinde tek, terkibim itibarıyle eşsizim. Hal buyken, bireysel insanı, Günay'ın (Rodoplu) her türlü toplumsal düzenlemeden ve toplumdan ayrı bir varlık olarak, kavramak bu kadar mı zor" diyor Alev Alatlı
  </font>
 </div>
 <div id="newsText">
  <font class="detail-text">
   "Or'da kimse varmı?" kitap serisinin sonuncu O.K. Musti Türkiye Tamamdır'da.  Serinin ilk üç kitabını okuyanlar hatırlayacaklardır, Alatlı'nın gerçekle hayal arası kahramanı Günay Rodoplu'nun serencamını... Rodoplu, ilk kitapta (Viva La Muerte) Türk aydını ve Sosyal Demokratını irdeleyip, analiz ettikten sonra  literatürümüze iki önemli kelime de ekledi: NekrofiliyeBiofiliya. Yani ölüsevicilik ve canlısevicilik. Ikinci kitapta (Nuke Türkiye) Bay ve Bayan Pavloviç'in perspektifiyle akademisyenlere bir göz attı. Sonra üçüncüsü: (Valla kurda yedirdin beni) Bu kitapta da bir Kürt aydını Şiran'ı yakınlaştırdı okuyucuya.
   <br/>
   <br/>
   Alatlı'nın dörtlü setinin sonuncusu ve tamamlayıcısı olan 'O.K. Musti, Türkiye Tamamdır' da nihayet yayınlandı. Böylelikle Alatlı'nın yaklaşık iki yıllık dizi roman serisi de son buldu. Alatlı, son kitabının isminin anlamını da şöyle açıklıyor: "Selahattin Ak (romanın kahramanlarından birisi) 1987 yılında beraat etti. 1994'de ortağı Mustafa ile birlikte, Cleveland'da bir de bankası olan dolar milyoneriydi. Birleşik Devletler'deki bankayı satın alma sürecinde, Türkiye Emlak Kalkınma Bankası'ndan aldığı krediyi müjdelemek için telefon açtığı ortağına, "O.K.  Musti, Türkiye Tamamdır!" demesiyle bilinir..." Alatlı'nın anlattığı kahramanları ve kastettiği 'Musti''yi kafamızı kaldırdığımız anda hemen görebiliyoruz çevremizde.
   <br/>
   <br/>
   Alev Alatlı, kapağına  kitabının adını bir de Osmanlıca yazdığı kitabında, "Işin doğrusu: Gerçekte kimse Türkiye'yi yeniden icad edebilecek kadar akıllı değildir. Adına ister devrimcilik, ister milliyetçilik, ister ülkücülük densin, toplumcu devletçilik, her zemin ve her yerde olduğu gibi, Türkiye'de de totaliter doktrinler üreten entellektüel faaliyettir." dedikten sonra özünü şu cümleyle vurguluyor:  "Ülkücüler, devrimciler, sosyal demokratlar, ümmetçiler, Türkler, Kürtler! kanayan ve kaynayan bir Türkiye'de herkesle teğet geçen ama çakışmayan Günay Rodoplu'nun serüveni 'O.K. Musti, Türkiye Tamamdır' ile tamamlanıyor."
   <br/>
   <br/>
   (Or'da Kimse Var mı? Kitap 4 / O.K. Musti, Türkiye Tamamdır / Alev Alatlı/ Boyut Yayınları)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-342-13-ok-musti-turkiye-tamamdir.html), [web.archive.org (arşiv bağlantısı)](http://web.archive.org/web/20130128084237/http://www.aksiyon.com.tr:80/aksiyon/haber-342-13-ok-musti-turkiye-tamamdir.html)
