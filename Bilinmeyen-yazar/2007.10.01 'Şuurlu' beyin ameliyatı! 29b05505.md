# 'Şuurlu' beyin ameliyatı!

*Bilinmeyen-yazar 2007.10.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tıp dünyası hemen her gün yeni bir ilke sahne oluyor. Geçtiğimiz hafta Avustralya'da bir beyin ameliyatı hastanın bilinci açıkken, hatta hasta konuşurken yapıldı.
  </font>
 </div>
 <div id="newsText">
  <font class="detail-text">
   En son teknolojiyle gerçekleştirilen operasyon sonrası duygularını anlatan John James, ameliyat masasında kafasındaki 1,5 santimlik bir açıkla uzanırken doktor ve hemşirelerin kendi aralarındaki konuşmaları işitmenin çok ilginç bir tecrübe olduğunu dile getirdi.
   <br/>
   <br/>
   Emekli bir otobüs şoförü olan 78 yaşındaki James, beynindeki ölümcül anevrizmanın (kan birikimi) alındığı ameliyat süresince birtakım testlerden geçirildi. Ameliyat sırasında James'e gösterdikleri yazılı kartları okumasını isteyen doktorlar, böylece ameliyat boyunca hastanın görme durumunu da test etmiş oldu.
   <br/>
   <br/>
   Ameliyatın gerçekleştirildiği Canberra Hastanesi'nde görevli Beyin Cerrahı Vini Khurana, dünyada ilk kez uygulanan "şuur açıkken beyin ameliyatı"nın başarılı geçmesi dolayısıyla oldukça mutluydu.
   <br/>
   <br/>
   Kullanılan teknolojiyi "olağanüstü" olarak nitelendiren Khurana, "eğer ameliyatta kullandığımız teknolojiyi araçlarda kullanılan navigasyon sistemlerine benzetecek olursak, navigasyon sisteminin güneş gözlüğüne adapte edilmiş haliyle araç kullanmak gibi" diyerek ameliyatın nasıl bir ortamda gerçekleştiğini tasvir etti.
   <br/>
   <br/>
   <br/>
   <br/>
   AMELİYATIN AYRINTILARI:
   <br/>
   <br/>
   Ameliyat ekibi, James'in beyninin üç boyutlu bir görüntüsünü alan sanal bir program sayesinde operasyon öncesinde epey pratik yapmış.
   <br/>
   <br/>
   Cerrah Khurana'nın ameliyat sırasında kullandığı merceğin bir tarafında James'in beyninin üç boyutlu görüntüsü, diğerinde ise mercekle yakınlaştırılan beynin kendisi vardı.
   <br/>
   <br/>
   Anevrizma çevresinde hiç kan kalmadığını tespit etmek için bir ultrason ünitesi kullanıldı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-17107-suurlu-beyin-ameliyati.html), [web.archive.org (arşiv bağlantısı)](http://web.archive.org/web/20120710080028/http://www.aksiyon.com.tr:80/aksiyon/haber-17107-suurlu-beyin-ameliyati.html)
