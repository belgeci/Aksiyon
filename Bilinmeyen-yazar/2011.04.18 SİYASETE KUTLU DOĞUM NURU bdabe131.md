# SİYASETE KUTLU DOĞUM NURU

*Bilinmeyen-yazar 2011.04.18*

<font class="agenda2NewsSpot">
 Diyanet İşleri Başkanlığı’nın “İnsanlığın İftihar Tablosu” Hz. Muhammed’in (sas) 1440’ıncı doğum yıldönümünde İstanbul Ataköy Sinan Erdem Spor Salonu’nda düzenlediği ‘Merhamet Peygamberi’ temalı kutlama programı, siyasetin yeniden kızıştığı şu günlerde kalpleri yumuşattı
</font>
<font class="newsDetail">
 <p>
  <p class="MsoNormal">
   Bir yandan çölde vaha, diğer yandan da ibret vesikasıydı AK Parti Genel Başkanı Recep Tayyip Erdoğan ile CHP Genel Başkanı Kemal Kılıçdardoğlu’nun etkinlikteki sözleri. Sonsuz Nur’un güzelliği yansıyordu salonda dile getirilenlerden. Ellerdeki güllerin ortama kattığı samimiyet, ‘hep böyle kalınsa’ dedirtiyordu gönüllere. Peygamber Efendimiz’in, dünyayı bir misafirhane gibi gördüğünü ve öyle yaşadığını anlatıyordu Kılıçdaroğlu: “Hz. Muhammed, hem bir öğretmen, iyi bir eş, sorumlu bir devlet adamıdır. Halkın içinde halktan biri gibi yaşadı. Kul hakkından sakınırdı. Kula kulluğu bitirdi.” Başbakan Erdoğan ise Müslümanları, bilhassa da İslam coğrafyasındakileri özeleştiriye çağırıyordu: “Nerede hata yaptık? Neden bu hâldeyiz? Daha önce ilimle, sanatla, medeniyetle anılan bu coğrafya, neden kanla, gözyaşıyla, acıyla anılan bir coğrafyaya dönüştü? Neden yakın çevremizde havaya küller savruluyor? Neden çocuklar ölüyor? Neden kadınlar umutsuzluk, çaresizlik içinde kıvranıyor? Neden yoksulluk bu coğrafyanın kaderi hâline geliyor? Neden kardeş kardeşi, aynı kıbleye dönenler birbirlerini katlediyor?” Şu cümleler de Kılıçdardoğlu’na ait: “Sevgili Peygamberimiz, en büyük zulüm olan şirki yıkmıştır. Dünya tarihinde en büyük inkılabı yapmıştır.”
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29155-siyasete-kutlu-dogum-nuru.html), [web.archive.org (arşiv bağlantısı)](http://web.archive.org/web/20110426042642/http://www.aksiyon.com.tr:80/aksiyon/haber-29155-siyasete-kutlu-dogum-nuru.html)
