# OYAK’ın ortağı AXA’dan Ermenilere tazminat

*Bilinmeyen-yazar 2005.10.17*

<div>
 <p>
  <font>
   Türkiye piyasasında 1999 yılından bu yana (Ordu Yardımlaşma Kurumu’nun yüzde 50 hissesine sahip olduğu) Axa Oyak şirketiyle faaliyet gösteren Fransa’nın önde gelen sigorta kuruluşu Axa, 1915 yılında Osmanlı tarafından tehcir (mecburi göç) edilen Ermenilerin ABD’nin California eyaletinde yaşayan vârislerine 17 milyon dolar tazminat ödemeyi kabul etti.
   <br/>
   <br/>
   Firma bu kararı, aleyhlerinde açılan tazminat davası henüz sonuçlanmadan verdi. Kararın yürürlüğe girmesi için kasım ayında ilgili mahkemece onaylanması gerekiyor. Davayı, Axa’dan hayat sigortası yaptıran Ermenilerin vârisleri açmıştı. Bu aynı zamanda sözde soykırımı tanımayan ABD’de, soykırım iddiasıyla mahkeme kanalını zorlayan Ermenilerin lehine sonuçlanan ikinci dava özelliği de taşıyor. Geçtiğimiz şubat ayında da New York Life şirketi Ermenilerin vârislerine 20 milyon dolar ödemeyi kabul etmişti. Söz konusu vârislerin avukatı Mark Geragos, Axa ile California Eyalet Mahkemesi arasındaki tazminat uzlaşmasını, “Türkiye ve ABD’nin soykırımı resmen tanıması yolunda atılan adımların temel parçası” diye yorumluyor. Dünyanın en kalabalık Ermeni diasporası nüfusu California’da bulunuyor. Axa’nın kararı, sözde soykırımı tanıyan Fransa’da uygulanacak.
   <br/>
   <br/>
  </font>
 </p>
 <p>
  <font>
   (Bu yazı 441 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22699), [web.archive.org (arşiv bağlantısı)](http://web.archive.org/web/20060106064909/http://www.aksiyon.com.tr:80/yazdir.php?id=22699)
