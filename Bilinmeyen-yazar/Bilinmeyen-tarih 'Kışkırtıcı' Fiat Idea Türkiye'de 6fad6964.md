# 'Kışkırtıcı' Fiat Idea Türkiye’de

*Bilinmeyen-yazar Bilinmeyen-tarih*

<div>
 <p>
  <font>
   Fiat’ın merakla beklenen çok amaçlı MPV modeli Idea, iki farklı versiyonu ile Türkiye pazarına giriyor.
   <br/>
   <br/>
   İtalyan stilinin temsilcisi Fiat, yenilikçi modeli Idea ile MPV segmentinde de söz sahibi olmaya hazırlanıyor. Hem fonksiyonelliği hem de tasarımıyla üstünlük sağlayan araç, hayatı kolaylaştıran teknolojik özelliklere sahip.
   <br>
    <br>
     Sürüş rahatlığı, geniş bagaj hacmi, ferah iç mekan ve yumuşak hatlı tasarımıyla gençlerin, bayanların ve büyüyen ailelerin tercih ettikleri bir model konumuna geliyor. Modelin adı IDEA’yı oluşturan her harf aracın felsefesini tanımlayan temel kriterleri simgeliyor; akıl (Intelligence), tasarım (Design), heyecan (Emotion) ve mimari (Architecture).
     <br>
      <br>
       Kendi sınıfında yerden en yüksek otomobil olan Idea, yüzde 27’si cam olan yüzeyi ile aydınlık ve ferahlık duygusunu en üst düzeyde yaşatıyor. Otomobilin ergonomik iç yapısında konfor ve estetiğin yanı sıra, işlevsellik ve rahatlık ön planda tutulmuş. 32 farklı konuma getirilebilen koltukları da bu işlevselliğinin farklı bir göstergesi.
       <br>
        <br>
         Konfor, güvenlik ve stil paketi olarak adlandırılan üç ayrı zengin donanım paketini de kullanıcılara sunuyor. En ileri aktif ve pasif güvenlik sistemlerine sahip  Idea, ABS+EBD elektronik fren güç dağılımı, sürücü ve yolcu ön hava yastıkları, FBS yangın önleme sistemleri ve ikinci nesil Fiat Code immobilizer gibi özellikler standart olarak bulunuyor. Yan hava yastıkları, ASR otomatik çekiş kontrolü, HBA panik fren destek sistemi, MSR motor torku destekleyicisi de güvenlik paketinde sunuluyor. 1. 3 Multijet motorlu Fiat Idea 100 kilometrede ortalama 5.1 litre tüketirken, 1.4 - 16 V versiyonu 6.6 litre yakıt harcıyor. Tüketiciler Idea’ya 31 milyar 400 milyon liradan başlayan fiyatlarla sahip olabilir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1064 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=18262), [web.archive.org (arşiv bağlantısı)](http://web.archive.org/web/20050217131850/http://www.aksiyon.com.tr:80/yazdir.php?id=18262)
