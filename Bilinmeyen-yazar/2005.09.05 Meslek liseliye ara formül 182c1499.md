# Meslek liseliye ara formül

*Bilinmeyen-yazar 2005.09.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      YÖK ile uzlaşamayan hükümet, meslek liselilere üniversite yollarını açmak için yeni bir proje hazırladı. Proje hayata geçtiğinde, fark derslerini veren meslek liseliler düz lise diplomasına da sahip olacak.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Zaten düz lise mezunları hâlihazırda böyle bir hakka sahipler. Yani fark derslerini vermeleri hâlinde meslek lisesi diploması da alabiliyorlar. Bakanlık yönetmeliği değiştirerek projesini icraata koyabilirse, meslek lisesi mezunları, fark derslerini vererek almayı hak ettikleri düz lise diplomasıyla ÖSS’ye girebilecekler. Böylelikle YÖK’ün düzeltmemekte direndiği katsayı mağduriyetinden kurtulacaklar. Kimi kesimler projenin sadece imam-hatip mezunları için düşünüldüğünü ileri sürüyor. Bu görüşü seslendirenlerden Eğitim-Sen Genel Başkanı Alaaddin Dinçer’e göre uygulama meslek liselerini anlamsızlaştıracak. Amaç, imam hatiplere kıyak geçmek! Oysa, gerçek tam bunun tersine. Bütün meslek liseleri, imam-hatiplerin önünü kapatmak için katsayı barajında boğulmuştu. İmam-Hatip Liseleri Mezunları ve Mensupları Derneği (ÖNDER) Başkanı İbrahim Solmaz ise söz konusu projenin 7 yıldır devam eden mağduriyete geçici çözüm getirdiğini, katsayı farkının mutlaka kaldırılması gerektiğini söylüyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22454&yorum=5799), [web.archive.org (arşiv bağlantısı)](http://web.archive.org/web/20061027011518/http://www.aksiyon.com.tr:80/detay.php?id=22454&yorum=5799)
