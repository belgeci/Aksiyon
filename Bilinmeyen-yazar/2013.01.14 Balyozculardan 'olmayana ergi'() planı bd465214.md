# Balyozculardan ‘olmayana ergi’(*) planı…

*Bilinmeyen-yazar 2013.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Genelkurmay; “İstanbul 10’uncu Ağır Ceza Mahkemesi’nin 330 kişinin çeşitli cezalara çarptırıldığı Balyoz Davası kararının gerekçesinde belirttikleri doğrudur.” deseydi dezenformasyon çarklarının yönü ne tarafa işleyecekti?
  </font>
 </div>
 <div id="newsText">
  <font class="detail-text">
   <p>
    Bu yargılamayı ‘tiyatro’ diye niteleyen çevreler, Türk Silahlı Kuvvetleri (TSK) komuta kademesinin yanlış anlaşıldığını söyleyerek olayın doğrusunu anlatmaya çabalayacaklardı. Bir haftadır süren tartışmada tam tersi cereyan etmekte. Ancak olayın özü ve doğru yanı katiyen aynı. Kafa karışıklığı, kamuoyunu lehlerine boyamak isteyenlerce oluşturuluyor. Mahkeme heyeti, “Geçerli kılınan delillerin hepsi de askeri arşivlerde, Genelkurmay da bunu teyit etti.”; Ordu ise “Gerekçeli karardaki ibareler hakikati yansıtmıyor.” iddiasında değil. “Gölcük Donanma Komutanlığı ve Eskişehir’de sanık emekli Albay Hakan Büyük’ün evinde ele geçirilen dijitallerde bulunan taranmış belgelerin asıllarının ilgili birliklerde mevcut olduğu Genelkurmay Başkanlığı’nca mahkememize bildirilmiştir.” cümlesi; Balyoz, Suga ve Oraj planlarını kapsamıyor. Zaten karargâh da tam bunu dile getiriyor: “Bu ibareden yola çıkılarak, dava konusu tüm delillerin asıllarının bulunduğu ve Genelkurmay Başkanlığı’nca mahkemeye gönderildiği şeklinde basında yer alan iddialar asılsızdır.” Yazının buraya kadarki bölümünden anlaşılan şudur ki, “Asker, ne deliller uydurma, ne de gerekçeli kararda hata var” görüşünde. Yanılgı; kimi haberlerdeki “Ordu, Balyoz’un orijinal belgelerini de yargıya iletti” ve benzeri ifadelerden kaynaklanıyor. Hâkimler de gelişmeyi tamamen böyle değerlendirmekte: “Biz fişleme belgelerinin asıllarının Genelkurmay’da olduğunu belirtmekteyiz.” 19 Şubat 2011’de Büyük’ün evindeki aramada alınan flash bellekte yakın illere ilişkin fişlemelerin yanı sıra, Oraj ve Suga planları da kayıtlıydı. Delil listesi özetle şöyle: 19 adet CD, bunları doğrulayan seminer ve ses kayıtları, Gölcük ve Eskişehir’de el konulan belgeler, tanık-sanık sözleri ve savunma sırasındaki keskin tenakuzlar…
    <p>
     <em>
      (*) Meraklıları ufak bir araştırmayla anlamını öğrenebilirler.
     </em>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34563-balyozculardan-olmayana-ergi*-plani%E2%80%A6.html), [web.archive.org (arşiv bağlantısı)](http://web.archive.org/web/20130131200905/http://www.aksiyon.com.tr/aksiyon/haber-34563-balyozculardan-olmayana-ergi*-plani%E2%80%A6.html)
