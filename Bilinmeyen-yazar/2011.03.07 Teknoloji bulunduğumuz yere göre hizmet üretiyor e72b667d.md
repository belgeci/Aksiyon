# Teknoloji, bulunduğumuz yere göre hizmet üretiyor

*Bilinmeyen-yazar 2011.03.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Almanya’nın Hannover şehrinde yapılan (geçen hafta) bilgi ve iletişim teknolojileri fuarı CeBIT’in bu yılki partner ülkesi Türkiye’ydi. 68 ülkeden 4 bin 200 şirketin stant açtığı fuara, Türkiye 92 şirketle iştirak etti.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Bu sayı geçen yılın beş katından fazla. Fuarın açılışını Türkiye Başbakanı Tayyip Erdoğan ile Almanya Başbakanı Angela Merkel yaptı. Geçen yıl Türkiye, Almanya’ya 21 milyon avro değerinde bilişim hizmeti satmış. Almanya ise Türkiye’ye 75 milyon avroluk hizmet ihracında bulunmuş. Donanım bazında ise Türkiye Almanya’ya 271 milyon avroluk ihracat yaparken, Almanya’nın ihracatı 608 milyon avroyu bulmuş. Fuarda Bulut Bilişim, mobilite, güvenlik gibi konular öne çıktı.
    </p>
    <p class="MsoNormal">
     Türkiye’den CeBIT’e iştirak edenler arasında Vodafone, Turkcell, Telekom, Aselsan, Türksat, Koç Sistem, Vestel, Karel ve Logo Yazılım gibi şirketler vardı. Vodafon’un Almanya standında ise Vodafone Türkiye’ye bağlı çalışan ve bünyesinde 250 mühendis bulunan Oksijen ARGE şirketinin Lokasyon Bazlı Servisleri (LBS) tanıtıldı. Vodafone Türkiye Lokasyon ve Mesajlaşma Geliştirme Kıdemli Müdürü Metin Barut, akıllı telefonların uydudan yer belirleme (GPS) özelliği ile GSM baz istasyonlarının hücresel yer belirleme özelliklerinden yararlanarak hizmet geliştirdiklerini söyledi. Metin Barut’un verdiği bilgilere göre, Vodafone’un dünyada ürün geliştiren iki merkezinden biri olan Türkiye, Oksijen ile LBS teknolojisi üzerine hizmet verebilmek için iki yıldır yatırım yapıyordu. Artık Türkiye’den Vodafone’un hizmet sunduğu tüm ülkelere teknoloji ihracatı yapılabilecek. Oksijen’in LBS hizmeti, hem kişilere hem de kurumlara yönelik. Şirketler kullandığı zaman çalışanlarının ne zaman nerede olduğunu görebiliyor. Mesela çalışanları ile toplantı yapmak istediğinde, GPS ve GSM teknolojisi sayesinde o anda nerede olduklarını ve kimin toplantıya yetişip yetişemeyeceğini tespit edebiliyor. Rakiplerinin satış merkezlerini harita üzerinde işaretleyen şirket, yeni bir satış ofisi açmak istediğinde kolayca konum belirleyebiliyor.
    </p>
    <p class="MsoNormal">
     Kişisel kullanımda ise, akıllı telefonlardaki uygulamalar LBS sayesinde cep telefonu açılır açılmaz önce GSM santraline bağlanıp hücre bilgisini kullanarak konumunu belirliyor, ardından uydu ile net bir konum tespiti yapıyor. Sonra da GPS ile daha hassas bir konum belirlemeye başlıyor. Bu yalnızca kullanıcının yeryüzündeki konumunu belirlemiyor, ona yer bazlı hizmet sunmaya yarıyor.
    </p>
    <p class="MsoNormal">
     Oksijen ekibinin geliştirdiği ve Vodafone Almanya’nın 36 milyon kullanıcısına sunduğu 140 kadar hizmet var. Öne çıkanlardan biri, Vodafone abonesinin evinin bulunduğu yerde daha ucuza konuşma hizmeti olan Zu House. Bir başka hizmet ise cep telefonundan acil arama yapıldığında kişinin yerini hızlı olarak tespit edebilme. Önümüzdeki dönemde GPS ve GSM baz istasyonları vasıtasıyla verilebilecek yeni LBS hizmetleri göreceğiz.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F6F71923511AFF2E54CACD7BCDD3F9E7?newsId=28860), [web.archive.org (arşiv bağlantısı)](http://web.archive.org/web/20120312203056/http://www.aksiyon.com.tr:80/aksiyon/newsDetail_getNewsById.action;jsessionid=F6F71923511AFF2E54CACD7BCDD3F9E7?newsId=28860)
