# Evinizi ucuza aydınlatmak için...

*Bilinmeyen-yazar 2010.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   En büyük enerji kaynağımız olan güneşin batması, elektrik sarfiyatının artışı anlamına geliyor. Caddeleri, sokakları, evleri, odaları teker teker aydınlatmak, barajlara ve oradan üretilen elektriğe olan ihtiyacımızı artırıyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Her oda için ayrı bir aydınlatma kullanmamız gerekiyor. Üstelik her evde farklı aydınlatma sistemleri kullanılıyor. Kimi evlerde çevreye duyarlılık dolayısıyla florasan veya az enerji tüketen lambalar kullanılırken, kimi evlerde enerji harcamaya doymayan spotlar kullanılıyor. Bu da bize gösteriyor ki hayatımızın ayrılmaz bir parçası olan, elimizi her attığımızda bizi aydınlatan ve yokluğunu neredeyse unuttuğumuz lambalar, aslında bizim için çok önemli. Fakat lambaların, alışkanlıklarımız dolayısıyla, farkına varmadığımızı bazı problemleri var. Birkaçını saymak gerekirse: 1- Çok enerji tüketiyorlar. 2- Ömürleri kısa oluyor. 3- Sağlam olmuyorlar. 4-Hızlı açılıp kapanamıyorlar.
    </p>
    <p class="MsoNormal">
     Evlerimizde kullanmaya alışık olduğumuz lambalar, elektrik faturalarımızın kabarmasının en önemli sebeplerinden. Yaz aylarında daha az kullanılsalar da kış aylarında günde ortalama 6 saat açık kalıyorlar. Evinizin birkaç odasının aynı anda aydınlatılması gerektiği durumlarda enerji sarfiyatı da artıyor.
    </p>
    <p class="MsoNormal">
     Lambaların çalışma mantığı, elektriği ısıya çevirerek aydınlatmak şeklinde olduğu için çok sık ısınıp soğuyan metaller deforme oluyor ve kullanım ömürleri kısalıyor. Bu da sıklıkla lamba değiştirmemize neden oluyor.
    </p>
    <p class="MsoNormal">
     Isı ile ışık üretimi yapan ampullerde aydınlatmanın hızlı olması için çabuk ısınan ince ve sık sarılmış teller kullanılır. Tellerin ince olması hafif bir sarsıntıda bile kopmasına ve ampulün çöpe gitmesine neden olabilir.
    </p>
    <p class="MsoNormal">
     Aydınlatmanın başladığı ampulün yanma anı aslında ampulden olması gereken aydınlatmayı aldığınız an değildir. Bu işlem ampulün yapısına göre birkaç saniye ile birkaç dakika arasında olabilir. Çünkü tam aydınlatma için yeterli sıcaklığa ulaşılması gerekir. Yani hem fazla elektrik sarf eder hem de istediğiniz aydınlatmayı alamazsınız.
    </p>
    <p class="MsoNormal">
     Bu anlattığımız dezavantajların ardından hem az enerji harcayıp hem ömrü uzun olan hem sağlam olup hem de hızlı açılıp kapanan basit ama etkili LED (Light Emitting Diode) sisteminden bahsetmek istiyorum. 1927’de Rus bir bilim adamı tarafından icat edilen LED’ler 1960’larda ancak pratik olarak kullanılmaya başladı. 2000’lerin başına kadar da biz LED’lerin çok farkında değildik. Önce trafik ışıklarında; sonra araba farlarında, sonra da televizyonlarda adını duymaya başladık. Şimdilerde ise ampullerin yerini alabileceklerini bize gösterdiler.
    </p>
    <p class="MsoNormal">
     Küçük bir LED ampul, elektriği, klasik ampullere oranla yüzde 80, tasarruflu ampullere oranla yüzde 50 daha az harcamanızı sağlıyor. Daha berrak, kesintisiz ve uzun ömürlü bir aydınlatma kaynağı arayanlar için güzel bir alternatif olabilecek LED ampullerde ısınma gibi de bir problem yok. Aydınlatma için ısıtılması gereken bir teli olmayan LED ampuller için ortalama 40 bin saat çalışma ömrü öngörülüyor. Bu da 24 saat açık kalarak yaklaşık 5 yıl çalışabileceği anlamına geliyor.
    </p>
    <span>
     Henüz üretici ve satıcısı az. Ancak yakın gelecekte LED ampulleri evlerimizde tercih etmeye başlayacağız. LED devrimi de hayatımızdaki yerini sağlamlaştırmaya devam edecek.
    </span>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7FA0BEE1F0FFC8DD5641809AFA488301?newsId=27589), [web.archive.org (arşiv bağlantısı)](http://web.archive.org/web/20130106080430/http://www.aksiyon.com.tr:80/aksiyon/newsDetail_getNewsById.action;jsessionid=7FA0BEE1F0FFC8DD5641809AFA488301?newsId=27589)
