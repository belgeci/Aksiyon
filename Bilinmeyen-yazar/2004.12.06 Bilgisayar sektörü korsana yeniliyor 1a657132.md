# Bilgisayar sektörü korsana yeniliyor

*Bilinmeyen-yazar 2004.12.06*

<div>
 <p>
  <font>
   Bilgisayar sektörü, uzun yıllardır bekledikleri patlama için 17 Aralık tarihine kilitlenmiş durumda. AB’den alınacak bir müzakere tarihi Türk yatırımcısını hareketlendirdiği kadar yabancıları da Türkiye’ye yöneltecek ve bilgisayar sektörü için hayati önem taşıyan krediler olumlu havanın etkisiyle sonuna kadar açılacak.
   <br/>
   <br/>
   Bilgisayar sektörü AB rüzgarıyla 2005’i altın yıl kabul etmeye hazırlanırken karşılarında önemli bir problem olduğunu da unutmuyor. Sektöre yatırım yapanların en büyük problemi merdiven altı üretim denilen markasız bilgisayarlar. Türkiye’de geçen yıl 400 bin markalı bilgisayar satılırken; markasız satılan bilgisayar ise tam 600 bin adet. Sektörün yüzde 60’ının korsan satıcıların eline geçmesi yabancıları tedirgin ettiği gibi yerli yatırımcıları da ekonomik darboğaza itiyor.
   <br>
    <br>
     Ancak, markalaşmaya önem verenler de yok değil. Bunlardan biri Sharex. Türk bilgisayarlarının markalaşması için çalışan Sharex, şimdiden tüm Türkiye’de satış ve servis ağını tamamladı . Bilgisayar sektöründeki yerli markaların azlığına ve korsan üretimlerin ciddi tehdit olmasına aldırış etmeden büyük bir yatırımla sektöre giren Sharex, markalı bir bilgisayarın çok da pahalı olmadığını ispatlamak istiyor. Firmanın koordinatörü Hafız Yangın, markalı bir bilgisayarla OEM denilen markasız bilgisayarlar arasındaki farkı şöyle açıklıyor: “Bilgisayarlarda kullanılan malzemeler hemen hemen aynıdır. En kaliteli markayla en vasat marka arasında parça kalitesinde çok büyük fark yoktur. Fark, bilgisayar parçaları arasıdaki uyumdadır. İşte burada da markalı bilgisayarlar öne çıkıyor. Belki korsana göre biraz daha pahalı olmasına rağmen markalı bilgisayar sattığı ürünün garantisini verir ve büyük yatırımlarla servis ağını genişletir. Parçaları birleştirerek oluşturulan bilgisayarlar ise çok büyük risktir. Bin dolar verip bilgisayar alan kişi 200 dolarlık ucuzluk için bin dolarını riske atıyor.”
     <br>
      <br>
       Kayıt dışı bilgisayar üretimi daha çok PC’lerde oluyor. Notebook üretimini zorlu merdiven altı üreticileri PC’ye zorluyor. Bu yüzden de markalı bilgisayarlar üretimlerini notebooklara kaydırmış durumdalar. 2004’te satılan 200 bin notebook’un sayısının 2005’te en az 300 bin olması bekleniyor.
       <br>
        <br>
         Sharex Bilgisayarları Koordinatörü Hafız Yangın, Türk bilgisayar sektörünün ilginç özellikler taşıdığına dikkat çekerek, “Hiç ihtiyacı yok iken son model bilgisayar alanları ben anlayamıyorum ve bu yüksek model bilgisayarların üstüne dantel asılarak eşya muamelesine tabi tutulması da ayrı bir gariplik. Yine 400 bin PC’nin satıldığı Türkiye’de 2 milyon mouse satılıyor. Yani bilgisayarı bilgi özelliğinden çok aksesuar olarak görmek isteyenler var. Maalesef  Türkiye’deki bilgisayar üretimi montaj özelliğine sahip. Korsan üretim durmadıkça da bilgisayarın tek parçasını üretemeyen bir ülke olmaya devam ederiz.” diyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1988 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=18867), [web.archive.org (arşiv bağlantısı)](http://web.archive.org/web/20051220170320/http://aksiyon.com.tr:80/yazdir.php?id=18867)
