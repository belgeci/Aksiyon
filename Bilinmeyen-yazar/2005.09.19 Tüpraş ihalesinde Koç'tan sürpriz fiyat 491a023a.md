# Tüpraş ihalesinde Koç’tan sürpriz fiyat

*Bilinmeyen-yazar 2005.09.19*

<div bgcolor="#FFFEF6">
 <font>
  <img border="0" height="1" src="/web/20051217061646im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051217061646im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  TÜPRAŞ ihalesini, 4,14 milyar dolar fiyat veren Koç Holding, Aygaz, Opet ve Shell’den oluşan Ortak Girişim Grubu kazandı. Gruptaki ağırlığın yüzde 90’ı Koç’a ait. Indian Oil-Çalık Enerji Ortak Girişim Grubu ise 4 milyar 120 milyon dolarda yarışı bıraktı.
 </font>
 <p>
  <font class="content">
   9 yatırımcının katıldığı ihalede satış rakamının, iptal edilen önceki ihale bedelinin çok üstünde gerçekleşmesi dikkatleri çekti. Evvelki ihalede Türkiye’nin 500 büyük şirketi sıralamasında birinci olan TÜPRAŞ’ın yüzde 65’ine 1 milyar 320 milyon dolar verilmişti. Koç Holding Enerji Grubu Başkanı Erol Memioğlu, ihale sonrasında yaptığı açıklamada, TÜPRAŞ’ı Akdeniz’in en büyük rafinerisi hâline getirmeyi amaçladıklarını söyledi. Holdingin İcra Kurulu Başkanı Bülend Özaydınlı, TÜPRAŞ’ı aslında yüksek bir fiyata almadıklarını ve ‘Koç alırken kazanır, ucuza alır’ kanaatinin aksine davranmadıklarını kaydetti.
   <br>
    <br>
     TÜPRAŞ ihalesindeki sürpriz rakamın heyecanı yaşanırken, ihalenin iddialı katılımcılarından Ordu Yardımlaşma Kurumu’nun (OYAK) genel müdürü Coşkun Ulusoy’un, “Sabancı’nın 4, Koç’un 2 dönüm tarlası var. Biz 1 dönüm tarlayla kârlılıkta ikisini de geride bırakıyoruz” şeklindeki sözleri ortamın bir parça gerilmesine yol açtı. Koç Grubu’ndan cevap gecikmedi. Holding adına konuşan Bülend Özaydınlı elmalarla armutların birbirine karıştırıldığını ifade ederek, “Tamamen farklı muhasebe standartlarına dayanarak, farklı kanuni statüde olan ve farklı biçimde vergilendirilen kurumları karşılaştırabilmek için önce tüm verilerin şeffaflaştırılarak aynı tabana getirilmesi gerekir” dedi.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22539&yorum_id=1), [web.archive.org (arşiv bağlantısı)](http://web.archive.org/web/20051217061646/http://www.aksiyon.com.tr:80/detay.php?id=22539&yorum_id=1)
