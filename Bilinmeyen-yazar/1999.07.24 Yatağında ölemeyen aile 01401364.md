# Yatağında ölemeyen aile

*Bilinmeyen-yazar 1999.07.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yatağında ölenin olmadığı aile" Kennedyler, bir fertlerini daha kaybettiler.
  </font>
 </div>
 <div id="newsText">
  <font class="detail-text">
   1963'te bir suikastte öldürülen ABD Başkanı J.F. Kennedy'nin aynı adı taşıyan oğlu JFK Junior bir uçak kazasında öldü. Kuzeninin düğününe gitmek üzere karısı Carolyn Bessette ve baldızı ile birlikte ABD'nin kuzeydoğusundaki Martha's Vineyard adasına doğru  yola çıkan JFK Junior'ın kullandığı tek motorlu Piper Saratoga tipi uçak Atlantik üzerinde kayboldu. Aramaların altıncı gününde enkaza ve cesetlere ulaşıldı. "Filim gibi bir aile" olan Kennedyler her zaman uyuşturucudan cinayetlere kadar birçok skandalın ortasında olageldi. Aile fertlerinin çoğu kaza, suikast ve anlaşılamayan sebeplerle öldü. Uğursuzlukların Kennedyleri sarmaya başladığına dair ilk bilgi, 1941'de büyükdede Joseph Kennedy'nin kızının ilginç bir şekilde beyninde hasar oluşup zihinsel bozukluk göstermesi. Ardından aynı Kennedy'nin (29), karısı Rose ve büyük oğlunun içinde bulunduğu uçak 1944'te düşürülür, hepsi ölür. 1948'de JosephRose Kennedy çiftinin kızları Kathleen(28) yine bir uçak kazasında hayatını kaybeder. 1963'te ABD'nin 35. başkanı J. F. Kennedy(46) Dallas'ta suikaste kurban gider. 1968'de Başkan Kennedy'nin küçük kardeşi Robert F. Kennedy, Los Angeles'de vurularak öldürülür. Başkan'ın bir başka kardeşi Senatör Edward M. Kennedy, 1969'da Massachusets'te Chappaquiddick Island üzerindeki bir köprüden arabasıyla uçar, batık araçta yardımcısının cesedi bulunur.  1984'te David Kennedy(28), bir otel odasında aşırı uyuşturucudan ölmüş bulunur. 1997'de Michael Kennedy(39) Colorado Aspen'de kayak yaparken ağaca çarparak ölür. Aralarda ailede yaşanan ucube doğumları, uyuşturucu bağımlılıklarını, tecavüz ve gayrimeşru ilişkileri saymıyoruz.
   <br/>
   <br/>
   JFK Junior, Kennedy ailesinin en ahlaklı ve düzgün yaşayan ferdi olarak kabul ediliyor, Amerikalılarca çok seviliyordu. Hatta gelecekte yüksek makamlara çıkmak üzere siyasete hazırlandığı söyleniyordu. Karısı Carolyn'le balayılarını 1996'da Türkiye'de geçirmişlerdi.
   <br/>
   <br/>
   Bu arada ailenin başındaki uğursuzluğun sebepleriyle ilgili çeşitli iddialar ileri sürülüyor. Uçağın düştüğü Martha's Vineyard adasında bulunan ve kızılderililerce kutsal sayılan bir hektarlık bir alan, JFK Junior'un annesi Jackueline tarafından 1991'de büyük baskılarla kızılderililerin elinden alınmış; Amerikalılar kazayı kızılderililerin bedduası/laneti olarak yorumluyor. Ailenin başındaki uğursuzluğun sebebini "içki"ye bağlayanlar da var. İddiaya bakılırsa uğursuzluk, ABD'de 1920'li yıllarda alkollü içkilerin yasaklanmasından sonra büyükbabanın alkollü içki üretimine  girmesi  ve bu yolla  kazandığı büyük serveti de siyasette nüfuz sahibi olmak için harcamaya başlamasıyla ortaya çıkmış. İlginçtir, Kennedy ailesinde eceli kaza, suikast gibi yollarla gelmiş kişilerin hemen hepsi siyasetle ilgili. Galiba doğruya en yakın değerlendirmeyi bir İsrailli bilimadamı yapıyor: "Ailede lanet falan yok. Onlar 'risk geni' taşıyor. Riskli olduğunu bile bile bir işe girmekten çekinmiyorlar."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4709-11-yataginda-olemeyen-aile.html), [web.archive.org (arşiv bağlantısı)](http://web.archive.org/web/20130106091555/http://www.aksiyon.com.tr:80/aksiyon/haber-4709-11-yataginda-olemeyen-aile.html)
