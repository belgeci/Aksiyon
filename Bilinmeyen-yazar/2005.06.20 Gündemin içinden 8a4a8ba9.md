# Gündemin içinden

*Bilinmeyen-yazar 2005.06.20*

<div>
 <p>
  <font>
   - Tekel’in 140 milyon dolara malolan ikiz kuleleri için ihaleye geçen yılkinde olduğu gibi yine sadece TOBB teklif götürdü. Yasaya göre ihaleye en az iki teklif götürülmesi gerekiyor. Bu arada TOBB’un 70 milyon dolarlık teklifi az bulunuyor. Kuleleri TOBB’un almasından yana olan Başbakan Recep Tayyip Erdoğan, rakamın en az 100 milyon dolara çıkarılmasını istiyor.
   <br/>
   <br/>
   - Şampiyon haltercimiz Halil Mutlu’nun A’dan sonra B numunesinde de doping belirlendi. Uluslararası Halter Federasyonu (IWF), büyük bir ihtimalle Mutlu’ya 2 yıl müsabakalardan men cezası verecek ve son Avrupa şampiyonasında kazandığı unvan ile 3 altın madalyayı geri alacak. Mutlu, kesinlikle bilerek doping maddesi kullanmadığını ifade ediyor.
   <br>
    <br>
     - Rusya Federasyonu Başkanı Vladimir Putin, Başbakan Recep Tayyip Erdoğan’ın bizzat kendisini araması üzerine, Türkiye’den sebze ve meyve alımı konusundaki krizin çözülmesi için ilgililere gerekli talimatı verdiğini açıkladı.
     <br>
      <br>
       - 320 trilyon lira eski alacağı bulunan Yurtkur, öğrenim ve harç kredisi borcunu ödemeyenleri icraya vermeye devam ediyor. Genel Müdür Hasan Albayrak, borcunu ödemediği halde icraya verilmeyen hiç kimse kalmayacağını duyurdu.
       <br>
        <br>
         - AK Parti Genel Başkan Yardımcısı Nihat Ergün, başörtülü bir grubun Çankaya Köşkü’ne Kuran-ı Kerim götürmesini provokasyon olarak değerlendirerek, “Bir yanlışı başka bir yanlışla düzeltmeye çalışmak doğru değildir.” dedi.
         <br/>
         <br/>
         - Zaman Gazetesi’nin organize ettiği 4’üncü Geleneksel Şöhretler Turnuvası’nı, finalde Galatasaray’ı 3-2 yenen Trabzonspor kazandı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 930 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22013), [web.archive.org (arşiv bağlantısı)](http://web.archive.org/web/20070626193237/http://www.aksiyon.com.tr:80/yazdir.php?id=22013)
