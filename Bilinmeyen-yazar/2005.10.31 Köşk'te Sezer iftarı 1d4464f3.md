# Köşk'te Sezer iftarı

*Bilinmeyen-yazar 2005.10.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      864 rakımlı Çankaya Köşkü, merhum Cumhurbaşkanı Turgut Özal ile başlayan, 9. Cumhurbaşkanı Süleyman Demirel döneminde süren geleneksel iftarlarda toplumun her kesiminden insanı ağırladı. Cumhurbaşkanı Ahmet Necdet Sezer, bu geleneği kaldırdı. Sezer, göreve geldiği günden beri her ramazan aynı eleştirilere muhatap kalıyor: ‘Neden iftar vermiyorsun?’
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070406020922im_/http://www.aksiyon.com.tr/resim/569/12.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Köşk’ün iftar vermemesi, kimilerinin gücüne gidiyor, kimilerini memnun ediyor. Kimileri ise ABD Başkanı George W. Bush ile Avusturya Cumhurbaşkanı Heinz Fischer’in bile ülkelerindeki Müslümanlara verdiği iftarlara atıf yaparak Çankaya’ya benzerini yapması çağrısında bulunuyor.
   <br>
    <br>
     3 Ekim’den sonra Avrupa Parlamentosu (AP) ile Avrupa Birliği’nin de gündemine giren iftar programları bu ramazan dillerden düşmedi. Olie Rehn’in Kayseri gezisinde katıldığı iftar kadar, Avrupalı siyasi rakipleri buluşturan AP iftarı da ‘tekrarı yapılması dilekleri ve hayırla’ yâd edildi.
     <br/>
     <br/>
     Geçen hafta Pazartesi günü yapılan altı saatlik Milli Güvenlik Kurulu (MGK) toplantısında devletin zirvesi ilk kez Çankaya Köşkü’nde iftarda buluştu. Başbakan Recep Tayyip Erdoğan’ın ‘Genelkurmay Başkanı Hilmi Özkök de oruçluydu.’ sözleri dikkatleri zirvedeki iftara çekti. Toplantıya verilen bir saatlik arada kurulan iftar sofrası, bir hayli konuşuldu.
     <br/>
     <br/>
     Aslında, bu Köşk’te verilen ilk iftar değildi. Cumhurbaşkanı Sezer, MGK toplantısından bir süre önce Çankaya’da bir iftar vermişti. Cumhurbaşkanlığı Muhafız Alayı için verilen iftara, Köşk’te askerlik yapan erler ile sivil ve askeri memurlar katıldı. Sessiz sedasız gerçekleştirilen iftara Cumhurbaşkanlığı Genel Sekreteri Kemal Nehruzoğlu da katıldı. Diğer bir bilgi de, ‘bu iftarın önceki yıllarda da gerçekleştirildiği’ yönünde.
     <br/>
     <br/>
     Köşk’teki ilk iftar tartışmaları dönemin başbakanı Abdullah Gül’ün 3 Kasım seçimlerinden hemen sonra AK Parti hükümetinin kabinesini sunmak için Köşk’e çıktığı dönemde yaşanmıştı. Kabinedeki isim değişiklikleri nedeniyle bakanların belirlenmesinin gecikmesi üzerine Sezer, Gül için iftar hazırlığı yapılması talimatı vermiş, ancak Başbakan Gül teşekkür ederek orucunu hurma ve suyla açmıştı.
     <br/>
     <br/>
     Ancak anlaşılan o ki Sezer, duyurmak istemese de Köşk’te iftar veriyor ve bu iftarlara katılıyor. Ancak, nedense bunu gizli tutuyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22770), [web.archive.org (arşiv bağlantısı)](http://web.archive.org/web/20070406020922/http://www.aksiyon.com.tr:80/detay.php?id=22770)
