# Türk tipi tohum, Türk tipi lezzet!

*Bilinmeyen-yazar Bilinmeyen-tarih*

<div>
 <p>
  <font>
   Türkiye"nin bir tarım ülkesi olamadığının en büyük delili, kullandığı tohumun yüzde 90"ını ithal etmesi olsa gerek. 70 milyonluk bir ülkenin tarımsal tohum ihtiyacını Türk köylüsü değil, İsrail ve Hollanda köylüsü sağlıyor. Türkiye tarım sektörünün en önemli alt yapısı olan tohum için dışarıya bağımlı bir ülke konumunda.
   <br/>
   <br/>
   Bu tohumların içinde kanserojen madde olup olmadığını bile tam olarak bilemiyoruz. İthal edilen tohumlar ürün başına bire 25 verdiği için lezzet düşüklüğüne rağmen yerli üretime karşı haksız rekabet kazanıyor ve çiftçiler kilosu 22 milyar liraya satılan ilaçlara karşı bağımlı hale geliyor.
   <br>
    <br>
     Tarım Bakanlığı Türk çiftçisine "illallah" dedirten tohum çılgınlığına son vermek için geçtiğimiz hafta Antalya"da düğmeye bastı ve tohum ihtiyacımızın yüzde 20"sinin yerli kaynaklardan sağlanacağı projeye start verdi. Tarım Bakanı Sami Güçlü, Hibrit Sebze Çeşitlerinin Geliştirilmesi ve Tohumluk Üretim Projesiyle ekonomi kadar insan sağlığını da korumayı amaçlıyor. Güçlü"ye, nüfusunun yüzde 45"i tarım ile uğraşan bir ülkenin tohum üretmeyi niçin başaramadığını sorduğumuzda şu cevabı aldık: "Sebze tohumculuğuna talep var, üretim yok denecek kadar az. Düşünün ki Batı 50 yıldır tohum üretiyor, biz bu işin denemesini bile 1990"larda yapmışız. "Bir an önce kendi tohumumuzu üretmeliyiz" parolasıyla çalıştık ve kısa sürede mesafe aldık. Yolumuz uzun; ama tarım gibi stratejik bir sektörde dışarıya bağımlılık cinayet olur. Özel sektörün hibrit gibi tohumları yetiştirmesi adeta yasaklanmış. Üniversiteler ve Tarımsal Araştırma Enstitüleri de yeterli değil."
     <br>
      <br>
       Türkiye gen teknolojisinde çağı ıskaladı
       <br>
        <br>
         Türkiye 50"den fazla araştırma enstitüsüne, zengin gen kaynaklarına, nitelikli mühendislere, uygun iklim ve toprak yapısına sahip olmasına rağmen sebze tohumunu dışarıdan ithal ediyor. Cumhuriyetin ilk yıllarında başlayan ve arkası getirilemeyen tohumculuk çalışmaları 80"li yıllara kadar kamu eliyle yürüdü. Başta Yüksel Tohumculuk olmak üzere 5 firma kendi imkanlarıyla tohum üretiyor. İthal tohum rüzgarına karşı mücadele veren 5 firma her şeye rağmen yabancı lobileri yenmeye ve içindeki maddelerin açıklanabildiği Türk tohumlarını Türklere satmaya çalışıyor.
         <br/>
         <br/>
         (SELÇUK UYSAL)
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 969 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11553), [web.archive.org (arşiv bağlantısı)](http://web.archive.org/web/20050224172014/http://www.aksiyon.com.tr:80/yazdir.php?id=11553)
