# Hayatlarıyla ışık tuttular

*Bilinmeyen-yazar 2005.03.21*

<div>
 <p>
  <font>
   Said Nursi çok zor şartlar altında kaleme almıştı Risale-i Nurları. Ona gönül bağı ile bağlanmış talebeleri de zamanın kötü muamelelerine maruz kalmıştı.
   <br/>
   <br/>
   Ama hiçbir şey onları, daha iyi bir insanlık için yazılmış bu kitapların bugünlere ulaşması için yapılması gerekenlerden alıkoyamamıştı. Hatta, daha sonra bu kitapları okuyanlar, onun halkasını daha da genişletmişti. Bunlardan bir kısmı Said Nursi’nin bizzat yanında bulunanlardı. Zaten onlar bu işin olmazsa olmazlarıydı. Daha sonra bu halka, denize atılmış taşın yaydığı dalga gibi genişledi ve bugünlere geldi. Risale-i Nurlar’ın ilk yazıldığı dönemlerde işin içinde bulunanlar ve daha sonra bu halkaya ilk dahil olanlar, tabir caizse elini taşın altına sokanlardı. Çünkü onların çektiği sıkıntı, anlatılır gibi değildi.
   <br>
    <br>
     Nurlu Hayatlar, işte bu halkada yer alanların hayat hikayelerini anlatıyor. Zaman Kitap’tan çıkan ve Cemal A. Kalyoncu tarafından kaleme alınan portreler daha önce Aksiyon’da yayınlanmış belgesel tadında hayat hikayelerinden oluşuyor. Ancak, bu isimlerin bir araya getirilip, kitap halinde yayınlanması, zaten birbirleriyle ilintili ve iç içe geçmiş hayat hikayelerine ayrı bir anlam katıyor.
     <br>
      <br>
       Nurlu Hayatlar’ı benzerlerinden ayıran önemli farklardan biri, tek parti döneminin çok zor şartları altında verilen mücadelenin ardından iktidara gelen Demokrat Partili Adnan Menderes döneminde yaşananları, Said Nursi’nin Menderes’e beslediği duygular ve buna karşılık bulamaması gibi siyasi olaylara da değinmesi.
       <br>
        <br>
         Said Nursi’nin uzun zaman yanında bulunan Mustafa Sungur, Tillolu Said Özdemir, Erzurumlu Mehmet Kırkıncı Hoca, Diyanet İşleri Başkan Yardımcılarından Yaşar Tunagür, Türkiye ve dünyanın her tarafındaki hizmetleri ile bilinen rahmetli Hacı Kemal Erimez, Minyeli Abdullah romanının yazarı Hekimoğlu İsmail, Celal Afşar, Prof. Dr. Suat Yıldırım, Edremitli Arif Çağan, işadamı Ali Katırcıoğlu ve Gölcüklü İrfan Kopuz’un hayatlarının anlatıldığı Nurlu Hayatlar’da ilginç ayrıntılar yer alıyor.
         <br/>
         <br/>
         Mustafa Sungur’un anlattıklarından ortaya çıkıyor ki Said Nursi, Adnan Menderes’e çok dostluk göstermişti. Buna karşın Celal Bayar için iyi düşünmüyordu. Said Özdemir, Bediüzzaman’ın Menderes’e ulaştırdığı bir mektupta, 27 Mayıs 1960 İhtilali’ni işaret ettiğini anlatarak, Menderes’e bu felaketten iki büyük sadaka ile kurtulabileceği uyarısını yaptığını anlatıyordu. Mehmet Kırkıncı Hoca’nın din derslerinin zorunlu hale gelmesi ve ilgili hatıralarından anlaşılıyor ki askerler de din derslerinin zorunlu olmasından yanaydı. İhtilali yapanlardan Tahsin Şahinkaya Paşa, Kırkıncı Hoca’ya “Din derslerini koyduracağız, onlar koymazsa biz mecbur koyacağız.” demişti.
         <br/>
         <br/>
         Hekimoğlu İsmail’in yazdığı ve milyonlarca kişi tarafından okunan Minyeli Abdullah romanının hikayesi de yürekleri burkacak cinstendi: “1967’lerde Ümraniye’nin çöplüğüne gittim (ağlıyor). Arkaları boş kâğıtları topladım. Geldim eve, hanımın ve çocuğun, hiç kimsenin haberi yok. Gizli yazıyorum. O devirde öyle. Bekliyorum ki hanım yatsın da ben yazayım. Minyeli Abdullah’ı öyle yazdım.”
         <br/>
         <br/>
         Nurlu Hayatlar’da tarihe not düşülen daha çok detay var.
         <br/>
         <br/>
         Nurlu Hayatlar, Cemal A. Kalyoncu, Zaman Kitap, 212 sayfa,
         <br/>
         0 212 639 34 50
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1524 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20362), [web.archive.org (arşiv bağlantısı)](http://web.archive.org/web/20051201002135/http://www.aksiyon.com.tr:80/yazdir.php?id=20362)
