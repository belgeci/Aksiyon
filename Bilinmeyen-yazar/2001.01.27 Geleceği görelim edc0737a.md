# Geleceği görelim

*Bilinmeyen-yazar 2001.01.27*

<div>
 <p class="spot">
  "Türkiye'de aradığınız bir yayın organı var mı" diye sorarsanız, size hayır derim. Maalesef, liberalleşme ve bilgi çağı unutuluyor; dinozor politikacılar, ucuz sanatçılar, uyuşturucu spor faaliyetleri gündemi belirliyor
 </p>
 <p class="metin">
 </p>
 <p class="metin">
  Sorunların temeli
 </p>
 <p class="metin">
  eğitim sistemimizde
 </p>
 <p class="metin">
  Liselerle alâkalı haber dosyanızı tebrik ederim. Herkesin konuştuğu fakat kimsenin gündeme getirmek istemediği bir konuyu somut örneklerle gündeme taşımanız bence büyük bir habercilik. Başımızı ellerimizin arasına alıp tekrar düşünmemiz gerekir. Tabii düşünmeyi unutmamışsak. Düşününce göreceğiz ki ülkemizdeki mevcut problemlerin temelinde bu sorun yatmaktadır: Eğitim sistemimizin bozukluğu. Herkes bu meseleyi kendi çapında değerlendirmeli ve üzerine düşeni yerine getirmelidir. Aile, çocuğuyla yeterince ilgilenmeli ve takibini yapmalı, okul bu mevzuda idari olarak kararlar alıp uygulamalı; devlet de en kısa zamanda eğitim meselesini gerekli mercilerde ele alıp, eğitim sistemini düzeltmenin yollarını bulmaya çalışmalıdır. Aksi takdirde gelecekte tahmin dahi edemeyeceğimiz, etmek istemeyeceğimiz sıkıntılarla karşı karşıya kalabiliriz. Şunu hiçbir zaman unutmamalıyız ki en büyük yatırım insana yapılan yatırımdır.
 </p>
 <p class="metin">
  Hayati Özcan / IĞDIR
 </p>
 <p class="metin">
 </p>
 <p class="metin">
  sorgulamıyorsunuz
 </p>
 <p class="metin">
  Dünya; değişim, liberalleşme ve demokrasi dese de sizlerin bu kavramlardan yeteri kadar haberiniz yok galiba. Haberlerinizde mevcut statükoyu sorgulayan ve hesap soran bir üslup yok! Toplum mühendislerinin pompaladığı üçbeş isim ya da olayın etrafında dolaşarak biz okuyucuların ufkunu genişletmeniz çok zor. Aksiyon'u okuduktan sonra birşeyler öğrenmek isterim; ya da bilmediğim konulardan haber almak... Sizin derginizde böyle bir fark görmek istiyorum. "Türkiye'de aradığınız bir yayın organı var mı" diye sorarsanız, size hayır derim. Maalesef, liberalleşme ve bilgi çağı unutuluyor; dinozor politikacılar, ucuz sanatçılar, uyuşturucu spor faaliyetler gündemi belirliyor. Lütfen bugünkü ucuzlukları değil de geleceği görelim!
 </p>
 <p class="metin">
  Saffet Değer / İSTANBUL
 </p>
 <p class="metin">
 </p>
 <p class="arabaslik">
  Manevi eğitim eksik olunca
 </p>
 <p class="metin">
  Liselerdeki olaylar aslında yeni değil. Ben liseden 1997 yılında mezun oldum. O zamandan önce de liselerdeki durum çok kötüydü, demek ki hiç birşey değişmemiş. Bu çok acı ama bir o kadar da gerçek. Her türlü eğitimin verildiği özel okullarda bile her türlü kötülük var. İçki içenden tutun da, eroin kullanana, fuhuş batağına düşenlere her türlü pisliğe batan öğrenci mevcut. Peki neden kaynaklanıyor bütün bunlar? Hadi normal okullarda eğitim yetersiz bu yüzden de kolayca kötü yola gidiyor gençler. Peki ya özel hocalarla eğitim verilen özel liselerde, kolejlerde okuyan gençler neden aynı batağa düşmekten kurtulamıyor. Demek ki sebep eğitimin yetersizliği değil.
 </p>
 <p class="metin">
  Aslında bu durumun nedenleri çok ama en önemlisi, gerekli olan, ihtiyaç duyulan eğitimin verilmemesi. Gerekli eğitim diyorum çünkü öğrencilere ihtiyaçları esas değerler öğretilmiyor. Bunlar din, vatan, millet ve bayrak sevgisidir. Bu değerlerden en önemlisi yüce dinimiz İslam ve kitabımız Kur'an'dır. Din eğitimi almamış insanlarda Allah korkusu olmaz. O kişilerden de her türlü kötülük beklenir. Ahlaki eğitimin yeteri kadar verilmediği ilköğretim okullarından çok fazla şey beklemek de mümkün değil. Liselerde doğru dürüst din dersi yok, ama nedense çok önem verilen cinsel eğitim dersi var. Din ve ahlak bilgisinin nasıl öğretildiği malum ama bazıları için bu bile yobazlık anlamına geliyor. Rahime Sezgin ve Haşim Söylemez'i kutlamak istiyorum.
 </p>
 <p class="metin">
  Gökhan Demirdüzen
 </p>
 <br/>
 <center>
  <a class="anaorta" href="http://web.archive.org/web/20020501065958/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/321/okurhatti/1.htm), [web.archive.org (arşiv bağlantısı)](http://web.archive.org/web/20020501065958/http://www.aksiyon.com.tr:80/2001/321/okurhatti/1.htm)
