# Bu yaz erkekler için “renkli” geçecek

*Bilinmeyen-yazar 2005.03.14*

<div>
 <p>
  <font>
   Değişim süreklilik arz eden bir olgu... Bazen yıllarca bizimle özdeşleşen giyim tarzının yerini tam zıddı alabiliyor. Sadece koyu renkler giyinip başka renklere “açık” olmayanların renkli takımlarla karşımıza çıktığı olmuştur. Erkek giyiminin markası Sarar’ın 2005 İlkbahar-Yaz koleksiyonunda radikal değişiklikler var.
   <br/>
   <br/>
   Cıvıl cıvıl renkler, daha çok bayanların kıyafetlerinde karşılaştığımız “Bon-Bon” şekeri tonlar, bu sezon erkek kıyafetlerinde sıklıkla görülecek. Yenilikçi havayı estirecek olan Interview 2005 İlkbahar-Yaz koleksiyonu 3 ana temel üzerine kurulu: “City”, “Country” ve “Beach”. Üç temanın en önemli ortak noktası ise tamamen doğal elyaflardan yapılmış kumaşların ve doğal ipliklerin kullanılmış olması. Bu sezon kotonlar, ketenler ve ince bükümlü yünlüler, Interview koleksiyonunda, doğanın çok renkli dünyasıyla buluşuyor.
   <br>
    <br>
     İlk grup olan ‘Country’de, 1960’lı yıllarda yaşayanların aşina olduğu kesimler ve renkler var. Bu kategorinin ürünleri, 60’ların dar silueti, toprak tonları etrafında gezinen renkteki doğal kumaşlardan kesilmiş. Geniş bir renk skalası içinde yer alan tonlarla, daha rahat kesimli olan pantolonlar, ceketler ve gömlekler farklı tekniklerle yıkanmış ve yıpratılmış. Bu ürünlerin yanında, ana ürün grubunu tamamlayan yan ürünler de eskilerden esintilerle dolu. Renkli baskılı tişörtler ve eski rugby formalarından esinlenerek yapılan tüm ürünler de yıkama ve eskitmeden nasibini almış.
     <br>
      <br>
       Giyimde özellikle rahatına düşkün olanlar için en iyi grup “Beach”. Çünkü bu grubu ancak bu kelime tarif edebilir. Özellikle sıcak havalarda kullanılmak üzere hazırlanan bu grupta ince cotton ve keten kumaşlar var. Yazın havasına uygun olarak pantolonlarda, ceketlerde ve gömleklerde özel işlemeler kullanılmış. Ürünler bu işlemelerle boyanıyor, yıkanıyor, yıpratılıyor ve özel bir tuşe ile yumuşatılıyor. Renklerde bir kısıtlama yok. Fakat ağırlıklı olarak pembe ve mavinin tonları öne çıkarılıyor. Tüm bu ürün gruplarının tamamlayıcısı olan aksesuarlar da bu çok renkli yazdan etkileniyor.
       <br>
        <br>
         Ayakkabıda yaza damgasını vuracak bir başka aksesuar ise yumuşak makosenlerin çeşitliliği. Renkli sandaletler, yazın sıcak günlerinde koleksiyonu tamamlıyor. Sandaletlerin yanında, kemerlerde de renklilik kendini gösteriyor. Bunun yanı sıra örülerek yapılan ürünler daha önde duruyor.
         <br/>
         <br/>
         “City temasının ana siluetini, 60’lı yılların vücuda daha yakın kesilmiş kupları oluşturuyor. Paçalar darlaşıyor, ceket yakaları ufalıyor, buna bağlı olarak kullanılan kravatlar darlaşıyor. Darlaşan siluete paralel olarak kumaşlarda lycra’nın esnekliğinden yararlanılıyor. Bu grubun renkleri sınırlı sayıda tutulmuş. Beyaz, siyah, lacivert ve mavi tonları grubun ana renklerini oluşturuyor. Bu sert renkleri hareketlendirirken pembeler, yeşiller, oranjlar, fuşyalar ve kırmızı renkli gömleklerden ve tişörtlerden yararlanılıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 982 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=20288), [web.archive.org (arşiv bağlantısı)](http://web.archive.org/web/20050923180854/http://aksiyon.com.tr:80/yazdir.php?id=20288)
