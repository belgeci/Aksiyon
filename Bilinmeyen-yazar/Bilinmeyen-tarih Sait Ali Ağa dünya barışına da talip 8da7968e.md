# Sait Ali Ağa dünya barışına da talip

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20030904091300im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030904091300im_/http://www.aksiyon.com.tr/resim/452/18.jpg" vspace="5"/>
  </p>
 </font>
 <font class="content">
  150 yıllık kan davasına son vererek, Papa, Hahambaşı ve Atatürkçü Düşünce Derneğinden barış ödülü alan Heylani Kebir Aşireti lideri Sait Ali Bayrak’ın şimdiki hedefi Nobel Barış ödülü. Sait Ali Bayrak, kökenleri bin yıl öncesine dayanan ve 35 bin nüfusa sahip Heylani Kebir aşiretinin lideri. Genç bir lider.
 </font>
 <p>
  <font class="content">
   Haşimi sülâlesinden, Hazreti Abbas’ın soyundan geliyor. Ama onu Türkiye, hatta dünya çapında üne kavuşturan sebep farklı. Gaydimen aşiretiyle aralarında 150 yıl önce bir yayla meselesi yüzünden başlayan, şimdiye kadar 300’e yakın cana mal olan kan davasının sona ermesinde gösterdiği çaba Sait Ali Bayrak’ın yurtiçi ve dışından peşpeşe ödüller almasını sağlamış.
   <br/>
   <br/>
   Sait Ali Ağa’ya, kan davasında barış ayağının ilk adımını attığı için Papa 2. Jean Paul ve Atatürkçü Düşünce Derneğinin ardından şimdi de Dünya Musevileri lideri Hahambaşı Rav Bakshi Doron tarafından barış ödülü verildi. Hahambaşı’nın verdiği Altın Barış Madalyasını İsrail Büyükelçisi David Sultan’ın elinden alan Sait Ali Bayrak, “Hedefimde Nobel Barış Ödülü var. 3 dinin önemli insanlarından barış ödülüne layık görülmem gerek benim adıma, gerekse aşiretim adına onur verici bir olaydır. Dışişleri Bakanlığına müracaatımı yaptım, kabul edildiği taktirde Nobel Barış Ödülü için aday olabileceğim” diyor. Bayrak’ın müracaatı kabul edildiği taktirde Türkiye tarihinde ilk defa bir kişi Nobel Barış Ödülüne aday gösterilmiş olacak.
   <br/>
   <br/>
   Barışı kabullendirmek kolay olmadı
   <br/>
   <br/>
   Her şey, bu devirde kan davasının yerinin olmadığını düşünen Sait Ali Bayrak’ın, 2 yıl önce Gaydimen Aşireti lideri Hanefi Erdoğan’ın kapısını çalmasıyla başladı. Onların da olumlu yaklaşımı sonucu iki aşiret arasında barış sağlandı. Kan davasının verdiği kin nedeniyle sayısız insanı kabetmenin acısını yaşadığını söyleyen Sait Ali Ağa, “2 yıl önce kaymakam ve valinin huzurunda bir protokol imzalayarak adım attık. İlk zamanlar aşiretimin ileri gelenleri tarafından eleştiri aldım. Zaman zaman ailemden birinci dereceden yakınım olan insanlar bana kızdı. Ancak ben kin ve nefretle bir yere varılayamacağını ısrarla kendilerine anlattım. Barıştan, dünyada insanlarla dost ve kardeş bir şekilde yaşamanın varlığından sözettim ve hasımlarımla barış için herşeyi göze aldım. Allah’ın da yardımıyla içimde kin ve nefret adına birşeyi taşımadım. 35 bin nüfuslu aşiretimin sürekli endişe içerisinde düşman tarafından kollanacağı düşüncesini taşımasını kabullenemezdim. Gönlüm rahat ve huzurlu. Ülkem, memleketim, aşiretim adına şimdi de Hahambaşı’ndan üçüncü barış ödülünü almanın gururunu yaşıyorum” diyor.
   <br/>
   <br/>
   Sait Ali Bayrak, Gaydimen Aşireti lideri Hanefi Erdoğan’ın kişilik olarak bu barışta katkısının çok olduğuna işaret ederken, mütevazı kişiliği nedeniyle kendisini bir baba olarak gördüğünü belirtmeden geçemiyor. Bu barışın aynı zamanda sadece kendi hayatında değil, aşirete mensup birçok kişinin hayatında da değişikliğe neden olduğunu dile getiren Bayrak, şunları söylüyor: “Ben artık dünya barışı için çalışıyorum. Kökümüz Haşimi sülalesinden geliyor. 18 kuşak öncesindeki dedem Şeyh Abdullah, o zamanlarda Bağdat’ın Eğil kentinde yerleşik düzene geçtikten bir zaman sonra Diyarbakır’a yaklaşık 5 kilometre uzaklıkta bulunan Eğil ilçesine geliyor. Dünyada iki tane Eğil varsa bu da dedem Şeyh Abdullah’ın buralara verdiği isimlerden geliyor. Dünyada 3 önemli dinin mensuplarından barış ödülü aldım. 3 önemli din barışta buluştularsa insanlar neden buluşmasınlar?”
   <br/>
   <br/>
   Aşiret değil geniş aile
   <br/>
   <br/>
   7 kardeşin ortancası olan ve aşiretin ileri gelenleri tarafından liderliğe layık görülen Sait Ali Bayrak, iki aşiret arasında bir yayla meselesi yüzünden başlayan kan davasını feodal zihniyetin uzantısı olarak değerlendiriyor. Aşiret kavramını hiçbir zaman benimsemediğini, bunun bir feodal zihniyet olduğunu belirten Bayrak, ağalık ve aşiret sistemi yerine geniş aile kavramının dile getirilmesini istiyor.
   <br/>
   <br/>
   150 yıllık kan davasında mutlu sona ulaşılmasında büyük katkıları olan Bayrak, aynı zamanda Belçika krallığı tarafından da bir takdirname gönderilerek, dünya barışı adına attığı adımlardan ötürü tebrik edildi. Sait Ali Bayrak, Altın Barış Madalyası ödülünü İsrail Büyükelçisi David Sultan’ın elinden aldığı sırada kendisine şu teklifin yapıldığını söylüyor: “David Sultan, yıllardır İsrail ve Filistin’de süren kanlı eylemlerin son bulması, bu kanın durması için İsrail ve Filistin arasındaki müzakerelerde dünya barışı adına beni aralarında görmek istediğini söyledi. Barış adına atılan adımlarda iki aşiret arasında görülen örnek diyaloğun aynısını bu iki ülke için de yapmamı istedi. Türkiye adına çok büyük onur duydum. Eğer ülkem izin verir ve imkan tanırsa barış adına burada akan kanın durması için herşeyi yaparım.”
   <br/>
   <br/>
   Heylani Kebir Aşiretinin genç lideri, Birleşmiş Milletlerin yaptığı bir çalışma sonucu kendisine ‘Barış Elçisi’ unvanı verileceğini ve bu konuda devleten gerekli destek sağlanarak önünün açılmasını istiyor. Kendisini barışa adadığını açıklayan Bayrak, Türkiye’nin menfaatleri doğrultusunda yapılması gereken gayreti göstereceğini sözlerine ekliyor.
   <br/>
   <br/>
   Maksat siyaset değil aşiret dostluğu
   <br/>
   <br/>
   Sait Ali Ağa, siyasete girme gibi bir düşüncesi olup olmadığı sorusu üzerine kendi aşiretinin 3 Kasım erken genel seçimleri öncesinde DYP saflarına katıldığını belirtiyor. Buna sebep de DYP Genel Başkan Yardımcısı ve devlet eski bakanlarından Diyarbakır Milletvekili Salim Ensarioğlu ile dönemin eski milletvekillerinden Palulu Ali Rıza Septioğlu ile aralarındaki samimi dostuk olmuş. Bayrak, Ensarioğlu ve Septioğlu ile olan dostluklarını aşiretlerden gelen ilişkiye dayandırıyor: “Daha önceleri birçok siyasi parti lideri beni ziyaret ederek kendi saflarına katılma yönünde ısrarda bulunmuşlardı. Ancak benim ve aşiretimin sayın devlet eski bakanı Salim Ensarioğlu ve Ali Rıza Septioğlu’nun aşiretleriyle atalarımızdan gelen bir dostluğu vardı. Kendilerinden bana teklif geldiğinde büyüklerim olarak kırmadım. Erken genel seçimlerde DYP yüzde 10 barajını aşamadı ama bu iki aşiret arasında gelişen samimi dostlukları ve diyalogları etkilemedi. Bizim dostluğumuz halen devam ediyor. Aramıza herhangi bir siyasi partinin girmesi sözkonusu değildir.”
   <br/>
   <br/>
   Diğer aşiretlere de örnek oldu
   <br/>
   <br/>
   Elazığ’ın Palu ilçesine bağlı Gökdere kasabasında oturan ve bu bölgenin ileri gelen şeyhlerinin sözcülüğünü yapan şeyh Mehmet Fuat Efendi, Sait Ağa’nın barış adımlarını atmasında en büyük destekçisi olmuş. Kendisinin her zaman Atatürk hayranı olduğunu da her fırsatta dile getiren Şeyh Mehmet Fuat Efendi, “Bana göre Atatürk şayet sağ olsaydı, Sait Ali Bayrak’ı Meclis tarafından oluşturulan bir barış komisyonunun başına getirirdi. Attığı böylesine güzel bir adımda belki de bizlerin göremediği dostluğu, kardeşliği ve barışı tekrar hatırlattı. Bu adım barış rüzgarlarının esmesiyle birlikte diğer aşiretler arasında da etkisini gösterdi. Artık kan davası veya eskiye dayalı düşmanlıkların, nefretin yerini barış, dostluk ve kardeşlik kavramları aldı. Şu anda Sait Ağa’ya bölge aşiretleri olarak 150 bin nüfus bu katkılarından ötürü destek veriyor” diyor.
   <br/>
   <br/>
   Bölgede önde gelen Ziver Aşiretinin lideri Muhittin Uzun da Sait Ali Bayrak’ı attığı  adımdan ötürü tadir edenlerden. Uzun, Bayrak’ın bu bölgenin belki de değil Türkiye, dünyaca tanımasına vesile olduğuna dikkat çekiyor. Barış adımlarının bölgedeki diğer aşiretler için bir örnek teşkil ettiğini vurguluyor Uzun: “Bu bizim için belki de ders oldu, çünkü yıllarca kin ve nefretle büyüdük yetiştik. Şimdi anlamsız gelen bu kavramları atalarımız ne diye bizlere zorla alıştırdı ki. Ama sonuçta bunlara dur diyebilecek genç bir arkadaşımız çıktı ve sonuçlarını görüyoruz. Yıllarca tedirginlik içerisinde hayat mücadelesi veren iki aşiret mensupları barış tohumları sayesinde bir anlamda normal hayatlarına dönmüş gibi oldu. Bu konuda kendisine minnet borçluyuz”.
   <br/>
  </font>
 </p>
</div>


## Yorumlar

### Mehmet Ali Demirdağ, 28-Ağustos-2003
> Yanlışlıklar Komedyası: 2. Perde ...: 
> Efendim, harf tahdidinin gadrine uğradık dün, devam ediyorum. 8- Heylan-i Kebirliler (Büyük Çaltı Köyü), Gökderelilerin izinleriyle şu anki köylerine yerleşmişler, zamanla nüfusları artıp daracık köye sığmayınca Gökdere sınırları dışındaki bazı köylere de yerleşmişler. (Kayalık, Kuruca vb.) 9- Gökdereli diye takdim edilen M. Fuat Efendi Paluludur. 10- Kan davasına sebep olan yayla ile Çaltı Köylerinin sınırı bulunmamaktadır. 11- Yöredeki soylu ailelerin Osmanlı Nakibu'l-Eşraflığınca hazırlanmış şecereleri bulunmakta ve bunlardan da sadece Gökderelilerde var. 12- Barışın temelinde Sait Beyin çabalarından ziyade malum olaylar sebebiyle özellikle Gemtepe Köyündeki hane sayısının düşmesi ve yaylanın eski önemini kaybetmesi yatmaktadır. 13- Septioğlu ailesinin herhangi bir aşireti bulunmamakta, ancak Palu ve civarının saygıdeğer Şeyh ailesi olduğundan etki alanı geniştir. Yazdıklarım yöre tarihini bilen yaşlılardan veya Elazığ'daki Gökdereliler Derneğinden sorularak test edilebilir.

### Mehmet Ali Demirdağ, 27-Ağustos-2003
> Yanlışlıklar komedyası...: 
> Efendim metninizde geçen birçok bilgi düzeltilmeye muhtaç:  1- Palu'da kesnlikle Heylan-ı Kebir diye bir aşiret bulunmamaktadır. İlla bir aşiret ismi aranacaksa, artık tarihe mal olmuş Gökdere Köyü (Ardurek) merkezli Hacıyan/Hacan Aşiretinden söz edilebilir. 2- Heylan-ı Kebir de Heylan-ı Sagir ile beraber Gökdere'ye bağlı bir köy. 3- Heylan-ı Sagir Köyünde yaşayanlar köken itibarıyla Gökdereli Koç Muhammed Bey'in soyundan. Haşimi (Abbasi) sülalesinden olanlar da ancak onlardır. Yani Heylan-ı Kebirliler Haşimi değiller.  4- Gaydimen (Geyd-i Mem olacak) aşireti de yok dolayısıyla. Şu anki adıyla Gemtepe olan köyün kurucusu Gergerli Mehmet, Koç Muhammed ile akraba olup onunla beraber bölgeye gelip yerleşmiştir. Yani Gemtepelilerin de bir kısmı Abbasi oluyor. 5- Heylan-ı Kebir'in dışarıya verdiği nüfus göçünü  dikkate alsak bile 35 bine ulaşmaları mümkün değil. 6- Gökdere kasaba olmayıp teşkilatsız bucaktır.  7- Ziver de Gökdere'ye bağlı bir köy olup aşiret değildir. Saygılarımla

Kaynak: [www.aksiyon.com.tr](http://www.aksiyon.com.tr:80/detay.php?id=2844&yorum_id=1), [web.archive.org (arşiv bağlantısı)](http://web.archive.org/web/20030904091300/http://www.aksiyon.com.tr:80/detay.php?id=2844&yorum_id=1)
