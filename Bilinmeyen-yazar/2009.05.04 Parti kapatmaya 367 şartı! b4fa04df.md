# Parti kapatmaya 367 şartı!

*Bilinmeyen-yazar 2009.05.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Parti kapatmaya Venedik kriterleri getiriliyor. Daha doğrusu ilgili hukuki metinler demokrasiyle bağdaştırılıyor. AK Parti’nin hukukçuları çalışmada sona yaklaştı. Anayasa’nın 69’uncu maddesindeki değişiklik taslağında dava, ‘kapatma’ ve ‘yaptırım’ diye başta ikiye ayrılıyor.
  </font>
 </div>
 <div id="newsText">
  <font class="detail-text">
   Dava için partinin şiddet ve terör eylemlerinin odağı hâline gelmesi şart. Önce parti Yargıtay Cumhuriyet Başsavcılığı tarafından uyarılacak. “Demokratik rejim için açık ve yakın tehlike” olgusu, 3 ayda faillere hiçbir işlem yapılmıyor ve eylem yönetimce de benimseniyorsa oluşacak. İlk etapta yaptırım yolu denenecek. Parti devlet yardımından kısmen ya da tamamen bir yıla kadar mahrum bırakılabilecek. Vekillerin Meclis’teki sözleriyle, 5 yıl önceki fiiller delil sayılmayacak. Yaptırımdan da sonuç alınamıyorsa kapatma davası devreye girecek. Ancak Başsavcı, davayı, TBMM’den izin çıkarsa açabilecek. Dava talebi Meclis’te gizli oylanacak. İzinde üye sayısının üçte ikisinin desteği aranacak. Yani 367 vekil, evet kapatma davası açılsın diye irade ortaya koyacak. 2007’deki cumhurbaşkanlığı seçiminde Meclis’i kilitleyen şart, parti kapatmanın kilidi olacak. Taslak önce AK Parti MYK’da tartışılacak. Ardından Genel Başkan Tayyip Erdoğan’a iletilecek. Son hâli Meclis Başkanlığı’na sunulacak.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-21124-parti-kapatmaya-367-sarti.html), [web.archive.org (arşiv bağlantısı)](http://web.archive.org/web/20120725093930/http://www.aksiyon.com.tr:80/aksiyon/haber-21124-parti-kapatmaya-367-sarti.html)
