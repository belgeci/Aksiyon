# Sanatçının halleri...

*Bilinmeyen-yazar 2001.12.15*

<div>
 <p class="spot">
  Genç sanatçı Tuncay Takmaz, kendi özel dünyası ile sanat ortamına yönelik tepkilerinin ürünlerinden oluşan resimleri
 </p>
 <p class="metin">
 </p>
 <img border="0" src="/web/20020113162933im_/http://www.aksiyon.com.tr/2001/367/resimler/sanatci.jpg"/>
 <p class="metin">
  "Tuncay Takmaz'ın Halleri, 31+1 Kısım Tekmili Birden" başlıklı bir sergi ile 2-16 Ocak 2001 tarihleri arasında Taksim Sanat Galerisi'nde paylaşıma sunuyor. Takmaz bu yeni sergisinde plastik sanatlar alanında bazı polemikler, bazı isimler ve karşı olduğu değer yargılarına yönelik bir dizi denemeye girişiyor. Sergide sanatçının tuval üzerine akrilik çalışmalarının yanısıra çeşitli tekniklerde kağıt üzerine yapılmış 31+1 resmi yer alıyor.
 </p>
 <p class="metin">
 </p>
 <p class="metin">
  1849'dan bugüne Türkiye'nin dergilerine adanmış bir sergi var Beyoğlu'nda. İlk günden bugüne binlerce dergi çıktı. Bir çoğu kapandı, yenileri açıldı, çok azı süreklilik kazandı. Uzun ya da kısa ömürlü olsun, bütün dergiler Türk düşünce ve kültür hayatında silinmez izler bıraktı. Bu izlere yer veren Yapı Kredi Kültür Merkezi'nde açılan sergide 101 dergi yer alıyor. Gündemi yansıtan, okurlarıyla iletişim kuran, gazete ile kitap arasında daha çok gazeteye yakın bir yerde duran dergiler, insan belleğinde ayrı bir yere sahip. Sergiden de anlaşılabileceği gibi toplumun inşasında önemli bir katalizör olarak da tarih sayfalarındaki yerini alıyor. Sözgelimi, 1930'lu yılllarda çıkan Aile Dostu dergisinin kapak tasarımına bakmak bile bunu anlamak için yeterli. Hatta Osmanlı'nın son dönemlerinde çıkan kadın dergileri geleceğin inşasında önemli bir aşama sanki. Sergi, dergileri başlıklar altında toplamış: Osmanlıca dergiler, 1940'lara kadar uzunan bir süreçte "Modern Zamanlar", edebiyat, şiir dergileri, fikir dergileri, sanat, mimari, sinema, müzik dergileri, mizah ve çocuk dergileri, kadın dergileri ve Aksiyon'un da içinde bulunduğu  dönemin nabzını tutan kitlesel dergiler. Bu sergiyi kaçırmayın deriz.... Eğer sergiye ulaşamadıysanız sergi kataloğunu elde etmeye çalışın.
 </p>
 <p class="metin">
 </p>
 <p class="arabaslik">
  Münacaat ve naat
 </p>
 <p class="metin">
  Rahmet, mağfiret ve bereket ayı ramazanın yerini bayrama bıraktığı şu günlerde  atmosferin manevi tonuna karışan  tatlı bir melodiyle buluşuyoruz... "Son Peygamber" Hz. Muhammed (s.a.v)'e salat ü selamların en güzelleriyle demet demet sevgiler sunan bir güldeste... "Ey sevgili, ey sevgilim!" hitabıyla başlayan Arapça ilahi ve kasideler demeti... Tamamı Arapça ilahi ve kasidelerden oluşan albümün kapağı, Hz. Peygamber'in kabrinin yeşil renkli kubbesini, "Kubbe-i Hadra"yı çağrıştırıyor Bu haliyle, münacaat ve naat içerikli bir albüm olduğu hemencecik anlaşılıyor. İki tanıdık ses, Mehmet Emin Ay ve Mustafa Demirci bu albümde yeniden buluşuyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/367/kultur/2.htm), [web.archive.org (arşiv bağlantısı)](http://web.archive.org/web/20020113162933/http://www.aksiyon.com.tr:80/2001/367/kultur/2.htm)
