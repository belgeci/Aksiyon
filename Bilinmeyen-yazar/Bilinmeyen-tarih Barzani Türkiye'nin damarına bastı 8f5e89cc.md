# Barzani Türkiye’nin damarına bastı

*Bilinmeyen-yazar Bilinmeyen-tarih*

<div>
 <p>
  <font>
   Bush ailesiyle Saddam arasındaki kan davası olarak ele alınan Irak meselesi, Kuzey Irak’taki KDP ile Türkiye arasında yaşanan son gerilimle yeni bir boyut kazandı. Şu ana kadar elde ettikleri birçok şeyi Türkiye’ye borçlu olan Barzani grubu, açıkça Türkiye’yi tehdit ederek partinin yayın organı Brayati’de yayınlanan bir bildiride, “Türkiye, Kuzey Irak’a girerse bölgeyi onlar için mezarlığa dönüştürürüz” dedi.
   <br/>
   <br/>
   Barzani daha önce hazırladığı federal Irak’la ilgili anayasada Kerkük’ü başkent olarak belirtmiş, yayınladıkları haritalarda da bu şehirleri Kürt bölgesinin içinde göstermişti. Son zamanlarda Türkiye ile ilişkileri oldukça limoni olan KDP’nin bu açıklamayı Savunma Bakanı Sebahattin Çakmakoğlu’nun ‘Kuzey Irak, Misak—ı Milli hudutlarımızda bize emanettir. O günün İstiklal Savaşı şartları içinde, egemen güçlerin Türkiye’nin o günkü şartlarını istismar ederek zorla koparttığı bir yerdir” şeklindeki beyanatına cevap olarak yayınlandığı belirtiliyor. Çakmakoğlu, aynı açıklamasında, Atatürk’ün Hatay için dediği gibi Musul ve Kerkük’ün de Türk toprağı olduğunu, Musul ve Kerkük’te kurulacak devletin vatanımızın olduğu gibi oradaki soydaşlarımızın da huzurunu kaçıracağını, arkasında kim olursa olsun Türkiye’nin buna hayır diyeceğini belirtmişti. Türkiye’nin kırmızı pasaportuyla dolaşan, sıkıştıkları anda Türkiye’ye sığınan, Habur kapısından elde edilen gelirle geçimini sağlayan ve İncirlik’te üstlenmiş bulunan Keşif Güç sayesinde güvenliği sağlanan Barzani grubunun, bu çıkışla kendisine çok büyük zarar verdiği kabul ediliyor.
   <br/>
   <br/>
  </font>
 </p>
 <p>
  <font>
   (Bu yazı 450 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1772), [web.archive.org (arşiv bağlantısı)](http://web.archive.org/web/20050301173032/http://www.aksiyon.com.tr:80/yazdir.php?id=1772)
