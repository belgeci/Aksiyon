# Saz eski DEP’lilerde, söz!...

*Bilinmeyen-yazar 2005.08.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başbakan Recep Tayyip Erdoğan’ın, Güneydoğu’daki terör problemi için “Kürt sorunu” demesi, devletin de hata yapabileceğinden söz etmesi tartışılmaya devam ediyor. Başbakan’ın tabirini, muhalefet parti ve grupları siyasi söylemlerinde iyi bir malzeme olarak kullanmaya çalışırken; terörün destekleyicileri ya da ülkenin bölünmesine heveslenen bazı kişi ve gruplar da yeterince suistimal etmekle meşguller.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Teröristbaşı Abdullah Öcalan’ın İmralı’dan salıverilmesini isteyenler mi istersiniz ya da PKK için İngiltere-IRA formülünü önerenler mi!... PKK’nin yeni kanlı eylemlere başlamasından sonra nedense sessiz kalan eski DEP’liler ya da namı diğer tanımlamalarıyla Leyla Zana ve arkadaşlarının oluşturdukları Demokratik Toplum Hareketi, (Demokratik Toplum Partisi / DTP adıyla) partileşmek üzere. Zana ve ekibi partiye son şekli veriyorlarmış. Kim yüklüyor sorusu esrarengizliğini koruyadursun, misyon artık onların omuzlarına yükleniyor. Güneydoğu’da yüzde 60’lara varan oy alan DEHAP da, Zanagiller’e katılma kararı aldı.
   <br>
    <br>
     Yukarıdaki gelişmeler Başbakan Erdoğan’ı ister istemez geriyor. Aydınlarla yaptığı görüşmenin bazılarınca ‘Başbakan PKK ile görüştü’ diye nitelendirilmesine ‘bunun adı siyasi terbiyesizliktir’ diyerek sert tepki gösteren Erdoğan, dile getirdiği ‘Kürt sorunu’ tabirini eleştiren muhalefet partilerini de ‘kan üzerinden siyaset yapmakla’ suçladı.
     <br/>
     <br/>
     Öte yandan, PKK Kongra-Gel’in silah bırakacağı söyleniyor. Örgüt teröristbaşı Abdullah Öcalan’ın isteğiyle 1999’da da silah bırakmış ancak 1 Haziran 2004’te silahlı saldırılarına yeniden başlamıştı. İkinci silah bırakma kararını ve örgütün bundan sonraki rotasını PKK’nın siyasi kanadı Kongra-Gel Başkanı Zübeyir Aydar Brüksel’deki uluslararası basın merkezinde açıklayacaktı. Merkez yönetimi, ‘terörizmle ilişkisini gerekçe göstererek’ Aydar’ın basın toplantısı yapmasına izin vermedi. Ayrıca PKK/Kongra-Gel’in Avrupa Birliği’nin teröristler listesinde yer aldığı da hatırlatıldı. Aydar, konuşturulsaydı Türkiye’den, İngiltere’nin IRA’ya uyguladığı formülü hayata geçirmesini talep edecekti.
     <br/>
     <br/>
     Leyla Zana ve arkadaşları sazı ellerine alıyorlar. Ne çalacakları merak konusu. Bu merakı biraz olsun gidermek adına Hürriyet Genel Yayın Yönetmeni Ertuğrul Özkök’ün, 25 Ağustos tarihli yazısında aktardığı anekdot bir hayli ilginç. Hapisten çıktıktan sonra eski DEP’lilerden Orhan Doğan, Faruk Bildirici’ye Hürriyet’e konuşmak istediğini söylemiş. Özkök’ün oluruyla konuşmuş. Ancak Özkök, Doğan’ın, İmralı’da yatan Abdullah Öcalan için af çıkarılması gerektiği yönündeki sözlerini bizzat makaslamış. Doğan, hükümetin kararıyla hapisten çıkıyor. Topluma mesaj vermek istiyor. Vermek istediği ana mesaj o talihsiz beyan. Bilindiği gibi Doğan, aynı sözleri başka gazetelere de söyledi ve yayınlandı. Bu isteğin demokratik açılım bahanesiyle önümüzdeki günlerde dillerinde pelesenk olacağını tahmin etmek kesinlikle kehanet değil.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22395), [web.archive.org (arşiv bağlantısı)](http://web.archive.org/web/20070607205506/http://www.aksiyon.com.tr:80/detay.php?id=22395)
