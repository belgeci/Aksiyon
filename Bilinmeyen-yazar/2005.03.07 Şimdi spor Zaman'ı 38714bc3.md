# Şimdi spor Zaman’ı

*Bilinmeyen-yazar 2005.03.07*

<div>
 <p>
  <font>
   Zaman Gazetesi’nin 15’inci ‘Yılın Sporcusu Ödülleri’ Lütfi Kırdar Uluslararası Kongre ve Sergi Sarayı’nda gerçekleştirilen törenle sahiplerine takdim edildi.
   <br/>
   <br/>
   Organizasyondaki mükemmelliği ve katılımdaki zenginliğiyle şimdiye kadarkilerin en görkemlisi olan törende, ‘Yılın Spor Adamı’ seçilen Aziz Yıldırım, ödülünü UEFA Asbaşkanı Şenes Erzik’ten alırken Fenerbahçe başkanlığını ancak Avrupa’dan bir kupa getirince bırakacağını söyledi. Ödül gecesinin bir diğer flaş açıklaması da, Başbakan Tayyip Erdoğan’ın talimatıyla şike ve teşvik primi iddialarını araştırmak için Spor İstihbarat Teşkilatı (SİT) kurulacağını ifade eden Başbakan Yardımcısı ve spordan sorumlu Devlet Bakanı Mehmet Ali Şahin’den geldi. Yerli katılımdaki zenginliğin yanı sıra, Türkiye’nin yakından tanıdığı dünyaca ünlü teknik direktörler Karl Heinz Feldkamp, Sepp Piontek, Todar Veselinoviç; Dünya Fair Play Birliği Başkanı Jeno Kamuti ve Mısırlı güreşçi İbrahim Karam’ın da hazır bulunduğu geceye Yıldırım’ın haricinde, yılın futbol takımı, teknik direktörü ve futbolcusu ödüllerini de toplayan Fenerbahçe damgasını vurdu.
   <br/>
   <br/>
  </font>
 </p>
 <p>
  <font>
   (Bu yazı 440 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=20286), [web.archive.org (arşiv bağlantısı)](http://web.archive.org/web/20050905043745/http://aksiyon.com.tr:80/yazdir.php?id=20286)
