# Dergi panorama

*Bilinmeyen-yazar 2001.07.07*

<div>
 <p class="spot">
  Ali Birinci'nin hazırladığı Hasena Ilgaz'ın yazdığı "Teşkilat-ı Mahsusa Erzurum Müfreze Kumandanı Ebülhindili Cafer Bey'in Teşkilat-ı Mahsusa Günleri" Türk Yurdu dergisinde yer alan bir metin.
 </p>
 <p class="metin">
 </p>
 <img border="0" src="/web/20020120071249im_/http://www.aksiyon.com.tr/2001/344/resimler/dergi.jpg"/>
 <p class="metin">
  Ahmet Sevgi'nin Türkçenin Acı Günleri, Dursun Yıldırım'ın "Yirminci Yüzyıl Türk Edebiyatı" aynı dergide yer alan diğer yazılardan ikisi. Sızıntı dergisi, İnsan genomunun yani DNA'sının deşifre edilmesiyle birlikte ortaya çıkması muhtemel ahlaki, sosyal ve kanuni problemleri de içine alan gelişmeleri konu alan dosyayı kapak yapmış. Prof. Dr. Arif Sarsılmaz, "İnsanı tek bir kılından tanıyacak ve kimliğini belirleyecek imkanı sağlayan DNA analizi"nin getirdiklerini götürdüklerini tartışıyor. Serdar Gürsoy'un "DNA Ahlakı", Kadir Demircan'ın "Kök Hücreler", Dr. Selim Aydın'ın "Gen Haritası Neler Söylüyor?"ve Dr. Mehmet Yörük'ün "İnsan Genleri" başlıklı yazıları aynı çerçevede okunabilir. Başyazı "Münacât Yerine" okunması gereken yazıların başında geliyor. Bilim ve Sanat Vakfı'nın çıkarttığı "Bülten'de", Frued psikanalizinden, küresel kültürel krize, Alman dış politika değerlendirmesinden kentsel çatışmalara kadar pek çok konuyu irdeleyen yazılar yer alıyor. Liberal Düşünce, Bahar sayısında "siyasi partiler ve demokrasi" paralelinde yazılara yer veriyor. Fazilet'in kapatıldığı bir dönemde böyle bir konunun seçilmiş olması isabetli bir seçim olarak gözüküyor. Dergide Mustafa Erdoğan'ın "Siyasi Partiler, Devlet ve Demokrasi", Zühtü Arslan'ın " Anayasa Mahkemesi'nin Siyasal Partiler Politikası" başlıklı yazısı ve Mehmet Turhan'ın "Avrupa İnsan Hakları Sözleşmesi", Reyna Sunay'ın "Siyaset-İdeoloji-Yargı Ekseninde Türkiye'de Parti Özgürlüğü ve Avrupa Sözleşmesi Uygulaması" başlıklı makaleleri yer alıyor. Ayrıca Atilla Yayla'nın "Demokrasiyi Koruma Kılavuzu"na bakmadan geçmeyin deriz.
 </p>
 <p class="metin">
 </p>
 <p class="metin">
  Sinema tarihinin önemli filmlerinden bir seçkiyle, yaz döneminde sanatseverlere keyifli bir eğlence seçeneği sunan İş Sanat Kültür Merkezi, bu ay "Ustalardan Fransız Filmleri" ve "Avrupa Sinemasında Kadına Bakış" başlıkları altında, ünlü yönetmenlerden başyapıtları sanatseverlerle buluşturuyor. Umut-Sanat işbirliğiyle oluşturulan bu seçkideki gösterimler, pazartesi ve salı günleri hariç, haftanın beş günü, filmlerin uzunluğuna göre 3 ya da 4 seans halinde gerçekleştirilecek. 14 ve 18 Temmuz'da Salaklar Sofrası, 4 ve 21 Temmuz'da Şarküteri, 5 ve 22 Temmuz'da Sefiller, 7 Temmuz'da Jaguar, 12 Temmuz'da Farinelli "Ustalardan Fransız Filmleri" başlığı altında gösterilecek filmlerden bazıları. Avrupa Sinemasında Kadına Bakış" başlığı altında ise 25 Temmuz'da Kraliçe Margot, 26 Temmuz'da Ayrılık, 27 Temmuz'da Sevdiğim Mevsim, 28 Temmuz'da Ay Carmela, 29 Temmuz'da Bir Fransız Kadın filmleri gösterilecek. Bu seri Ağustos ayında da sürecek. İş Sanat Kültür Merkezi'nde Eylül ayı boyunca ise "Macera-Gerilim Başyapıtları" başlıklı gösterim yer alacak. Biletler, tam 2 milyon TL, indirimli 1 milyon TL.
 </p>
 <p class="metin">
 </p>
 <p class="arabaslik">
  İstiklal'de yazarla buluşma günleri
 </p>
 <p class="metin">
  İmza günlerinde yazarlarla okurlar birebir tanışma fırsatı elde ederler. Okurlar, en çok da kitaplarından tanıdıkları, hayran oldukları yazarı "yakından görmek" için imza günlerine katılır. Genelde kitap fuarı organizasyonları sırasında yapılan imza günleri yılın diğer günlerinde de sık sık düzenleniyor. Bunda en önemli faktör içinde kafeleri olan büyük kitapevlerinin giderek yaygınlaşması. Bunun son örneklerinden birisi de İstiklal Caddesi'nde Arkadaş kitabevinde gerçekleşti. Ayda iki yayınevinin konuk olduğu imza günleri çerçevesinde Doğan, Can, Yapı Kredi gibi yayınevlerinin yanısıra ilk defa muhafazakâr bir yayınevi olarak tanınan Timaş da Arkadaş kitapevinde imza günü düzenleyen yayınevleri arasında yer aldı. Timaş yetkililerinden aldığımız bilgiye göre en fazla dikkat çeken Timaş yazarı Hekimoğlu İsmail'in İstiklal Caddesi'nde aldığı 'reyting' dikkat çekici. En fazla okur ilgisine mazhar olan Timaş yazarları sırasıyla şöyle; Mehmet Akar, Hüseyin Üzmez, Fehmi Koru, Nazlı Ilıcak, Ali Çimen, Özcan Ünlü, İbrahim Sadri, Nurullah Genç, Mahir Kaynak, Cüneyt Ülsever, Osman Ulugay... Bu arada Arkadaş'ta düzenlenen imza günleri çerçevesinde en fazla okur ilgisini Timaş'ın etkinliği çekmiş...
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/344/kultur/2.htm), [web.archive.org (arşiv bağlantısı)](http://web.archive.org/web/20020120071249/http://www.aksiyon.com.tr:80/2001/344/kultur/2.htm)
