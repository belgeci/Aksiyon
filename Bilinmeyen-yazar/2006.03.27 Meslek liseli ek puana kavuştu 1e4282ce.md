# Meslek liseli ek puana kavuştu

*Bilinmeyen-yazar 2006.03.27*

<div>
 <p>
  <font>
   Danıştay İdari Dava Daireleri Genel Kurulu, meslek lisesi öğrencilerinin ÖSS ek puan katsayısını 0,24’ten 0,08’e düşüren YÖK’ü haksız buldu. Daha önce Danıştay 8’inci Dairesi, YÖK’ün meslek liselileri hayal kırıklığına uğratan kararının yürütmesini durdurmuştu.
   <br/>
   <br/>
   Genel Kurul, 8’inci Daire’nin durdurma işlemini onaylayarak YÖK’ün yaptığı haksızlığı tescilledi. YÖK, iptal edilen bu kararıyla zaten temel katsayı (0,3’e 0,8) adaletsizliğiyle önü kesilen meslek liselere üniversite kapılarını iyice kapatmıştı.
   <br>
    <br>
     Genel Kurul, Milli Eğitim Bakanlığı’nın (MEB) temel katsayıdaki haksızlığı da ortadan kaldırmak için bulduğu ‘Açık Lise’ formülüne sıcak bakmadı. Danıştay 8’inci Dairesi, YÖK’ün başvurusu üzerine imam-hatipler dahil meslek lisesi mezunlarına çift diploma alma fırsatı tanıyan ‘Açık Lise Yönetmeliği’nin yürütmesini durdurmuş, MEB de yürütmeyi durdurma kararına itiraz etmişti. Genel Kurul, bakanlığın itirazını reddederek temel katsayı uygulamasına, ek puan katsayısından daha farklı baktığını ortaya koydu. Bu arada MEB’in yönetmeliği gereğince Açık Lise’ye kaydolanların ÖSS başvurularının akıbeti merak konusu. YÖK, bu başvuruları kabul etmeyeceğini açıklamıştı. İmam-Hatip Liseleri Mezunları Derneği (ÖNDER) Genel Başkanı Yusuf Ziyaettin Sula ise buna rağmen öğrencilerden ÖSS hazırlıklarını sürdürmelerini istedi.
     <br/>
     <br/>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1712 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23742), [web.archive.org (arşiv bağlantısı)](http://web.archive.org/web/20070607204550/http://www.aksiyon.com.tr:80/yazdir.php?id=23742)
