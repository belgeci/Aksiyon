# Ruh sağlığında akil adımlar

*Bilinmeyen-yazar 2011.10.17*

<font class="agenda2NewsSpot">
 Sağlık Bakanlığı, “Toplum Temelli Ruh Sağlığı Merkezleri” uygulamasıyla bu alandaki bazı sorunları kökten halletmeyi planlıyor.
</font>
<font class="newsDetail">
 <p>
  Hâlihazırda 29’u hizmet veriyor. Her 200-300 bin nüfus için bir merkez düşünülüyor. Sayı 236’ya çıkacak. Ağır durumdaki hastalar aylarca hastanelerde kalmayacak. Takip ve tedavi kısa süreli yatışların ardından söz konusu merkezlerde gerçekleşecek. Kısaca hasta evinden ve sosyal hayattan kopmayacak. Ancak suç işleyen akıl hastaları için durum değişiyor. Bakanlık bu kişileri kuracağı adli hastanelerde iyileştirecek. Hâlen Bakırköy Ruh ve Sinir Hastalıkları Hastanesi’nde 400 suça karışan hasta sırasını bekliyor. Yargıtay Ceza Genel Kurulu, ruh sağlığını yakından ilgilendiren bir içtihada gitti. Bundan böyle cinsel tacize uğrayanların ruh ve beden sağlığına ilişkin üniversite hastaneleri de rapor düzenleyebilecek. Yetki sadece Adli Tıp Kurumu’ndaydı. İçtihatta Ankara 7’nci Ağır Ceza Mahkemesi’nin iradesi rol oynadı. Yargıtay 5’inci Ceza Dairesi Adli Tıp İhtisas Kurulu’ndan teşhis isteyerek kararını bozunca, Gazi Üniversitesi imzalı raporunun geçerliliğinde direndi. Bir nüansı da ekleyelim: Üniversitedeki heyet Adli Tıp İhtisas Dairesi’ndeki branşları içerecek.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30728), [web.archive.org (arşiv bağlantısı)](http://web.archive.org/web/20111021072644/http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30728)
