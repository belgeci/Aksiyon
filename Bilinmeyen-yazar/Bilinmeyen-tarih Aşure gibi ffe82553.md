# Aşure gibi

*Bilinmeyen-yazar Bilinmeyen-tarih*

<div>
 <p>
  <font>
   Hukukun siyasallaşmasının haber değerinin olup olmadığı tartışılmaya başlanırsa sakın şaşırmayın. Hukuk sistemimiz 3 yıldır bir Tayyip Erdoğan mevzuunu açıklığa kavuşturamadı. Her gün yeni bir gelişme yaşanıyor, karşılıklı restleşmeler devam ediyor.
   <br/>
   <br/>
   AK Parti lideri Recep Tayyip Erdoğan, yapılan ihtar gereği geçtiğimiz haftalar içinde kurucu üyelikten istifa etmiş ancak genel başkanlığa devam kararı almıştı. Bu karar Yargıtay Cumhuriyet Başsavcısı Kanadoğlu’nu tatmin etmemiş olacak ki, Anayasa Mahkemesi’nin ihtar kararının ‘‘eksiksiz biçimde yerine getirilmediği’’ gerekçesiyle AKP hakkında kapatma davası açtı. Bununla da yetinmeyerek Recep Tayyip Erdoğan’ın genel başkanlık görev yetkilerinin tedbiren önlenmesini istedi. AKP’nin tavrının ‘hukuka karşı hile’ olduğunu düşünen Kanadoğlu oy pusulasında Erdoğan’ın isminin genel başkan olarak yer almasını eleştirerek YSK’yı da hedef aldı.  Anayasa Mahkemesi de başsavcının müracaatı üzerine kapatma davasına raportör atadı. Başkan Mustafa Bumin, mahkemenin kararını ne kadar sürede vereceğinin şimdiden belli olamayacağını söylerken, kapatma davasının iki yıldan önce sonuçlanmayacağı tahmin ediliyor. Partisi hakkında kapatılma davası açılan AKP lideri Recep Tayyip Erdoğan kararı ‘hukuki mesnetten yoksun ve manidar’ diye yorumladı.
   <br/>
   <br/>
  </font>
 </p>
 <p>
  <font>
   (Bu yazı 143 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2052), [web.archive.org (arşiv bağlantısı)](http://web.archive.org/web/20050302051321/http://www.aksiyon.com.tr:80/yazdir.php?id=2052)
