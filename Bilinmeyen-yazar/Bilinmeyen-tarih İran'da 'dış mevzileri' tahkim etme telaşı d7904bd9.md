# İran'da 'dış mevzileri' tahkim etme telaşı

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20030816013716im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030816013716im_/http://www.aksiyon.com.tr/resim/441/18.jpg" vspace="5"/>
  </p>
 </font>
 <font class="content">
  ABD Başkanı Bush’un, ismini ‘şer ekseni’ ülkeler arasında zikretmesinden bu yana İran’ın kimyası bozulmuş durumda. Irak savaşında Saddam rejiminin direnmeden kısa sürede Amerikan—İngiliz güçlerine teslim—i silah etmesi ve İran’a komşu olması bu ülkeyi derinden sarstı.
 </font>
 <p>
  <font class="content">
   İran’ı derin endişelere sevk eden sadece ABD’nin yanıbaşına gelip yerleşmesi değil elbette. Tahran’ı asıl telaşlandıran husus, Washington’daki yönetimin kendisi ile nihai bir hesaplaşmaya hazırlandığı yönündeki niyeti kadar, bölgedeki dengelerin kendi çıkarlarına halel getirecek şekilde kökten değişmesi ihtimali.
   <br/>
   <br/>
   Nitekim Irak savaşı, ‘geliyorum’ diyen tehlikeye karşı İran’ın elini çabuk tutması gerektiği yönünde önemli bir işaret fişeği işlevi gördü. Komşu ülkelerle ‘yakın’ işbirliği ve ‘safları’ sıklaştırma telaşına düşen Tahran, son zamanlarda hamle üstüne hamle yapıyor. İran’ın ilk teşebbüsü Suriye ve Türkiye ile birlikte ‘Kürt devleti’ tehlikesine karşı ortak tavır sergilemek için harekete geçmesiydi. İran Dışişleri Bakanı Kemal Harrazi, bu vesile ile Ankara’ya gelmiş ve yetkililerle üst düzey görüşmeler yapmıştı.
   <br/>
   <br/>
   Aynı Harrazi, vakit geçirmeden bu kez Kafkas ülkelerini ziyaret etti ve Gürcü, Azeri ve Ermeni yetkililerle yaptığı temaslarda aralarındaki ihtilaflardan ziyade, müşterek noktaları ön plana çıkaran görüşmeler yaptı. Elbette Tahran’ın Kafkas ülkelerine ilgisi, ABD’nin Gürcistan’ın yanısıra Azerbaycan ve Ermenistan ile de yakın işbirliği içine girme temâyülünde olmasında yatıyor. Amaç ise bölgede tampon bölgeler oluşturarak ABD’nin ‘kuşatma’ politikasında gedikler açmak.
   <br/>
   <br/>
   İran Cumhurbaşkanı Muhammed Hatemi’nin geçen hafta sırasıyla Lübnan, Suriye, Yemen, Bahreyn ziyaretlerini de bu ülkenin ‘dış mevzileri’ni tahkim ameliyesi olarak değerlendirmek lazım. Hatemi’nin Lübnan ziyareti sonunda yayınlanan ortak bildiride İran, Lübnan ve Suriye’ye yönelik tehditlerin kınanması ve İsrail’in Golan Tepeleri dahil Arap topraklarını işgal altında tutmaya devam etmek için uluslararası gelişmeleri bahane olarak kullanmakla suçlanması; hatta Hizbullah’a açıkça atıfta bulunularak, işgal tümüyle sona erinceye ve Lübnan’ın bütün istekleri karşılanıncaya kadar direnişin meşrû bir hak olduğunun ileri sürülmesi gösteriyor ki Tahran çok boyutlu bir savunma psikolojisini ABD’nin hedef tahtasındaki ‘nüfûz bölgeleri’nde başlatmış bulunuyor.
   <br/>
   <br/>
   Washington’ın da Tahran’ın hamlelerini dikkatlice takip ettiği anlaşılıyor. Hatemi’nin gezisi sırasında ABD Savunma Bakanı Donal Rumsfeld’in El Kaide örgütünün liderlerinin İran gibi ülkelerde faaliyet gösterdiğini söylemesi ve bunun sebebini örgüt lideri Üsame bin Ladin’in hâlâ yakalanamamasına bağlaması oldukça manidâr. Bu tür bir açıklamanın Suudi Arabistan’da gerçekleştirilen intihar saldırılarının hemen ardından ve üstelik şüphelerin El Kaide üzerinde yoğunlaştığı bir sırada yapılması dikkat çekiyor. Ayrıca, ABD’nin anlaşma yaptığını açıkladığı İran’daki rejime karşı mücadele eden Halkın Mücahitleri Örgütü’nün temsilcisi Ali Rıza Caferzade’nin Washington’da düzenlediği basın toplantısında, İran’ın şarbon basilli biyolojik silah programına sahip olduğunu, bu programa veba, kolera ve tifo gibi hastalıklara yol açan türden birçok başka elemanları da katabilmek amacıyla araştırmalarına hız verdiğini ileri sürmesini eklemek gerekiyor.
   <br/>
   <br/>
   Kısacası, ABD ile İran arasındaki taktik savaşlar bundan böyle artarak devam edecek. Irak savaşını ‘kolayca’ kazanan ABD’nin bundan böyle bölgede biraz daha rahat davranacağı muhakkak. Fakat, Hatemi’nin ABD’nin Lübnan ve Suriye’nin yanı sıra İran’a yönelik baskılarının arttığı bir dönemde ABD ile aynı çizgide bulunmayan ülkeleri ziyaret etmesini de Washington’ın ‘rahat’lığına bir meydan okuma olarak bakmak gerekiyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2576&yorum_id=1), [web.archive.org (arşiv bağlantısı)](http://web.archive.org/web/20030816013716/http://www.aksiyon.com.tr:80/detay.php?id=2576&yorum_id=1)
