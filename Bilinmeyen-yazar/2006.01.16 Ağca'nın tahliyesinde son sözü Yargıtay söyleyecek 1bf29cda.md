# Ağca’nın tahliyesinde son sözü Yargıtay söyleyecek

*Bilinmeyen-yazar 2006.01.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mehmet Ali Ağca, Kartal H Tipi Cezaevi’nden 12 Ocak Perşembe sabahı tahliye edildi. O sıradan bir mahkûm değildi. Dünya medyası tahliyesini boşu boşuna izlemiyordu.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   1 Şubat 1979’da gazeteci-yazar Abdi İpekçi’yi öldürdü. Aynı yıl 25 Kasım günü Maltepe Askeri Cezaevi’nden firar etti. Bir yolunu bulup (!) yurtdışına kaçtı. 13 Mayıs 1981’de Vatikan’ın Saint Pierre Meydanı’nda Papa 2’nci Jean Paul’a tabancayla suikast girişiminde bulundu. Bu eylemiyle bütün dünyada tanındı. İtalya’da müebbet hapis cezasına çarptırıldı. 28 Aralık 1983’te kendisini hücresinde ziyaret eden Papa tarafından ‘vicdanen’ affedildi. Katolik Hıristiyanlar için bu suikastın mistik bir anlamı vardı. 1917 yılında Portekiz’de 3 çoban çocuğa Meryem Ana 3 sır vermişti. Bunlardan biri de Papa’ya suikast girişimiydi. Ağca, kendisine göre de sıradan biri değildi. Mesihliğini ya da mehdiliğini iddia etti yıllardır. 1999 yılı Mart ayında mektup yazdığı Papa’dan, 2000 yılı kutlamaları dolayısıyla affını ya da en azından Türkiye’ye iadesini talep etti. Muradına erdi Ağca. Affedilerek, 19 yıl hapis yattığı İtalya’dan Türkiye’ye iade edildi. 14 Haziran 2000’de özel bir uçakla getirildiği Türkiye’de Kartal H Tipi Cezaevi’ne konuldu. Aflardan yararlanan Ağca, 5 yıl 7 ay yattığı cezaevinden 48 yaşında tahliye oldu. Ama ardında birçok tartışma ve iddia bırakarak. Herhangi bir ceza indirimi yapılmasaydı Ağca’nın İtalya’dan iadesi sonrasında 36 yıl hapiste kalması gerekiyordu. Bundan İtalya’daki hapis süresi düşüldü. 1999’da kabul edilen 4616 sayılı Şartlı Salıverme Yasası’ndan da yararlandı. 10 yıl da bunun için düşüldü. Ağca, 1991 tarihli ve 3713 sayılı Terörle Mücadele Yasası’nın sunduğu ceza indiriminden de istifa etti. Geriye sadece 6 yıl kaldı. O süreyi de Kartal Cezaevi’nde geçirdi. Tartışmalar, İtalya’da yattığı sürenin cezasından düşülmesi ve iki af yasasından birden yararlanması noktasında düğümleniyor. Tahliye ile ilgili son sözü Yargıtay söyleyecek. Adalet Bakanı Cemil Çiçek, dosyayı yazılı emir yoluyla havale edeceğini ve böylece Yargıtay’ın en kısa sürede değerlendirmesini sağlayacağını açıkladı. Bu arada İtalya, koruma güvencesi sözü vererek Ağca’dan Papa suikastı hakkında bildiklerini anlatmasını istedi. Günde iki defa gösterdiği ikamet adresine en yakın karakola giderek imza atması gereken Ağca’nın yurtdışına kaçırılabileceği de ileri sürülüyor. Öte yandan, kimilerinin Fehriye Erdal, kimilerinin de Pınar Selek olaylarıyla kıyaslaması; kimileri bayrakla karşılarken, kimilerinin de ‘katil aramızda’ yaklaşımını seslendirmesi de ayrı bir polemik konusu oluşturdu.
   <br>
    <br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23208), [web.archive.org (arşiv bağlantısı)](http://web.archive.org/web/20070807025432/http://www.aksiyon.com.tr:80/detay.php?id=23208)
