# Bulgaristan Türklerinden AP'ye beş vekil

*Bilinmeyen-yazar 2007.05.28*

<font class="agenda2NewsSpot">
 Bulgaristan'ı Avrupa Parlamentosu'nda (AP) temsil edecek 18 milletvekilinin belirlendiği seçimlerde üyelerinin büyük bölümü Türkler'den oluşan Hak ve Özgürlükler Hareketi (HÖH), 5 vekil çıkarmayı başardı.
</font>
<font class="newsDetail">
 HÖH, Bulgar seçmenlerin sadece yüzde 28,6'sının sandık başına gittiği seçimde oyların yüzde 20,26'sını aldı. HÖH Genel Başkanı Ahmet Doğan, bu başarıya, kampanya döneminde rakipleri etnik gerginlik peşinde koşmasına rağmen, aşırılıktan kaçan bir propaganda çizgisi takip etmeleri sonucunda ulaştıklarını söyledi. Yüzde 14,22 oy ile seçimde dördüncülüğü elde eden aşırı milliyetçi ATAKA Partisi, HÖH'lü parlamenterlerin AP'de Türkiye'nin çıkarlarını savunacağını iddia etti.
 <br/>
 <br/>
 Partinin Genel Başkanı Volen Siderov, "Avrupa Parlamentosu'na Sofya'nın değil, Ankara'nın milletvekilleri gidiyor. Yakında Bulgaristan'da Türkçeyi resmî dil ilan ederler." diye konuştu. Yeni kanun gereği oy kullanan Bulgaristan vatandaşlarından, seçimden en az 3 ay önce ülkede ya da bir AB ülkesinde ikamet etme şartı arandı. Ülke Yüksek Seçim Kurulu, Türkiye'de ikamet eden 185 bin seçmeni liste dışı bıraktı. Seçimde HÖH gibi GERB ve BSP de AP'ye 5'er vekil gönderdi. Irkçı ATAKA'nın AP vekil sayısı 2. NDSV ise 1 AP vekiline sahip. Bulgaristan'da nüfusun yüzde 9,4'ü Türk. Genel Başkan Ahmet Doğan'ın da vurguladığı gibi, seçimde Türklerin yoğunlaştığı parti HÖH, Bulgaristan'ın en büyük siyasi güçlerinden biri haline geldi. Güçlü Bulgaristan İçin Demokratlar Partisi (DSB), yüzde 4 barajının altında kaldı. Sonuç üzerine görevinden istifa eden Genel Başkan İvan Kostov, seçim çalışmalarında Türkiye ve Türkler aleyhinde konuşmalar yapmış, AP üyeliği kazanmaları durumunda Türkiye'nin üyeliğinin engellenmesine uğraşacaklarını deklare etmişti.
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-18054-11-bulgaristan-turklerinden-apye-bes-vekil.html), [web.archive.org (arşiv bağlantısı)](http://web.archive.org/web/20100619134019/http://www.aksiyon.com.tr:80/aksiyon/haber-18054-11-bulgaristan-turklerinden-apye-bes-vekil.html)
