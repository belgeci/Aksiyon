# Bilgi’de sinema başlıyor

*Bilinmeyen-yazar 2001.10.13*

<div>
 <p class="spot">
  İstanbul Bilgi Üniversitesi Kuştepe Kampusü'nde, Kasım 1998'den bu yana "kent merkezinde yeni ve sürekli bir sanat sineması" iddiasını sürdüren Bilgi'de Sinema, 4. sezonunu Ekim 2001'de açıyor.
 </p>
 <p class="metin">
 </p>
 <img border="0" src="/web/20020113101726im_/http://www.aksiyon.com.tr/2001/358/resimler/bilgi.jpg"/>
 <p class="metin">
  Bilgi'de Sinema, kentin kültür yaşamına getirdiği genç ve alternatif soluğu Ekim 2001'de de birbirinden zengin gösterim programlarıyla sürdürüyor. Bunlar arasında "1001 Belgesel" festivaline salonunu açmanın yanında, Ahmet Uğurlu ve Meltem Cumbul'un da rol aldıkları "Doğum Yeri Absürdistan" adlı Avusturya yapımı filmin Türkiye prömiyeri de bulunuyor. Bilgi'de Sinema'da gerçekleştirilecek bir diğer prömiyer ise, kısa filmle ilgilenenlerin bir çırpıda hatırlayacakları "Ağaç", "Uçmak İstiyorum", "Kedi Gözü" gibi kısa filmleriyle bir çok ödül kazanan yönetmen İlker Canikligil'in son kısa filmi "Simulacra"ya ait.
 </p>
 <p class="metin">
  Bütün bunlara ek olarak, kısıtlı kopyayla ve kısa bir süre vizyonda kalmalarına rağmen vizyon filmlerinin krem tabakası tabir edilebilecek filmler arasından seçilen "Vizyon Köpüğü" başlığı altında Ekim ayında Bilgi'de Sinema'da izleyebileceğiniz önemli filmlerden biri genç yönetmen Darren Aranofsky'ye bağımsızların kalesi Sundance'te 1998 yılında "En İyi Yönetmen" ödülünü getirmiş olan "Pi".
 </p>
 <p class="metin">
 </p>
 <p class="metin">
  İstanbul Büyükşehir Belediyesi'nin geçen yıllarda gerçekleştirdiği atölye çalışmalarına bu yıl bir yenisi daha ekleniyor. Hilmi Yavuz'la Poetik Yolculuk'ta Modern Türk şiirinin önemli şairi Hilmi Yavuz ve sanat eseri olarak "şiir"e ilgi duyan "uçsuz bucaksız azınlık", bugüne kadar yapmadıkları bir yolculuğa çıkıyorlar.
 </p>
 <p class="metin">
  Salt şiirden başlayan yolculuk, yıl boyunca bütün poetik sorunların tartışıldığı ve paylaşıldığı tüm zeminlere şiirden hiç uzaklaşmadan uğrayacak. Bu programla, Türk şiirinin ve doğal sonucu olarak Türk diline yeni imkanlar kazandırmış bir şarin bir ömre sığdırdığı yaratıcı tecrübelerini, şiirle ilgili genç nesillerle dolaysız, sistematik ve poetik kaygılarla paylaşımına tanık olacağız. Kültür sezonu boyunca her ay iki program olarak gerçekleşecek olan Hilmi Yavuz'la Poetik Yolculuk'a Ekim ayında kayıt yaptıran 100 kişi yıl boyunca devam edebilecek. Lütfi Şen'in düzenlediği Hilmi Yavuz'la Poetik Yolculuk bu ay 13 Ekim ve 27 Ekim tarihlerinde saat 15:00'te gerçekleşecek.
 </p>
 <p class="metin">
 </p>
 <p class="arabaslik">
  Çocuklar tiyatroya...
 </p>
 <p class="metin">
  Muammmer Karaca Tiyatrosu, Kültür A.Ş. tarafından çocuk programları için özel bir tiyatro haline getiriliyor. Bu Cumartesi saat 11:00—12:00 arasında Şebnem Güler Karaca'nın düzenlediği "Gülücük Saati" programı var. "Gülücük Saati"nde Şebnem Güler Karaca, radyo programı kahramanı Gülücük'ün kuklasıyla birlikte sahne üzerinde çocuklara stand up usulü program gerçekleştiriyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/358/kultur/3.htm), [web.archive.org (arşiv bağlantısı)](http://web.archive.org/web/20020113101726/http://www.aksiyon.com.tr:80/2001/358/kultur/3.htm)
