# İstanbul Film Festivali bu yıl da yoracak

*Bilinmeyen-yazar 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul Kültür ve Sanat Vakfı’nın düzenlediği İstanbul Film Festivali artık 25 yaşında. 1-16 Nisan tarihleri arasında dünya sinemasının en başarılı filmleri, özel gösteriler, yıldız oyuncular, usta yönetmenlerle izleyiciyi buluşturacak olan festival, belli ki bu yıl da İstanbullu sinemaseverlerin programında belirleyici olacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060528212956im_/http://www.aksiyon.com.tr/resim/589/88.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Etkinlikte geçtiğimiz yıl belli başlı festivallere katılarak ödül almış, yeni eserlerin yanı sıra, unutulmayan klasik filmler ve sinema tarihinin usta yönetmenlerinin başyapıtlarından seçmeler içeren 20 bölümde 200’den fazla filme yer ayrılmış. 42 ülke sinemasından derlenen etkinlikte, belgesel ve canlandırmaların sıra dışı örnekleri izlenebilecek. Bu yıla özel gerçekleştirilecek ‘25 yılın altın filmleri’ bölümünde, daha önce festivalde gösterilen filmlerden özel bir seçki oluşturulmuş. Çoğu şimdiden sinema klasikleri arasında yer alan filmler arasında, Wong Kar Wai’nin ‘2046’, Wim Wenders’in ‘Paris Texas’, Derek Jarman’ın ‘Caravaggio’ ve Fabio Carpi’nin ‘Basileus Dörtlüsü’ var. 1985 yılından bu yana festivalin Ulusal Yarışma bölümünde “Yılın En İyi Türk Filmi” ödülünü alan filmler de “25 Yılın Ödüllü Türk Filmleri” bölümünde izleyicilere sunulacak. 1985’te ödülü kazanan Atıf Yılmaz’ın ‘Bir Yudum Sevgi’ filminden başlayarak geçen yıl en iyi Türk filmi seçilen ‘Anlat İstanbul’a kadar birincilerin yer alacağı bu bölümde 24 Türk filmi izlenebilecek.
   <br>
    <br>
     Festivalde bu yıl “Fransız Baharı” da hissedilecek. Fransız sinemasının en beğenilen 12 filminin gösterileceği bölümde usta yönetmen Bertrand Tavenier’in son filmi ‘Kutsal Lola’, Philippe Garrel’in ‘Sıradan Aşıklar’ ve Diane Kruger’in başrolünü oynadığı ‘Frankie’ dikkat çeken filmlerden. Fransız sinemasının en verimli oyuncularından Isabelle Huppert’e adanmış on film de, Fransız baharının izlenmeye değer örneklerinden.
     <br>
      <br/>
      Festivalin bu yılki sürprizlerinden biri ‘Kadınlara Hürriyet’ adını taşıyor. Pierre Yameogo’nun ‘Kalk ve Karşı Dur’, Jafar Panahi’nin Offside filmi bu bölümde yer alacak. Diğer bir özel bölüm ise çocuklar için hazırlanmış. “Film Sende” de Markus Imboden’in unutulmaz masum kahramanı ‘Heidi’, Finlandiya’dan ‘Pelikan Adam’, Torun Lian’ın ‘Sütün Rengi’ gibi birçok öğretici ve ödüllü film küçük izleyicilerin beğenisine sunulacak. Bu yıl festivalde dört filmin galasına yer veriliyor. Bunlar şöyle: Atom Egoyan’ın son filmi ‘Gerçeğin Ötesinde’, Michael Radford’un son filmi ‘Venedik Taciri’, Jean-Marc Vallée’nin Kanada’nın en iyi filmi seçilen ‘C.R.A.Z.Y’ ve müzikle görsel şölenini bir arada sunan yönetmen Carlos Saura’nın ‘İberya-Dans Müzik&amp;İspanya’. Festivalin en orijinal bölümlerinden biri olan “Canlı Müzik Eşliğimde Sessiz Filmler” bölümündeki filmler ise özenle seçilmiş: ‘Salome’ ve korku-fantezi türünün başlangıcı kabul edilen Doktor Calligari’nin Odası.
      <br/>
      <br/>
      Festivalde Victor De Seta gibi tanınan sinema dehalarının genç sinemacılarla buluşacağı ‘master class’ların dışında “Kadınlar Şiddet ve Sinema” konusuna yer veren, “Avrupa’da yaygınlaşan ırkçılık ve yabancı düşmanlığı politikalarını Avrupa’dan bakarak nasıl görüyoruz?” sorusuna cevap arayan söyleşilere de yer verilmiş. Alain Delon, Isabelle Huppert ve Gerard Depardieu gibi dünyaca başarıları kabul görmüş oyuncuların ağırlanacağı festival, görünen o ki programları kaçırmak istemeyen meraklılarını bu yılda çok yoracak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Murat Özkaya, 21-Mart-2006
> Festivalin asıl sürprizi: 
> Festivalin sürprizleri vurgulanırken ödüllü Bosna filminin ve yönetmeninin izleyicilerle buluşacağını belirtmemek büyük eksiklik.

Kaynak: [www.aksiyon.com.tr](http://www.aksiyon.com.tr:80/detay.php?id=23607&yorum_id=8752), [web.archive.org (arşiv bağlantısı)](http://web.archive.org/web/20060528212956/http://www.aksiyon.com.tr:80/detay.php?id=23607&yorum_id=8752)
