# Hipnozla üniversiteli oldum

*Bilinmeyen-yazar 2001.03.17*

<div>
 <p class="spot">
  Hipnozun anlatılacak birşey olmaktan ziyade, yaşanacak birşey olduğunu katıldığım seminerlerde gördüm. Kendi kendine telkin yöntemlerini hâlâ ders çalışmalarımın verimli geçmesi için kullanıyor ve harika sonuçlar alıyorum
 </p>
 <p class="metin">
 </p>
 <p class="metin">
  Aksiyona abone olabilirim
 </p>
 <p class="metin">
  Merhaba Ebru Hanım,
 </p>
 <p class="metin">
  Aksiyon'da klasik ekonomi, siyaset ve devlet meselelerini okurken arada sizin orijinal, çekici ve güzel yazılarınızı okumak gerçekten rahatlatıcı. Sürekli bir Aksiyon okuyucusu değilim ama sizin sayenizde olacak gibiyim... Beni bu mektubu yazmaya iten ise öğretmenlerin dramı hakkındaki yazınız... Sağlık ve afiyet dileklerimle...
 </p>
 <p class="metin">
  Ömer Güneş
 </p>
 <p class="metin">
 </p>
 <p class="metin">
  Hipnoz, hakkında pek az şey bildiğim bir konuydu. Adil Maviş'in Hipnozla Öğrenme konulu seminerine 1997'de katılmış ve şu anda okuduğum Orta Doğu Teknik Üniversitesi Elektrik—Elektronik bölmünü kazanmama önemli katkıları olmuştu. Hipnozun anlatılacak birşey olmaktan ziyade, yaşanacak birşey olduğunu bu seminerlerde gördüm. Beni bu kadar güçlü bir şekilde etkileyebileceğini hiç tahmin edemezdim. Halen öğrenmiş olduğum kendi kendine telkin yöntemlerini ders çalışmalarımın verimli geçmesi için kullanıyor ve harika sonuçlar alıyorum. Eğitimde hipnozun yaygınlaşacağını ümit ediyor, Harun Odabaşı'nı böyle bir konuyu  gündeme getirdiği için takdir ediyorum. Sevgilerle....
 </p>
 <p class="metin">
  Abdullah Yılmaz
 </p>
 <p class="metin">
 </p>
 <p class="arabaslik">
  Her dosya kapak kalitesinde
 </p>
 <p class="metin">
  Aksiyon'u diğer dergilerden farklı kılan nokta, içerik olarak herbir çalışmasının kapak dosyası olabilecek mahiyette doyurucu ve ilgi çekici olmasıdır. Bülent Ecevit'in "Denetimin denetimi yapılmak isteniyor " sözünün altındaki sıkıntıyı açıklayan Murat Aydın'ın "Denetlemeye Didikleme" adlı yazısı, ülkemizin dışarıda iyi tanıtılmadığının kanıtı olarak Terim'in tek başına Türk ekonomisine katkısını gösteren Birol Uzunay'ın "Terim ekonomisi" adlı yazısı, Osman İridağ'ın yapmış olduğu  "Dindar zaten solcudur" başlıklı röportajı, Durmuş Hocaoğlu'nun "Kriz ve kritik" adlı makalesi, Harun Odabaşı'nın "Ekonomi ara rejim ister mi?" adlı kapak dosyasıTürkiye'deki sosyo—ekonomik ve sosyo—politik çalkantıyı yakalayabileceğimiz, okumaya şayan güzel çalışmalardı. Bu sebeple AKSİYON'u gündemi yakalayan yazılarından ve adına uygun olarak göstermiş olduğu performastan dolayı tebrik eder, başarılarızın  devamını dilerim.
 </p>
 <p class="metin">
  Selim Yılmaz
 </p>
 <p class="metin">
 </p>
 <p class="arabaslik">
  Objektif yayıncılık
 </p>
 <p class="metin">
  Düşüncelerimizde bazı farklılıklar olmasına rağmen yaklaşık olarak iki yıldır derginizi aktif olarak takip ediyorum. Belki bir elektrik mühendisi adayı olmamdan dolayıdır ki, 324. sayınızdaki 'Akkuyu Nükleer Savaşı' konulu yazı ilgimi çok çekti. Tarafsız ve objektif yayıncılığınızdan dolayı sizleri takdir ediyor, ileriki yayınlarınızın da bu çizgiden çıkmayacağına emin olduğumu belirtmek istiyorum.
 </p>
 <p class="metin">
  Ömer Yıldırım / İZMİR
 </p>
 <p class="metin">
 </p>
 <p class="arabaslik">
  Önemli bir ayrıntı
 </p>
 <p class="metin">
  Refah Vapuru'nun 1941'de batışını anlatan haberinizi okurken bir ayrıntı dikkatimi çekti. Öyle bir ayrıntı ki belki asıl haberden daha da önemli. Kazadan sağ kurtulan albay 27 Mayıs darbesi sırasında bir emrivaki ile izne çıkarıldığı için kayınpederinin Bursa'daki evinde misafir imiş. Darbeyi radyodan öğrenince askeri birliğe gidip Ankara'dan geldiğini söylemiş. Bunun üzerine yarbay üniformasıyla kendisini Bursa Valiliği makamına oturtmuşlar. Bu olay Türkiye'de olup biten olaylar arasında güzel bir ayrıntı.
 </p>
 <p class="metin">
  Kemal Arslanlı / ANKARA
 </p>
 <br/>
 <center>
  <a class="anaorta" href="http://web.archive.org/web/20010702011544/mailto:e-mail: aksiyoner@hotmail.com">
   e-mail: aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/328/okurhatti/1.htm), [web.archive.org (arşiv bağlantısı)](http://web.archive.org/web/20010702011544/http://www.aksiyon.com.tr:80/2001/328/okurhatti/1.htm)
