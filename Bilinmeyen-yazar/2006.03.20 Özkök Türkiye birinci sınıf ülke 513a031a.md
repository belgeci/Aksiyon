# Özkök: Türkiye birinci sınıf ülke

*Bilinmeyen-yazar 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Atatürk’ün Harp Okulu’na girişinin 107’nci yıldönümü münasebetiyle düzenlenen törende Türk basını yine o bildik rolünü oynadı. Cumhurbaşkanı Ahmet Necdet Sezer’in de katıldığı töreni, Şemdinli iddianamesi gölgeledi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607194915im_/http://www.aksiyon.com.tr/resim/589/08.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sezer ve Genelkurmay Başkanı Orgeneral Hilmi Özkök’e iddianameyle ilgili sorular yöneltildi. Elbette, Özkök’ün, iddianamede adı geçen Kara Kuvvetleri Komutanı Orgeneral Yaşar Büyükanıt hakkındaki hukuki süreçle ilgili nasıl bir karara varacağını herkes merak ediyordu. Ancak basına yansıdığı kadarıyla törendeki gazetecilerden hiçbiri Özkök’e kararına ilişkin soru yöneltmiyor. Ordu-siyaset ve ordu-basın ilişkilerini sürekli normalleştirme adına tavır sergileyen Özkök’e, neden daha sert bir açıklama yapmadığı ima ediliyor. Alınan cevap şöyle: “İlla pat küt mü yapmak lazım? Türkiye 1’inci sınıf bir ülke, bütün kurumlar birinci sınıf gibi oynamalı. Biz de öyle oynuyoruz. Biz masaya yumruğumuzla değil, beynimizle, ışığımızla, aklımızla vururuz.”  Özkök ardından, iddianamenin incelendiğini belirterek soruşturma iznine dair kararı inceleme raporu kendisine sunulduktan sonra vereceğini söylüyor.
   <br>
    <br>
     Büyükanıt ile arasında görüş ayrılığı bulunup bulunmadığını merak eden gazeteciye “En yakın mesai arkadaşım. Bütün kararları birlikte veriyoruz. Onun Fenerbahçeli benim de Beşiktaşlı olmam dışında hiçbir konuda aramızda bir görüş ayrılığı yok.” cevabını veren Özkök, iddianameyle Büyükanıt’ın önünün kesilmek istendiğiyle ilişkili bir soruya karşılık da “Adı üzerinde Büyükanıt’tı daha Büyükanıt oldu” diyor.
     <br/>
     <br/>
     İÇ BARIŞ VURGUSU
     <br/>
     <br/>
     Harp Akademileri Komutanlığı’nda yaptığı konuşmada toplumsal, ekonomik ve askerî gelişmelerle ilgili görüşlerini dile getiren Genelkurmay Başkanı Özkök, iç barışın önemini vurguladı. Özkök, ‘yeni güvenlik ortamının Türkiye’ye etkilerini’ anlatırken, “Bir ulusun refahı, istikrarı, geleceği, bağımsızlığı için iç barışın öneminin altını kalın çizgilerle çizmek istiyorum” dedi. Genelkurmay Başkanlığı internet sitesinde de yayımlanan konuşmasında en önemli vurgulardan birini de karşıt fikirlere nasıl tavır alınması gerektiği noktasında yapan Özkök, uygarlığın karşı fikirlerin çarpışmasıyla geliştiğini söyledi. Asimetri oluşturacak fikirlerin ürkütmemesi gerektiğini belirten Özkök, “Çok aykırı fikirlerle karşılaşabilirsiniz, hele bu fikirlere ‘vatan haini bir düşünce’ gibi çok iddialı bir önyargı ile yaklaşırsanız, fikirlerden istifade marjını daha başlangıçta sıfırlamış olursunuz.” diye konuştu.
     <br/>
     <br/>
     2.650.000 Son 5 yılda 2 milyon 650 bin davanın zaman aşımından düştüğü açıklandı. Ceza mahkemelerinde 2000’de 420 bin 205; 2001’de 621 bin 613; 2002’de 649 bin 18; 2003’te 513 bin 901, 2004’te de 409 bin 26 dava zaman aşımına uğradı. Söz konusu yıllarda Yargıtay Ceza Daireleri’nde 33 bin 716, Yargıtay Genel Ceza Kurulu’nda ise 47 dava aynı sebeple düştü.
     <br/>
     <br/>
     2.300 Alman Bild gazetesi’ne göre, doğum oranları böyle devam ederse, 12 nesil sonra Almanya yok olacak. 1970’te 1 milyon olan ülkedeki yıllık doğum sayısı, 2005’te 676 bine düşmüş. Böyle giderse ülkenin nüfusu 2100’de 46, 2300’de ise 3 milyona gerileyecekmiş. Ülkede yaşayan Türklerin doğurganlığı da azalıyormuş. 1970’teki 5,68’lik oran, 1980’de 4,36’ya, 1993’te 2,76’ya, 1998’de 2,31’e, 2004’te ise 1,91’e inmiş.
     <br/>
     <br/>
     5.000 Otomotiv sektörü 2006 yılında 5 bin kişiyi daha istihdam edecek. Bu rakamla birlikte sektörün 2003’ten bu yana iş imkânı sağladığı kişi sayısı 47 bine ulaşacak. Avrupa’dan gelen siparişleri dikkate alan Türkiye’deki otomotiv fabrikaları üretimlerini yüzde 5 oranında artıracak. Hedef 920 bin adetlik üretim.
     <br/>
     <br/>
     55 Geçen yıl 531 bin 514 kişi hakkında Milli İstihbarat Teşkilatı tarafından güvenlik ve arşiv soruşturması yapıldı. Yani MİT, günde 1325, saatte ise 55 kişinin güvenlik ve arşiv kaydını inceliyor.
     <br/>
     <br/>
     49 Türkiye’de son 6 yılda meydana gelen trenden düşme olaylarında 49 kişi hayatını kaybederken, 317 kişi de yaralandı.
     <br/>
     <br/>
     100.553 Türkiye, son 2 yılda yurtdışına 100 bin 553 işçi gönderdi. Afganistan ve Irak, Türkiye'deki işsizler için ''ekmek kapısı'' haline geldi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23665), [web.archive.org (arşiv bağlantısı)](http://web.archive.org/web/20070607194915/http://www.aksiyon.com.tr:80/detay.php?id=23665)
