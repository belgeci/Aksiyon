# Biraz müzik lütfen!

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040103120917im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040103120917im_/http://www.aksiyon.com.tr/resim/458/67.jpg" vspace="5"/>
  </p>
 </font>
 <font class="content">
  Festival süresince sürekli Rock’nCoke ile alâkalı kıyaslamalar, sevimli balon haberler dilden dile dolaştı durdu. İlk gün sahne alan Objektif grubunun izleyiciyi ‘gaza getirmek’ maksatlı ortaya attığı bir bilgi, festivaldekilere eğlenceli dakikalar yaşattı.
  <br/>
 </font>
 <p>
  <font class="content">
   Grubun solisti; “Şimdi aldığımız bir habere göre Rock’nCoke’ta 975 bilet satılmış, Burada ise 15.000 kişi var!” demişti. (Doğru bilgi: Rock’nCoke’ta ilk gün yaklaşık 15.bin, BarışaRock’ta ise 3 bin dolayında bilet satıldı.) Sponsorsuz kotarılan festival, ilan edilen gruplardan birkaç fire dışında, eksiksiz sürdü. Baba Zula ve Vega, isimleri ilan edildiği halde Rock’nCoke’u düzenleyen Pozitif Müzik ile anlaşmaları olduğu için son anda BarışaRock’a katıl(a)madılar. İzleyiciler arasında Ankara’dan çokça tanıdık sima göze çarptı. Festival sanki Ankara’da yapılıyormuş hissi uyandırdı.
   <br/>
   <br/>
   Barış ve Adalet Koalisyonu temsilcileri, her grup sahneyi terk ettikten sonra yaptıkları konuşmalarla festivali miting havasına bürüdüler. Bazı izleyiciler kendi aralarında ‘Haydi, müzik dinlemeye geldik!’ naraları attı. Zaman zaman da Koalisyon temsilcilerinin sözleri, özellikle ön sıraları mesken bellemiş ‘barışçı grupların’ attıkları sloganlarla kesildi. Oyuncu Mehmet Ali Alabora da festivale bilfiil destek veren gönüllülerdendi.
   <br/>
   <br/>
   Sahneye çıkan her grup, şarkı aralarında festivalin amacına paralel, barışçı cümleler kurmayı ihmal etmediler. Festivalin sloganlarından olan ve çoğu grubun dillendirdiği cümlelerin en çarpıcısı, “Rock şişede durmaz!” idi. Sigaralarının bile Amerikalı olmadığını her fırsatta belirten köfteci ve dönerciler festivalin neşe kaynaklarındandı. İçeriye girişlerde çantaların arandığı ve Coca Cola ile girmenin yasak olduğu festivalde yiyecek-içecek fiyatları gayet makuldü. Yiyecek standlarında en çok yapılan şakalardan biri Coca Cola istemek oldu.
   <br/>
   <br/>
   Sahneye çıkan bir konuşmacının sorduğu “Dünyanın bilmem neresinden gelmiş gruplar, rahat minderler varken neden buradayız?” sorusuna, izleyiciler arasından bir bayanın bağırarak verdiği “Çünkü paramız yok!” cevabı da festivali izleyen güruhun bir başka gerçeğini gözler önüne seriyordu.
   <br/>
   <br/>
   Son günün son sahnesi Cem Karaca’ya ayrılmıştı. Dadaloğlu bozlağı okumak üzereyken, kendisinin deyimiyle ‘ufak bir iş kazası’ geçirerek sahneden düşen ve izleyicileri korkutan Karaca, tezahüratlar ile dakikalar sonra yeniden sahneye çıktı. Düştüğünde şapkasını bir izleyiciye kaptıran Cem Karaca, şapkasıyla ilgili esprileri ile izleyenlerin yüreklerine su serpti.Karaca’nın kendini iyi hissetmediği aşikardı. Kendisinin de haberdar olmadığı bir anda ceketi getirildi ve festivalin bittiği anons edildi. (Esra Demirkıran)
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2979&yorum_id=1), [web.archive.org (arşiv bağlantısı)](http://web.archive.org/web/20040103120917/http://www.aksiyon.com.tr:80/detay.php?id=2979&yorum_id=1)
