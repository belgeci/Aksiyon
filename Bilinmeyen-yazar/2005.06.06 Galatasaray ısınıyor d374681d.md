# Galatasaray ısınıyor

*Bilinmeyen-yazar 2005.06.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Galatasaray’ı yüzüncü yıl stresi çöküşün eşiğine itti. Ama çöküş daha önce ilk sinyallerini vermişti aslında. Kısaca hafızalarımızı yoklayalım. Bütün Türkiye’yi 2000 yılında UEFA ve Süper Kupa ile ayağa kaldırdı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070806213543im_/http://www.aksiyon.com.tr/resim/548/11.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   17 Ağustos ve 12 Kasım 1999 depremlerinde moral motivasyonu dibe vuran insanlar uluslararası alanda gelen bu büyük başarı ile psikolojik terapi gördü adeta. Takımı dört yıl üst üste şampiyon yapan ve UEFA’da zirveye taşıyan Fatih Terim sürpriz bir kararla görevi bıraktı. Yerine gelen Rumen çalıştırıcı Lucescu çıtayı düşürmedi. İlk sezonunda ikinci, ikinci sezonunda ise takımı şampiyon yaptı. Takımı Şampiyonlar Ligi’nde ilk defa ikinci tura çıkardı ve çeyrek final oynattı. Ama şampiyonluk daha kursağından aşağıya inmeden kovuldu. Bu Galatasaray’da kötüye gidişin başlangıcıydı. Yeniden ve güçlendirilmiş yetkilerle takımın dümeni teslim edilen Fatih Terim bir türlü başarılı olamadı. Terim’i getirme kozuyla seçimi kazanan başkan Özhan Canaydın, bir kez daha seçilebilmek için Terim’i göndermeyi koz olarak kullandı. Cimbom, Lucescu’dan sonra Terim’i de harcadı. Takımı tekrar eski günlerine taşıyabilecek antrenör arayışında, birinci Terim döneminde efsaneleşen Georgia Hagi isminde karar kılındı. Romanya Milli Takımı ve Bursaspor’da teknik direktör olarak başarıya ulaşamayan Hagi, getirildiği günden istifa ettiği ana kadar hep tartışıldı. Görevde kalsa bile tartışılmaya devam edecekti. Burada çok ilginç bir ayrıntı var gözlerden kaçan. Ligin son maçında taraftar ikiye bölünmüş, bir bölümü ‘I love you, Hagi’, diğer bölümü ise ‘Hırsız Hagi’ diye tempo tutuyordu. Cimbom’a altın çağını yaşatan kadrodan Arif Erdem’le Hakan Ünsal’a taraftara veda fırsatı verilmeden güle güle denmesi de sarı-kırmızı geleneklerle örtüşmeyen bir uygulamaydı. Takımın yeni teknik direktörü Belçikalı Eric Gerets’in çöküş sendromuna giren Cimbom’u girdaptan kurtarıp kurtaramayacağını zaman gösterecek. Galatasaray’daki kötü gidiş, eski yöneticileri de harekete geçirdi. Eski başkanlardan Faruk Süren’in yemekli davetinde bir araya gelen Mehmet Cansun, Mete Başol, Ali Dürüst, Özer Saracoğlu, Burak Elmas, Atilla Donat, Fatih Altaylı, Fatih Terim ve Hıncal Uluç takımın toparlanmasının yollarını tartıştı. En yakın kongrede kılıçlar çekilecek gibi!...
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21908), [web.archive.org (arşiv bağlantısı)](http://web.archive.org/web/20070806213543/http://www.aksiyon.com.tr:80/detay.php?id=21908)
