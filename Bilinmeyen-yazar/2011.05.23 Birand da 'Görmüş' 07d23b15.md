# Birand da ‘Görmüş’

*Bilinmeyen-yazar 2011.05.23*

<font class="agenda2NewsSpot">
 Eski Deniz Kuvvetleri Komutanı Özden Örnek’e ait günlükleri 2008 yılında deşifre ettiğinde yönettiği Nokta dergisi kapanan Alper Görmüş’ün ‘Ergenekon Gazeteciliği’ adlı kitabı, Türkiye’nin önde gelen gazetecilerinden Mehmet Ali Birand’ı tarihî bir itirafa zorladı.
</font>
<font class="newsDetail">
 <p>
  <p class="MsoNormal">
   19 Mayıs Perşembe günkü Posta gazetesinde, “Evet, genlerimizde darbecilik vardı.” diyor usta meslektaş. Sözlerini, “Merkez medya darbeleri hep destekledi ve 28 Şubat’ın gerçekleşmesinde de anahtar rol oynadı.” diye özetlediği Görmüş’e bu konuda tamamen katıldığını ve adı geçen kitabı yüzü kızararak okuduğunu belirtiyor: “Bizim kuşak için devlet daima öncelikli ve haklıydı. Devleti de asker temsil ederdi. Politikacı, üçkağıtçı-yalancı… Asker ise namuslu ve her şeyini vatana adamış kahramandı.” Birand’dan birkaç pasaj: “Komutan nerdesiniz, devlet elden gidiyor, diyen yazılar yazdık. Darbe günlüklerini küçümsemek çoğumuzun işine geldi. Oysa Ergenekon sürecini başlatan asıl gelişme Darbe Günlükleri’ydi.” “Laik merkez medya mensuplarının büyük bölümü için öncelik demokrasi değildi. Genelkurmay daha önemliydi. Bizler böyle yetiştirildik, belki de farkına varmadan darbecilik işlendi.” Birand bu gerçeği, ‘Emret Komutanım’ isimli kitabını 1990’larda hazırlarken yakinen hissetmiş aslında: “Askerin siyaset dışına çıkması gerektiğini söylediğim yazılara o zaman başladım ve başıma gelmeyen kalmadı.” Görmüş, merkez medyanın bu ifadeleri yüzünden Birand’ı hedef tahtasına koyacağına inanıyor: “İtirafları geç de olsa; pozitif ve cesur açıklamalar.” Bakalım genetik arınma ne kadar sürecek?
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-29438-birand-da-gormus.html), [web.archive.org (arşiv bağlantısı)](http://web.archive.org/web/20110621075059/http://aksiyon.com.tr:80/aksiyon/haber-29438-birand-da-gormus.html)
