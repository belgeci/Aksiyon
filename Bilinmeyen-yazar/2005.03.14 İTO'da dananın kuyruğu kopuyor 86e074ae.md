# İTO’da dananın kuyruğu kopuyor

*Bilinmeyen-yazar 2005.03.14*

<div>
 <p>
  <font>
   Mehmet Yıldırım’ın 13 yıldır başkanlık koltuğunda oturduğu İstanbul Ticaret Odası (İTO) seçimleri bu defa katılım ve rekabet açısından daha renkli geçti.
   <br/>
   <br/>
   16 binler civarında seyreden seçime katılan üye sayısında 30 bin rakamı aşılarak yüzde 100’e yaklaşan bir artış gerçekleşti. Bu artışta İbrahim Çağlar’ı destekleyen çevrelerin üyelere yönelik seçim motivasyonu bir hayli etkili oldu. 9 Mart’ta yapılan seçimde 87 meslek komitesinin 547, oda meclisinin ise 230 üyesi belirlendi. ‘Yeni İTO Platformu’nun oyların yüzde 70’ini aldığı ifade ediliyor. Formula 1 ihalesinde yolsuzluk iddialarıyla rekabet atmosferi kirlenen İTO seçim yarışını kimin kazandığı 15 Mart’ta belli olacak. Yıldırım ve Çağlar’ın her ikisi de üye çoğunluğunun lehlerine olduğunu dile getiriyor. Yolsuzlukla suçlanan Yıldırım, daha önceki seçimlerde oluşan teamül gereği, seçimde kendi meslek komitesince desteklenmeyen rakibi Çağlar’ın adaylıktan çekilmesi gerektiğini savunuyor.
   <br/>
   <br/>
  </font>
 </p>
 <p>
  <font>
   (Bu yazı 500 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=20313), [web.archive.org (arşiv bağlantısı)](http://web.archive.org/web/20050903225611/http://aksiyon.com.tr:80/yazdir.php?id=20313)
