# Yargıda çift götürenler ateşte!

*Bilinmeyen-yazar 2011.12.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fıkra ama yaşanmışlarından. Karşılıklı dolma yiyen iki görme özürlüden biri diğerine, ‘Niçin çift çift götürüyorsun?” diye sorar. “Nereden çıkarıyorsun, hiç de iddia ettiğin gibi değil.” cevabını alınca, “Ben öyle yapıyorum da.” der.
  </font>
 </div>
 <div id="newsText">
  <font class="detail-text">
   <p>
    Gündemdeki ‘CHP menşeli yargıda militan’ tartışması hatırlattı bu kıssayı. Partinin genel başkanı Kemal Kılıçdaroğlu’nun “Yargıtay’a 160 militan seçtiler.” sözleriyle başlayan fırtına, grup başkan vekili Emine Ülker Tarhan’ın kamuoyuna yansıyan 30 saniyelik ses kaydıyla iyice kontrolden çıktı. 12 Eylül Anayasa Değişikliği Referandumu ve Hâkimler ve Savcılar Yüksek Kurulu’nun (HSYK) üye seçimlerinde kimyasını deşifre eden YARSAV’ın yönetim kurulu üyesi Remzi Özdemir ve şu anki başkanı Murat Arslan’la konuşurken, “YARSAV’ın haklarını koruyacak, yani YARSAV’ın militanı olacak adam lazım bize.” diyor CHP Milletvekili Tarhan. Legalliği şüphe uyandırsa da o süreçte başkanıdır adı geçen mesleki örgütün! Kaseti başa sararsak; “Orada (HSYK’da) verimli olacak adama ihtiyacımız yok. Dik duracak adam lazım.” ifadeleri de ona ait. Bandı doğruluyor ve geri adım atmıyor: “YARSAV’ın militanı olmak demek, yargı bağımsızlığını ve yargıç güvencesinin militanı olmak demektir. O yüzden çok doğru söylemişim. Sonuna kadar arkasındayım sözlerimin.” Kaydedenler hakkında suç duyurusunda bulunacağını söylüyor. En net ve aklıselim eleştiri MHP lideri Devlet Bahçeli’den: “Türkiye’de herkes militan olabilir; ama yargı mensubunun olmaması lazım. Yargı mensubu da militan olursa militanları kim nasıl ayıklayacaktır?” AK Parti Grup Başkan Vekili Ahmet Aydın ise tabiri caizse lafı gediğine oturtuyor: “Basına yansıyan ifadeler kimin militan olarak yargıya müdahale etmek istediğini gösteriyor. Eğer varsa, böyle bir militanlık aslında hangi dönemde ve kim tarafından yargının militanlaştırıldığını da gösteriyor.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31297-yargida-cift-goturenler-ateste.html), [web.archive.org (arşiv bağlantısı)](http://web.archive.org/web/20120203152454/http://www.aksiyon.com.tr:80/aksiyon/haber-31297-yargida-cift-goturenler-ateste.html)
