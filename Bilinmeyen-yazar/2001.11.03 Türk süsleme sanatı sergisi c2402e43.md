# Türk süsleme sanatı sergisi

*Bilinmeyen-yazar 2001.11.03*

<div>
 <p class="spot">
  "Zerefşan Eğitim ve Sanat Merkezi" kendi öğrencileri tarafından üretilen çalışmalardan oluşan bir sergiyle sanatseverlerle buluşuyor.
 </p>
 <p class="metin">
 </p>
 <p class="metin">
  İstanbul'un Üsküdar semtinde Sakine Tuncer Duruk'un 1996 yılında kurduğu merkez, Semih İrdeş, Mamure Öz, Çiçek Derman, Cemile Bayburan gibi Türk süsleme sanatı ustaları eşliğinde hat, tezhip, minyatür, kalem işi, ebru gibi temel sanatları uyguluyor, uygulatıyor ve eğitim veriyor. Merkezin kurucusu Sakine Tuncer Duruk 1983 yılında sanat hayatına başlamış. Kubbealtı, Sema Nakışhanesi, Cerrahpaşa, Caferağa Medresesi, Süheyl Ünver Nakışhanesi, Vakıflar Genel Müdürlüğü Restorasyon kursları ve Topkapı Sarayı Nakışhanesinde eğitimini sürdürmüş ve şu anda adı geçen merkezde öğrencileriyle beraber son yıllarda tekrar insanların ilgi alanına giren geleneksel sanatın profesyonel kişilerce öğretilmesi için çalışıyor. Altunizade Kültür Merkezi'nde 1—10 Kasım tarihleri arasında gerçekleştirilecek Hat ve Tezhip sergisi 3—14 Aralık tarihleri arasında da Bursa Teyyare Kültür Merkezi'nde izleyici karşısına çıkacak. ( 0 216 333 65 28)
 </p>
 <p class="metin">
 </p>
 <p class="metin">
  Erkan Oğur ve Djivan Gasparyan'ın uzun süredir "Ha çıktı, ha çıkacak" denilen albümleri nihayet çıktı. "Fuad" dünyaca ünlü, pek çok büyük prodüksiyona imza atmış olan "duduk" sanatçısı Gasparyan'ın Türkiye'de yaptığı ilk çalışma. Fuad projesinde Erkan Oğur perdesiz klasik gitar, klasik gitar, kopuz, E—bow ve vokal'le; Gjivan Gasparyan duduk ve vokal'le, Armen Gazaryan dudukle; Vazgen Makaryan bas dudukle; Derya Türkan klasik kemençeyle; Ferruh Yarkın perkusyon enstürümanlarıyla yer alıyorlar. Bu müzik tarzı Erkan Oğur'un müziğinde farklı açılımlar yaptığı bir döneme rastlıyor aynı zamanda.
 </p>
 <p class="metin">
 </p>
 <p class="arabaslik">
  Livaneli'nin bütün şarkıları
 </p>
 <p class="metin">
  Ada Müzik Livaneli'nin "bütün eserlerini" yayınlayarak "Livaneli müziğini" tekrar hatırlatıyor. Livaneli müziği; ülkemizin kültürel mirasıyla Batılı formları ustalıkla birleştiren bir içerik taşıyor. Bu özelliğiyle Livaneli'yi "kültürel kimlik" tartışmalarının içinde bulabiliyoruz, çünkü bu konuyla fazlasıyla ilgili. Bugüne değin sinema, müzik ve edebiyat alanında bütün dünyanın beğenisini kazanan eserler veren Livaneli'nin bütün şarkıları dinleyiciye CD formatında tekrar ulaşıyor.
 </p>
 <p class="metin">
 </p>
 <p class="arabaslik">
  Su ve Kültür
 </p>
 <p class="metin">
  P Sanat Kültür Antika, 22. sayısını "Su"ya ayırırken, daha önceki sayılarında işlediği konularda olduğu gibi, suyun, farklı sanatlardaki farklı hallerine, değişik kültür alanlarında bıraktığı izlere, çeşitli düşünce ve inanç ortamlarındaki yansımalarına yöneliyor. İstanbul, yeryüzünün pek az "su kenti"nden biri. İstanbul'un su söylenceleri zenginliğini, Orhan Duru'nun anlatı tadındaki yazısında okuyabilirsiniz.  Ömer Faruk Şerifoğlu'nun "Su Güzelleri"ni okuduktan sonra, kentin değişik semtlerindeki bu kültür varlıklarının ayırdına daha çok varabilir, belki karşılarında durup onları göz tadıyla seyredebilirsiniz. Nuh Tufanı, su küpleri, Osmanlı dönemi su yolu haritaları kasıcası su ve kültürle ilgili pek çok şeyi P'nin bu sayısında okuyabilirsiniz.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/361/kultur/3.htm), [web.archive.org (arşiv bağlantısı)](http://web.archive.org/web/20020113114055/http://www.aksiyon.com.tr:80/2001/361/kultur/3.htm)
