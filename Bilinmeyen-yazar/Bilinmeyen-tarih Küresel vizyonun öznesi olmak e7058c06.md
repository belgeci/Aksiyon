# Küresel vizyonun öznesi olmak

*Bilinmeyen-yazar Bilinmeyen-tarih*

<div>
 <p>
  <font>
   Başbakan Erdoğan tarihî bir ziyaret gerçekleştirdi Amerika"da. Önemli düşünce kuruluşlarında hem Türkiye"nin siyasî duruşunu anlattı hem de Amerikan yönetiminde etkili olduğu bilinen lobilerin temsilcileri ile bir araya geldi. Beyaz Saray"da Başkan Bush tarafından sıcak bir ortamda kabul edildi. Geçen yıl 1 Mart"ta meydana gelen tezkere krizinden sonra ikili ilişkilerde yaşanan olumsuz havanın izleri silinmiş oldu böylece. Washington"dan yansıyanlar Türk-Amerikan ilişkilerinin yeni bir döneme girdiği şeklinde.
   <br/>
   <br/>
   Erdoğan"ın gezi boyunca rahat tavır sergilemesi, basın toplantılarında konulara hakim bir profil çizmesi gezinin beklendiği gibi geçtiğine işaret ediyor. Irak ve Kıbrıs temaları üzerine bina edilen ziyaret neticesinde Türkiye"nin, beklediklerini büyük ölçüde aldığı anlaşılıyor. Özellikle, ziyaret öncesi yapılan Kıbrıs hamlesi, ABD"de karşılıksız bırakılmadı. Aynı şekilde Türk tarafı Irak"ın toprak bütünlüğünün sağlanacağı konusunda Bush"un ağzından açık güvenceler işitti. PKK"ya müsâmaha gösterilmeyeceği teyit edildi.
   <br>
    <br>
     Kıbrıs ve Irak konusunda iki ülkenin belli bir mutabakata varması, büyük bir stratejinin taktik adımları aslında. Büyük strateji ise ABD"nin bir süredir dillendirdiği ve Fas"tan başlayıp Ortadoğu"ya, oradan da Kafkasları kapsayıp Orta Asya"ya uzanan "Büyük Ortadoğu"da demokratik dönüşümün gerçekleştirilmesi şeklinde dillendiriliyor. Türkiye"nin daha önce verdiği "değişin" mesajının, bu kez Washington"da İslam dünyasındaki demokratikleşme sürecine desteğe dönüştüğü, gezi sırasında ortaya konan söylemlerden belli oluyor. Nitekim, başbakan gezi sırasında sık sık medeniyetler ve kültürler arası diyalog vurgusu yaptı ve Türkiye"nin bu konuda oynayabileceği role dikkat çekti.
     <br>
      <br>
       Geniş bir coğrafyanın demokratikleştirilmesi kolay bir iş değil elbette. Dünyada anti Amerikanizmin arttığı bir dönemde ABD, hedef halindeki coğrafyaya rengini veren İslam dini ile mücadele ediyor görüntüsü vermek istemiyor. Bunun için de Türkiye"nin yanında yer almasını ve yükselen tepkiler için bir dalga kıran vazifesi görmesini arzu ediyor. Böylece ABD, Türkiye"yi İslam ile demokrasinin bir arada yaşayabileceğini gösteren, laik ve Avrupa Birliği"ne katılmış ülke olarak bir "rol model" şeklinde sunma imkanı bulmuş oluyor.
       <br>
        <br>
         Nitekim izlenim aktaran gazetecilere göre, Başbakan Erdoğan"ın bu konuda görüşlerini açıklarken, "İslam dünyası içindeki değişikliğin sabırlı bir şekilde, bir evrim içinde gerçekleşmesi, bu çerçevede İslam ülkelerindeki demokrasi güçlerinin desteklenmesi gerektiğini" söylemesi dikkat çekici. Aynı görüşme sırasında Başkan Bush"un da İslam dünyasının değişimi konusunda Erdoğan"ın düşüncelerine destek vermesi ve Türkiye"nin İslam ile modernleşmeyi bağdaştıran bir ülke olarak bulunduğu yere işaret etmesi, ortak stratejik vizyon konusunda yeterince ipucu veriyor.
         <br/>
         <br/>
         ABD ile Türkiye"nin küresel bir vizyonda mutabık kalmaları, Türk dış politikasındaki önemli değişimin bir göstergesi. Soğuk Savaş döneminde statik politikalar üreten Ankara, bu değişimle, yalnızca nüfuz bölgelerinde değil, küresel dengelerde de söz sahibi olma isteğini açığa vuruyor. Bu bağlamda, Washington temasları sırasında Irak ile Kıbrıs arasında bir dengenin kurulması tesadüf olmasa gerek. Bu denge, aslında, Türkiye"nin küresel bir vizyonla milli çıkarlarını maksimize etmek istediğini gözler önüne seriyor.
         <br/>
         <br/>
         Peki bu vizyonun temelinde ne var? Öncelikle terörle mücadele yer alıyor. Ancak, küresel terörün üstesinden gelebilmek için problemli bölgeler olarak tanımlanan coğrafyalarda önce demokratik değerlerin kökleşmesi, insan hakları ve hukukun üstünlüğüne dayalı yönetim modellerinin oluşturulması lazım. Ancak, bu çok kolay değil. Çünkü, ortada çözülmesi gereken devasa problemler bulunuyor. Örneğin, Ortadoğu"da, Kafkasya"da ve Orta Asya"da yaygın olan fakirlik problemi, demokrasinin kökleşmesi için gerekli kurumların tesis edilmesi ihtiyacı, bu problemlerin çözümü istikametinde atılan her adımı hemen dış faktörlere bağlayıcı ön yargıların ortaya çıkması ve eğitimsizliğin sebep olduğu kötü sonuçlar gibi pek çok meselenin büyük bir handikap oluşturma potansiyeli var.
         <br/>
         <br/>
         Türkiye, benzer süreci yaşamış bir ülke olarak 80 yıllık tecrübeye sahip. Ancak, yeni bir döneme girerken Türkiye"nin, kendi perspektifi ile küresel vizyonları birleştirmesi ve başkalarının ortaya attığı projelerin bir nesnesi olmaktan kaçınması gerekiyor. Son ABD ziyareti de gösterdi ki Türkiye isterse kendi politikalarını oluşturabilir ve kendi vizyonunun öznesi olabilir. Yeter ki kendine ve halkına güvenmesini bilsin.
         <br/>
         <br/>
         <br/>
         BBC"de büyük deprem
         <br/>
         <br/>
         İngiltere"nin ünlü yayın kuruluşu BBC, Yüksek Mahkeme Yargıcı Lord Hutton"ın Dr. David Kelly"nin ölümü konusundaki raporunu açıklamasıyla büyük bir deprem yaşadı. BBC Yönetim Kurulu Başkanı Gavyn Davies ve Genel Müdürü Greg Dyke görevlerinden istifa etti. BBC"nin Yönetim Kurulu Başkan Vekili Lord Ryder, Dr. David Kelly"nin ölümü öncesinde kurumun yaptığı hatalar nedeniyle "şartsız" özür dilediklerini açıklarken, İngiltere Başbakanı Tony Blair ise yaptığı açıklamada istifaların ve özür dilenmesinin hükümeti tarafından yeterli görüldüğünü, olayın üzerine daha fazla gidilmeyeceğini ima etti.
         <br/>
         <br/>
         İstifa ettikten sonra GMTV adlı televizyon kanalına konuşan Greg Dyke, yüksek mahkeme yargıcı Lord Hutton"ın, silah danışmanı David Kelly"nin ölümüyle ilgili soruşturma raporunda önemli hukuki yanlışlar bulunduğunu öne sürdü. "Lord Hutton"ın hazırladığı rapor konusunda diğer yüksek yargıçların ne düşündüğünü çok merak ediyorum" diyen Dyke, "Raporun çok siyah ve beyaz olduğu, bir kesimi tümüyle aklayıp diğerini tümüyle suçladığı" görüşünü savundu. Dyke, "Raporun böyle yazıldığını görünce, bütün BBC yönetimi olarak büyük bir şok yaşadık" diye konuştu.
         <br/>
         <br/>
         Greg Dyke, Savunma Bakanlığı"nı da Kelly"nin ölümüyle ilgili gelişmeler sırasında doğru davranmamakla suçladı. Kelly"nin yalnız bırakıldığını söyleyen Dyke, "Eğer bu bakanlığın çalışanına sahip çıkma anlayışı buysa, orada çalışmak zorunda kalmadığım için çok mutluyum" diye konuştu. İngiliz halkının yarısı ise BBC"nin yanında yer aldı.
         <br/>
         <br/>
         BBC, hükümetin Irak dosyasının savaş gerekçesi yapılması için abartıldığını işlemiş, habere kaynak olarak gösterilen Kelly intihar etmişti. Hutton, raporunda, BBC"yi gazetecilik kurallarına uymadığı gerekçesiyle eleştirmişti.
         <br/>
         <br/>
         <br/>
         429 kişiye bedel İsrailli
         <br/>
         <br/>
         İsrail, dört yıldır Hizbullah"ın elinde rehin bulunan işadamı Elhanan Tannenbaum"u, 429 Arap esirle takas ederek kurtardı. Almanya"nın aracılık yaptığı takas operasyonu Köln ve İsrail"de paralel olarak yürütüldü. İsrail aynı operasyonda Hizbullah"ın öldürdüğü üç askerinin cesedini aldı, 60 Lübnanlı militanın cesedini verdi. Önce, aralarında iki Lübnanlı gerilla liderinin de bulunduğu toplam 436 mahkumu salıvereceğini belirten İsrail, sonradan bu sayının 429 ile sınırlı olduğunu açıkladı. 400 Filistinli esir İsrail-Filistin sınırında, Lübnan ve çeşitli Arap ülkeleri vatandaşı 29 esir ise, Köln"de serbest bırakıldı. İsrail ayrıca, 60 Lübnanlı militanın cesedini de iade etti. Tannenbaum, 1986"da Lübnan"da düşürülen ve esir alındığı belirtilen İsrailli pilot Ron Arad hakkında istihbarat toplamak için Beyrut"a gelmiş, 2000 yılında ise Körfez bölgesinde Hizbullah tarafından rehin alınmıştı.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1342 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11108), [web.archive.org (arşiv bağlantısı)](http://web.archive.org/web/20050121020343/http://www.aksiyon.com.tr:80/yazdir.php?id=11108)
