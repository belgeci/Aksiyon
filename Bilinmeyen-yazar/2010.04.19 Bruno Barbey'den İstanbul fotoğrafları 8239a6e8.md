# Bruno Barbey’den İstanbul fotoğrafları

*Bilinmeyen-yazar 2010.04.19*

<font class="agenda2NewsSpot">
 Bruno Barbey’in fotoğraflarında her daim dinamizm vardır. En durağan karelerinde bile grafik sizi bir noktadan başka bir noktaya taşır.
</font>
<font class="newsDetail">
 <p class="MsoNormal">
  Fakat onun karelerini en etkileyici kılan ışık ile gölgenin oyunudur. En sert fotoğraflarına bile büyüsel bir hava katar.
 </p>
 <p class="MsoNormal">
  Fas doğumlu Fransız fotoğrafçı Bruno Barbey geçtiğimiz yıllarda Mayıs 68 ve İtalyanlar sergileriyle İstanbul’a konuk olmuştu. 16 Nisan’da Yapı Kredi Sermet Çifter Salonu’nda açılan sergisinde ise fotoğraflarına bu defa İstanbul konu olmuş. Şehrin enerjisini 60 renkli fotoğrafla izleyiciye aktarmak isteyen Barbey’in beş yıllık çalışmasının ürünü bu sergi. Şehrin renksel uğultusu, Doğu-Batı sentezi/açmazları, gündelik yaşamın kaotik hâli Barbey’in fotoğraflarında somutlaşıyor. Bir söyleşisinde “Fotoğraf çekerken sadece renklerle ve gölgelerle ilgilenmem, tarihle de ilgilenirim. Beni daha çok etkileyen ve ilgimi çeken, derin tarihî birikimleri olan kadim coğrafyalar ile o coğrafyaların insanlarıdır.” diyen Magnum Photos üyesi Bruno Barbey, yüzyıllar boyunca İstanbul’u kâğıda dökmüş seyyah-yazarlardan, gravürlerini yapmış sanatçı-ressamlardan sonra, görsel hafızamıza yeni hazineler kazandırıyor. Fotoğraflarına aktardığı kendine has estetik anlayışı, ışık-gölge oyunları ve büyüsel atmosferiyle.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26590-12-bruno-barbeyden-istanbul-fotograflari.html), [web.archive.org (arşiv bağlantısı)](http://web.archive.org/web/20101120014431/http://aksiyon.com.tr/aksiyon/haber-26590-12-bruno-barbeyden-istanbul-fotograflari.html)
