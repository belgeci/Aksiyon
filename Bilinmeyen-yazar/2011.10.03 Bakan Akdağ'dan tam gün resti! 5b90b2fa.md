# Bakan Akdağ’dan tam gün resti!

*Bilinmeyen-yazar 2011.10.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Bir hocanın, bir uzmanın, özellikle üniversite hocasının hastası ile muayenehanesinde anlaşarak onu tedavi etmesini, hastasını bir özel hastaneye götürerek ticari ilişki kurmasını hem işletme mantığı açısından hem ahlaki açıdan asla doğru bulmuyorum.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Bu tam gün meselesine bazı üniversitelerimiz, çok iyi sahip çıktılar. Bazı üniversitelerde de rektörler de dahil, yöneticiler ve orada çalışanlar inanılmaz bir direnç gösteriyor. Rant sisteminin devam etmesi lazım çünkü! Üniversite içine girmiş ticaret sisteminin sürmesi lazım! Mantıkları bu. Bu bizim üniversitelerimizde eğitimi katleden bir şeydir. Rantın ve ticaretin devam etmesini isteyenlerle istemeyenlerin küçük bir mücadelesi bu. Küçük diyorum çünkü bu bize göre bitmiş bir iştir.” Evet, Sağlık Bakanı Recep Akdağ, tam gün tartışmalarını böyle değerlendiriyor. Türkiye’deki üniversite hastanelerinde ameliyatların yarı yarıya azaldığına ilişkin bir veri bulunmadığını da söylüyor Akdağ. Buralarda yaklaşık 10 bin hekimin görev yaptığını belirten bakan, sadece 650 kadarının “fakülte-muayenehane-özel hastane” üçgeninde ısrar ettiğini dile getiriyor: “Muhtemelen bir kısmı da sadece üniversitelerde çalışmayı kabul edecektir. 10 bin değerli öğretim üyesinin olduğu bir yerde yüzde 5’lerden bahsediyoruz. Bunu önemli bir problemmiş gibi kamuoyuna sunmak vatandaşlarımıza, hastalarımıza ve hasta yakınlarına en büyük hassızlıktır.” Bakan çok açık konuşuyor: “Bu istismara fırsat vermeyeceğim. Falan üniversite ‘5 hoca gitti, bittik, öldük’, diyor. YÖK’e yazı yazdık, ne isteğiniz varsa söyleyin, ya oraya o işi yapacak insanı göndereceğiz ya da hastayı alıp tedavi olması gerektiği yerde tedavi edeceğiz.” Hastaları gerekirse ambulans uçakla Avrupa’ya götüreceklerini de kaydediyor. Bekleyip, hep beraber göreceğiz.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-30615-bakan-akdagdan-tam-gun-resti.html), [web.archive.org (arşiv bağlantısı)](http://web.archive.org/web/20140121131603/http://www.aksiyon.com.tr:80/aksiyon/haber-30615-bakan-akdagdan-tam-gun-resti.html)
