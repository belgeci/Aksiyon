# Çağdaş Söylenler

*Bilinmeyen-yazar 1998.04.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Göstergebilim alanında yaptığı çalışmalarla, bu bilim dalının en önemli ismi haline gelen Fransız yazar Roland Barthes'ın "Çağdaş Söylenler"inde yer alan denemeler,
  </font>
 </div>
 <div id="newsText">
  <font class="detail-text">
   195456 yılları arasında, yaklaşık iki yıl süresince, aydan aya güncel olayların akışına göre kaleme alınmış. Barthes, çoğu zaman basının, sanatın, genel yargının, içinde yaşıyoruz diye tümüyle tarihsel olmaktan çıkmayan bir gerçeğin sırtına geçirip durdukları "doğallık" karşısında duyduğu kızgınlığı; yaşadığımız güncel olayların öyküsünde Doğa ile Tarih'in her dakika birbirine karıştırıldığını görmek karşısındaki rahatsızlığı; apaçık ortada olanın süslenip sergilenişinde saklı olduğunu sandığı düşünsel çarpıtmayı yakalamak isterken, yine güncel olaylardan örnekler vermekten kaçınmıyor.
   <br/>
   <br/>
   İki ana bölüme ayırdığı kitabının ilk kısmı bu şekilde akarken, ikinci bölümde "günümüzde söylen" başlığı altında, göstergebilim açısından bir söz olarak tarif edilebilecek söylenin anatomisi çiziliyor, biçim ve kavramı, anlamı üzerinde duruluyor: Söylen nedir bugün? Çok yalın, kökenine de tümüyle uyan bir yanıt vereceğim hemen: Söylen bir sözdür. Hiç kuşkusuz herhangi bir söz değildir. Dilin söylen olması için özel şartlar gerekir. Kısaca, "Çağdaş Söylenler", günümüz kültürüne karşı yazılmış bir kitap. Filmlerden deterjan reklamlarına, resimli dergilerin yemek tariflerinden fal köşelerine, bu kültürün nasıl yapaylığı doğallık, yüzeyselliği derinlik, geçiciliği sonrasızlık olarak gösterdiğini inceliyor. Malların etrafını saran efsanelerin nasıl oluşturulduğunu, birbiriyle ilgisiz görünen ayrıntıların yapısal bir bütünlük içinde nasıl aldatıcı bir hale oluşturduğunu anlatıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3682-cagdas-soylenler.html), [web.archive.org (arşiv bağlantısı)](http://web.archive.org/web/20120614093207/http://www.aksiyon.com.tr:80/aksiyon/haber-3682-cagdas-soylenler.html)
