# Acıma ve öfke...

*Bilinmeyen-yazar 2000.11.04*

<div>
 <p class="spot">
  Okurken 'Aman Allahım, bu nasıl iş' sözleri farkında olmadan ağzımdan çıkıyordu. Kimi zaman hafif dumanlanan gözler, kimi zaman da bu şeytani zemini hazırlayan insi şeytanların varlığından dolayı kenetlenen dişler...
 </p>
 <p class="metin">
 </p>
 <p class="metin">
  Kendi yerimize koyduk...
 </p>
 <p class="metin">
  5. Element yazınızı okudum. Gerçekten durumları çok acı. Önceden de onlar için üzülüyordum ama okuduktan sonra üzüntüm bir kat daha arttı. Gündeme getirmeniz ve bir çok insanı düşündürmeniz çok güzel. Ropörtaj bir roman akıcılığında olmuş. İnsan okurken kendini onun yerine koyuyor, hem kızıyor hem üzülüyor.
 </p>
 <p class="metin">
  Esra Erus
 </p>
 <p class="metin">
 </p>
 <p class="metin">
  Bilgisayarın başına biraz da çekinerek geçtiğimi itiraf edeyim. Çünkü o bayan kardeşimiz için çok geç kalmış olmaktan endişe ediyorum. Dosyayı okuduğumda 'Aman Allahım bu nasıl iş' sözleri gayri ihtiyari olarak, farkında olmadan ağzımdan çıkıyordu. Kimi zaman hafif dumanlanan gözler, kimi zaman da  bu hayat dolu insana bu şeytani zemini hazırlayan insi şeytanların varlığından dolayı sıkı sıkı kenetlenen dişler... Ama şu an önemli olan bu insana yardım etmek.
 </p>
 <p class="metin">
  Musa Kara / HAKKARİ
 </p>
 <p class="metin">
 </p>
 <p class="arabaslik">
  Savaş neler yaptırıyor?
 </p>
 <p class="metin">
  Sinemayla çok fazla ilgilenmiyorum ama sinema yazılarınızı okumak için sinema  seyircisi olmak gerekmiyor, işin en iyi tarafı bu. Filmi görmemiş olsam da okumak zevk veriyor, belki cümlelerin kuruluş biçiminden kaynaklanıyor bu. Yazmak istememin asıl sebebi Cengiz Aytmatov'la yapılan röportaj idi. (Sorular cevaplardan daha betimleyiciydi) Aytmatov'dan şu sözleri duymak çok güzeldi: 'Yazdığım ne varsa gerçekti! Çünkü savaş vardı.' Bu başlı başına bir araştırma konusu. Savaşın yaptırabildiklerine ve yazdırabildiklerine dair. Düşünmenizi tavsiye ederim!
 </p>
 <p class="metin">
  Çağatay Duru / ANKARA
 </p>
 <p class="metin">
 </p>
 <p class="arabaslik">
  Ortaokul seviyesine indi
 </p>
 <p class="metin">
  Bir çok acil gündemin olduğu ülkemizde bir insanın şahsında bütün bir insanlığı kurtarmayı hedef alan bir çalışmayı dergiye kapak yapmakla, dili, dini, ırkı, cinsiyeti, hayat görüşü ne olursa olsun tüm insanlara ve insanlığa verdiğiniz değeri tekrar ortaya koymuş oldunuz. 6 yıldır psikolojik danışmanlık yapmaya çalışmaktayım.
 </p>
 <p class="metin">
  Son iki yıldır gündeme aldığınız zararlı alışkanlıklar konusunda çalışmalarımı sıklaştırdım.  Sigaranın bütün dünyanın ve ülkemiz insanlarının baş belası olduğu hepimizce malûm. Buna bir de hap ve eroin gibi uyuşturucu maddelerinin eklenmesi bizleri iyice ürkütmektedir. Özellikle hapların Orta 3 öğrencileri seviyesine kadar inmesi kaygımızı biraz daha artırmaktadır. Eğitilmemiş anne babalar, yeterince bilgilendirilmeyen eğitimciler ve bu konularda insanlara yardımcı olacak uzman sayısının azlığı bu alışkanlıkların daha çabuk yayılmasına ve kullananların sayısının artmasına sebep olmaktadır.
 </p>
 <p class="metin">
  Özellikle kendisine değer verilmeyen veya öyle hisseden (çocuklara verilen  para, değerli eşyalar, araba vb maddi şeyler birer araçtan öteye geçmez) sevip sevildiği bir ortam bulamayan, bir çok insan tarafından sömürüldüğü hissine kapılan veya sömürülen  kişilik sahibi çocuklar diğerlerine göre zararlı maddeleri kullanmaya daha meyillidirler.
 </p>
 <p class="metin">
  Sigara, stres giderici ve rahatlatıcı eroin vb. maddelerin aradıkları mutlulukları veren ve kendilerini problemlerden uzaklaştıran bir arkadaş olarak görülmesi bunları kullanmayı kolaylaştırmaktadır.
 </p>
 <p class="metin">
  Anne—baba ve eğitim kadrosunun eğitilmesi, (özellikle anne—baba okullarının çoğaltılması), öğrencilerle ilgilenecek uzmanların, bilhassa okullarda rehber ve psikolojik danışman olarak çalışanların sayılarının artırılması (yetiştirilmiş eleman olarak) bu ve benzeri problemleri en aza indirme konusunda görülen en önemli çözüm olsa gerek.
 </p>
 <p class="metin">
  Özellikle Okullara Rehber Öğretmen yetiştirilmesi konusunda MEB ve YÖK  artık gerekli hassasiyeti göstermelidir.
 </p>
 <p class="metin">
  İsmail KOÇ  /  KONYA
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/309/okurhatti/1.htm), [web.archive.org (arşiv bağlantısı)](http://web.archive.org/web/20010707125952/http://www.aksiyon.com.tr:80/2000/309/okurhatti/1.htm)
