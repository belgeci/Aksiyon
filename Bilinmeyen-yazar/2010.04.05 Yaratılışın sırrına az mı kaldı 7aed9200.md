# Yaratılışın sırrına az mı kaldı?

*Bilinmeyen-yazar 2010.04.05*

<font class="agenda2NewsSpot">
 İnsanoğlu evrenin yaratılışındaki sırları çözmek için ‘büyük patlamayı’ laboratuvar ortamında gerçekleştirmeyi başardı sonunda.
</font>
<font class="newsDetail">
 <p class="MsoNormal">
  Yerin 100 metre altındaki 27 kilometrelik oval tünelde iki proton huzmesi 3,5 Tera elektron volt (3,5 trilyon elektron volt-TeV) enerjiyle, ışık hızına (saniyede 300 bin kilometre) çok yakın bir süratle çarpıştırıldı. İsviçre-Fransa sınırındaki Avrupa Nükleer Araştırma Merkezi CERN’de uzun yıllardır üzerinde çalışılan projede varılan sevindirici noktanın heyecanı yaşanıyor. Merkez sözcüsü Paola Catapano, Büyük Hodron Çarpıştırıcısı’ndaki büyük deney için, “Bu yeni bir çağın başlangıcıdır.” diyor. Şimdi deneyde elde edilen verilerin incelenmesi, yorumlanması ve analiziyle uğraşacak bilim adamları. Yeni bilimsel keşiflerin peşinde koşulacak aylarca. İlk cevabı aranan soru şu: Acaba madde nasıl kütle kazanıyor? Çarpışmanın etkisiyle ortaya çıkan Higgs parçacığının nasıl oluştuğu da anlaşılacak. Merkez Direktörü Rolf-Dieter Heuer ve ekibi, 2010 sonuna kadar, kainatın yüzde 26’sını kapladığına inandıkları karanlık maddenin sırlarına erişme beklentisi içinde. Maddenin meydana gelişine ilişkin standart fizik teorilerinin hiçbirinde, ispatlayıcı bilgiler sunulamadı. Fizikçiler 18 ila 24 ay sürecek çarpışmaların sonucunu merak ediyor. CERN’de, Chicago’daki Fermilab hızlandırıcısında varılan hız 3,5’e katlandı. Merkez kontrol adasındaki bilim adamlarının çarpışma bitimindeki sevinçleri görülmeye değerdi.
 </p>
 <p class="MsoNormal">
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26491-11-yaratilisin-sirrina-az-mi-kaldi.html), [web.archive.org (arşiv bağlantısı)](http://web.archive.org/web/20101119202809/http://aksiyon.com.tr/aksiyon/haber-26491-11-yaratilisin-sirrina-az-mi-kaldi.html)
