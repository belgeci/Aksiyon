# Engel kalmadı!

*Bilinmeyen-yazar 2004.09.27*

<div>
 <p>
  <font>
   Başbakan Recep Tayyip Erdoğan’ın Brüksel ziyareti, Türk Ceza Kanunu (TCK) menşeli tartışmalarla birden çıkmaza girme sinyalleri veren Avrupa Birliği (AB)-Türkiye ilişkilerini düzeltti.
   <br/>
   <br/>
   AB Komisyonu’nun ilerlemeden sorumlu üyesi Günter Verheugen, Erdoğan ile yaptığı ortak basın toplantısında çok net konuştu: “Artık, masa üstünde engel kalmadı.”
   <br>
    <br>
     Verheugen, Erdoğan’dan aldığı güvencelerle, AB Komisyonu’nun 6 Ekim tarihinde açıklaması beklenen Türkiye’nin üyeliği hakkındaki ilerleme raporunun olumlu çıkması yönünde tavsiyelerde bulunacağını söyledi. 30 üyeli AB Komisyonu’nda kararlar salt çoğunluk ile alınıyor. Komisyon üyelerinden sadece dördünün Türkiye’nin AB üyeliğine soğuk baktığı biliniyor. Erdoğan, Brüksel’de Verheugen’in yanı sıra AB Komisyonu Başkanı Romano Prodi ve Avrupa Parlamentosu Başkanı Josep Borrell ile de görüştü. Belçika’dan gelen anlaşma ve uyum haberleri, AK Parti Hükümeti’nin Meclis görüşmelerinde son iki maddesine gelinen TCK tasarısını geri çekmesiyle gergin günler yaşamaya başlayan piyasaları da rahatlattı. Ortamı gerginleştiren görünüşte zina maddesiydi. Erdoğan, kendi hükümetleri döneminde zinanın TCK’da yer almayacağının garantisini verdi. Gazeteci Hulki Cevizoğlu’nun, ‘AB, Kürtçeyi ikinci resmî dil olarak dayatacak’ iddiası ise şimdilik havada kaldı. Öküz altında buzağı aramanın âlemi yok ama Verheugen’in sözündeki bir ayrıntıyı es geçmemekte fayda var: Masanın üstünde engel kalmadı ama ya altı!..
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 681 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=16199), [web.archive.org (arşiv bağlantısı)](http://web.archive.org/web/20060104064934/http://aksiyon.com.tr:80/yazdir.php?id=16199)
