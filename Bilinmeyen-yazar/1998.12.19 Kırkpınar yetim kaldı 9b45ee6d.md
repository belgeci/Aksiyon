# Kırkpınar yetim kaldı

*Bilinmeyen-yazar 1998.12.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Halk dilinde ağa genellikle toprağı ve malı olan ya da köyleri bulunan kişilere denir. Ancak son yıllarda ağa kelimesi  cömert  ve sevilen kişiler için de kullanılmaya başlandı.
  </font>
 </div>
 <div id="newsText">
  <font class="detail-text">
   Sporda ise ağalık müessesesi genellikle güreşte ve özellikle de yağlı güreşte kullanılır. Yaklaşık 700 yıldır devam eden ve olimpiyatlardan sonra en eski spor organizasyonu olarak kabul edilen Kırkpınar Yağlı Güreşleri'nde de ağanın çok büyük önemi vardır. Güreşlere katılan bütün pehlivanların iaşe ve yol masraflarını karşılayan  ağa, günümüzün anlaşıyı ile tam bir sponsordur. Ancak son yıllarda ağalık müessesesi genelde göstermelik olarak kullanılıyordu. Ta ki 1994 yılında seçilen yeni ağa göreve başlayana kadar.
   <br/>
   <br/>
   Kimse onu tanımazken 1994 yılında bir anda ortaya çıktı. Herkes düşük ücretlerle ağalığı almaya çalışırken, o  bir rekor ücretle ağalığı satın aldı. Herkes şaşırmıştı. Kimdi bu adam? Bu yeni ağa,  adını Kırkpınar sayfalarına altın harflerle yazdıracak olan Tokatlı Hüseyin Şahin'den başkası değildi.
   <br/>
   <br/>
   Ağalığı aldıktan sonra asırlardır süregelen bu spor etkinliğinin daha renkli ve kaliteli geçmesi için elinden geleni yapan Hüseyin Şahin, Kırkpınar'ın vazgeçilmez isimlerinden biri oldu. Ağalık yaptığı dört yıl içerisinde davet etmediği isim kalmadı.
   <br/>
   <br/>
   Yıllarca unutulmuş bir gelenek olan "kırmızı dipli mum" geleneğini yeniden yeşertti. Cumhurbaşkanı Süleyman Demirel, Tansu Çiller, Necmettin Erbakan, Mesut Yılmaz,  Bülent Ecevit, Deniz Baykal, Alparslan Türkeş, Asker Akayev, Haydar Aliyev ve  Fethullah Gülen gibi  bir çok ismi "kırmızı dipli mum'la davet etti Kırkpınar'a.
   <br/>
   <br/>
   Güreş federasyonu bünyesinde bulunan yağlı güreşin müstakil bir federasyon olması için büyük çabalar sarf eden Şahin sonunda bu rüyasına kavuşarak Geleneksel Sporlar Federasyonu'nun kurulmasını sağladı. Ancak eğitim seviyesi yeterli olamadığı için muhtemel federasyon başkanlığını yürütemedi ancak asbaşkan olarak desteğini esirgemedi.
   <br/>
   <br/>
   Sempatik kişiliği ve cana yakınlığı ile herkesin takdirini kazanan ve güreşe, özellikle de Kırkpınar Yağlı Güreşleri'ne desteği her zaman devam eden Hüseyin Şahin Hakk'ın rahmetine kavuştu. Umarız Şahin Ağa gibiler unutulmaz ve yaptıkları her daim yaşar.                            (MURAT İĞREK)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4485-kirkpinar-yetim-kaldi.html), [web.archive.org (arşiv bağlantısı)](http://web.archive.org/web/20131206111806/http://www.aksiyon.com.tr:80/aksiyon/haber-4485-kirkpinar-yetim-kaldi.html)
