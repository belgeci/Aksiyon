# Buğulu ses İstanbul'daydı

*Bilinmeyen-yazar 2004.11.01*

<div>
 <p>
  <font>
   Natacha Atlas geçen hafta Babylon'da üst üste iki konser verdi. Arap kökenli şarkıcının İstanbul'un iş ve entelektüel dünyasından hatırı sayılır bir hayran kitlesine ulaştığı görülüyor.
   <br/>
   <br/>
   Yaşayan en 'büyük' seslerden biri olarak görülen Natacha Atlas, Arapça ezgilerle dünya müzik akımlarını buluşturuyor, sadece yaptığı müzikle değil sahne performansıyla da göz dolduruyor.
   <br>
    <br>
     Son albümü Something Dangerous'ta Doğu ve Batı'nın en özel müzisyenleriyle çalışan Natacha'nın bu albümde çalıştığı birkaç isim: Mısır'ın en önemli trompetçisi Sami El Babli, İngiliz besteci Jocelyn Pook (Stanley Kubrick'in Eyes Wide Shut film müziklerinden tanıdığımız bir isim), Sugababes prodüktörlerinden Brian Higgins. Yaylılar ile bezenmiş bu albümde açılış parçası Adam's Lullaby'da Arap vokallerini Batı orkestrasyonu ile birleştirirken, Eye Of The Duck ve Janamaan'da Jamaica'nın köklerine uzanıyor.  Caz severler onun Burhan Öçal ve Jamaladen Takuma ile hazırladıkları Groove Alla Turca'yı hatırlayacaklardır. Natacha Atlas, yetenekleriyle haklı üne kavuşmuş, yaşayan nadide bir ses. Belçika doğumlu, kökleri Mısır ve Fas'a kadar uzanıyor. Onun ismini dünyanın en önemli müzisyenlerle ortak projelerde, film müziklerinde, Filistin direnişini anlatan filmlerde görüyoruz. Tekrar İstanbul'da vereceği konserin yolunu gözlüyoruz.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 3131 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=17596), [web.archive.org (arşiv bağlantısı)](http://web.archive.org/web/20051220001653/http://aksiyon.com.tr:80/yazdir.php?id=17596)
