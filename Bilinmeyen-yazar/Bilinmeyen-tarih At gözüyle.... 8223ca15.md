# At gözüyle....

*Bilinmeyen-yazar Bilinmeyen-tarih*

<div>
 <p>
  <font>
   Dream Works’ün geleneksel animasyon yöntemleriyle hazırladığı üçüncü çizgi film “Özgür Ruh” gösterimde. Filmde Spirit adlı vahşi bir atın Vahşi Batı topraklarındaki yolculuğu sırasında yaşadığı serüvenler anlatılıyor. Vahşi Batı ile ilgili olarak bugüne kadar çok sayıda film yapıldı. Ancak bunların hepsi at sırtındaki insanların bakış açısından anlatılıyordu.
   <br/>
   <br/>
   “Özgür Ruh”u özel kılan ise Vahşi Batının bu kez bizzat ‘at’ın bakış açısından verilmesi. Ama bu öyle bir at ki onun öyküsü için 380 kişi 3 yıl çalıştı. Vahşi Batının görkemli görüntüsünü alabildiğine yansıtmak amacıyla “A Bug’s Life”, “Anastasia” gibi animasyonlarda da kullanılan ve “sinemaskop” olarak bilinen geniş ekran formatı kullanıldı. Filmin prodüksiyonunda görev yapan 2D ve 3D animatörlerinin yüzde 70’i, beş ayrı kıtadaki 15 farklı ülkeden geldi. Filmdeki insan gölgelerinin digital yöntemlerle çizilmesine olanak veren yeni bir teknoloji kullanıldı. Geçtiğimiz yıllarda “The Prince of Egypt” ve “The Road to El Dorado”da gölge çizimleri elle yapılmıştı. Filmde duyulan at seslerinin tamamı gerçek at sesi. İki kurgu asistanıyla bir ses tasarımcısı, kendi çevrelerindeki farklı at seslerini kaydetmek için 150 saat harcadılar. At Uzmanı Dr. Deb, filmdeki at seslerinin bulunmasına yardımcı olmak amacıyla Fresno’daki kendi çiftliğinde atlarla iki yıl çalıştı. Film için bin beşyüz farklı at sesi kullanıldı.
   <br/>
   <br/>
  </font>
 </p>
 <p>
  <font>
   (Bu yazı 54 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1749), [web.archive.org (arşiv bağlantısı)](http://web.archive.org/web/20050301172702/http://www.aksiyon.com.tr:80/yazdir.php?id=1749)
