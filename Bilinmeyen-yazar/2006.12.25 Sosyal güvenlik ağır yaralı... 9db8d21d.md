# Sosyal güvenlik ağır yaralı...

*Bilinmeyen-yazar 2006.12.25*

<font class="agenda2NewsSpot">
 Sosyal Güvenlik Reformu, ağır yaralı. Belki de kan kaybından ölecek. Hem de gözler önünde. Hükümetin amacı, yılların oy hesaplı uygulamalarıyla devletin bütçesinde kambur haline gelen sosyal güvenlik kurumlarını tek şemsiye altında toplayarak, ipin ucunu yeniden yakalamaktı.
</font>
<font class="newsDetail">
 Anayasa Mahkemesi'nin 1 Ocak 2007'de yürürlüğe girecek Sosyal Sigortalar ve Genel Sağlık Sigortası Kanunu'nun 22'nci maddesini iptal etmesine Türk Sanayicileri ve İşadamları Derneği (TÜSİAD) de tepkili. Patronlar Kulübü'ne göre,  emeklilik yaşı ve prim gün sayısı gibi ana düzenlemeleri kamu çalışanları lehine iptal eden mahkeme, ayrımcılık yaptı.
 <br/>
 <br/>
 Çalışma ve Sosyal Güvenlik Bakanı Murat Başesgioğlu, hükümetin, mahkemenin kararına saygı duymakla birlikte, reformdaki kararlılığını aynen koruduğunu söylüyor. Bakan, reformu rafa kaldırmanın bedelinin gelecek kuşaklara pahalıya patlayacağının bilinciyle hareket ettiklerini de belirtiyor. Kanunun yürürlüğe girişi altı ay ertelendi. stratejilere bağlı.
 <br/>
 <br/>
 Dilerseniz bir iki rakamla, iktidarın bütün eleştirileri göğüsleyerek imza attığı reformun önemini hatırlayalım. Aslında, zaten açık veren Türk Sosyal Güvenlik Sistemi, 1992'de Süleyman Demirel kumandasındaki hükümetin 35 yaşında emekliğe imkân tanımasıyla kalbinden bıçaklandı. Bütçeden karşılanan son 11 yıllık açık toplamı tamı tamına 578,5 milyar YTL. Normalde 4 çalışanın 1 emekliye bakması gerekirken Türkiye'de maalesef 1 emekliye 1,8 çalışan düşüyor. Sübvansenin büyüklüğünü az önce aktardık. Peki Türkiye bu sübvanseyi nereye kadar yüklenebilir? Yıkıldığı ana kadar. Reformun kan kaybı durdurulamazsa o an çok da uzak değil. Sosyal güvenlik kurumlarının gelir gider rakamları ortada. 2005'te hepsinin (Emekli Sandığı, SSK, Bağ-Kur) toplam geliri 35,3 milyar YTL. Sadece emekli aylığı ödemeleri 39,3 milyar YTL. Sağlık giderleri ise 14,2 milyar YTL. Gider toplamı 58,7 milyar YTL'yi buluyor.
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-19343-11-sosyal-guvenlik-agir-yarali.html), [web.archive.org (arşiv bağlantısı)](http://web.archive.org/web/20101210162905/http://aksiyon.com.tr/aksiyon/haber-19343-11-sosyal-guvenlik-agir-yarali.html)
