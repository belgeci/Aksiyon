# Irak'tan petrol ambargosu

*Bilinmeyen-yazar 2002.04.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ortadoğu'daki gerginliğe  bir yenisi eklendi; Irak petrol ihracını durdurdu.
  </font>
 </div>
 <div id="newsText">
  <font class="detail-text">
   İsrail'in Filistin'i işgali, Ortadoğu'da sonuçlarını göstermeye başladı. Irak Devlet Başkanı Saddam Hüseyin, 30 gün süreyle ya da İsrail Filistin topraklarından çekilinceye kadar bütün dünyaya petrol ambargosu uygulayacağını, ihracın durdurulacağını açıkladı. Açıklamayla birlikte petrol fiyatları fırladı. Irak televizyonunda konuşan Saddam, ülkesinin aldığı bu kararın temelde Amerika'nın saldırgan politikalarına ve Siyonist mevcudiyete karşı alındığını söyledi. KerkükYumurtalık ve Basra'daki boru hatlarından sevkiyat durduruldu. Saddam, bütün Arap ülkelerini petrol ihracını durdurmaya çağırdı. Libya ve İran bu çağrıya uyma yönünde açıklamalar yaptı. İran dini lideri Ayetullah Ali Hameney, Saddam'ın açıklamasından önce İslam ülkelerine çağrı yapıp, İsrail'le yakın ilişkisi olan ülkelere 1 ay boyunca petrol ambargosu uygulanmasını istemişti. Suudi Arabistan ise çağrıya uymayacağını açıkladı. Suudi Petrol Bakanı Ali Muami, "Petrolün batıya karşı silah olarak kullanılmasına karşıyız" dedi. Amerika Birleşik Devletleri Saddam'ın açıklamasını ihtiyatla karşıladığını ve beklemek gerektiğini açıkladı. Savaşın bütün Ortadoğu'ya yayılmasından endişe ediliyor.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8529-iraktan-petrol-ambargosu.html), [web.archive.org (arşiv bağlantısı)](http://web.archive.org/web/20140112111844/http://www.aksiyon.com.tr:80/aksiyon/haber-8529-iraktan-petrol-ambargosu.html)
