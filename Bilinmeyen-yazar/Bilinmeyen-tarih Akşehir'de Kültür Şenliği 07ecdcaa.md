# Akşehir’de Kültür Şenliği

*Bilinmeyen-yazar Bilinmeyen-tarih*

<div>
 <p>
  <font>
   <img src="/web/20050301160345im_/http://www.aksiyon.com.tr/resimler/394/muzik3.jpg"/>
   Bu yıl 43.sü gerçekleştirilecek olan Uluslararası Nasreddin Hoca Şenliği 5— 10 Temmuz tarihleri arasında Akşehir’de, başta İstemihan Talay, bölge milletvekilleri, sanatçılar, basın mensupları ve Akşehir halkının katılacağı açılış toplantısıyla başlayacak. Açılışı takiben Nasreddin Hoca’nın göle maya çalması canlandırılacak. İletişim sponsorluğunu Zaman Gazetesi’nin yaptığı şenlik; etkinlik ve faaliyet açısından oldukça zengin bir kapsama sahip. Şenlik ulusal bir gülmece ve düşünce kahramanı olan Nasreddin Hoca’nın bakış açısını ve Akşehir’le özdeşleşmiş kimlik özelliklerini anlatmak, bir gülmece figürü olan Nasreddin Hoca’nın iyimser ve latifeli perspektifini anlaşılır kılmak amacını taşıyor.
   <br/>
   <br/>
   Akşehir Belediyesi ve Mimar Sinan Üniversitesi işbirliğiyle düzenlenen Kısa Metrajlı Komedi Filmleri Yarışması şenlik kapsamındaki ilginç programlardan biri. Genç sinemacılar, mizah ve sinema gibi iki etkin alanın kesişme noktasını karşılayan kısa filmlerini MSÜ Sinema TV Merkezi’yle iletişime geçerek yarışmaya sokabilirler. Bunun yanısıra şenlikte bazı ilk’ler de var bu yıl. Akşehir Belediyesi ile Nasreddin Hoca ve Turizm Derneği’nin düzenlediği ulusal çapta Çizgi Bant Yarışması sevilerek izlenen çizgi bant eserlerini ödüllendirmek, sanatçıları teşvik etmek ve genç sanatçıların başarılı yapımlarını kamuoyu ile paylaşmak amacını taşıyor. (Şenlik ve kapsamındaki yarışmalar için ayrıntılı bilgi almak isteyenler 0 212 291 50 03 —04 numaralı telefonları arayabilirler.)
   <br/>
   <br/>
  </font>
 </p>
 <p>
  <font>
   (Bu yazı 251 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1377), [web.archive.org (arşiv bağlantısı)](http://web.archive.org/web/20050301160345/http://www.aksiyon.com.tr:80/yazdir.php?id=1377)
