# Burada sadece hanımlar var

*Bilinmeyen-yazar 2006.04.03*

<div>
 <p>
  <font>
   Baharla birlikte alışveriş yapma isteğiniz artmış olabilir. Hem hanımların isterse neler yapabileceğini görmek hem de düşük fiyata şık takılar almak  istiyorsanız size bir önerimiz var...
   <br/>
   <br/>
   İnsanların rahat edebilecekleri giysileri ya da takıları tercih etmelerinden daha doğal ne olabilir ki? Alışveriş yaparken insanların fiyatı kadar dikkat ettikleri en temel unsurlardan biridir belki de rahatlık. Üstelik de günümüzde. İşin doğrusu giyim konusunda ucuz ya da pahalı alternatif çok. Yüzük elmas da olsa gümüş de olsa aslında önemli olan takılan parmağa yakışması ve sahibine asla rahatsızlık vermemesidir.
   <br>
    <br>
     Havaların ısınmasıyla birlikte yürüme mesafelerimiz uzamaya başladı artık. Kışın sıkı sıkı sarındığımız atkının altından göremediğimiz öyle çok şey var ki. Gözden kaçanlar havanın ısınmasıyla tek tek yakalanıyor gibi. Bunlardan biri de İstanbul Bakırköy’de hanımlara tahsis edilmiş bir mekan. Önceden müze, sergi salonu olarak kullanılan mekan bazen bir cezaevi mahkumunun el oyması mobilya ve aksesuarlarına bazen de bir ressamın resimlerine ev sahipliği yapıyordu.
     <br>
      <br>
       Şimdilerde bu mekânda hanımlar birbirinden bağımsız kurulan küçük stantlarda ‘bu da benim emeğim’ der gibi el emeği göz nuru ürünlerini satışa sunuyor. Birkaç erkek satıcı olsa da hâkimiyet hanımların. Çeşitlilik de oldukça fazla. Bir müşterinin buradan eli boş çıkması neredeyse imkansız. Mutfak eşyasından takılara, ev aksesuarlarından dantellere kadar onlarca çeşit var çünkü.
       <br>
        <br>
         Başı en kalabalık standlarda takılar satılıyor. Takıların en önemli özelliği gösterişine inat ucuz olması. Özellikle yüzüklerin şıklığına denilecek şey yok. Danteller ise zarafetiyle göz dolduruyor. Bir teyze, ters çevirdiği kolinin üzerine koyduğu birkaç patiği dertli dertli çaldığı kaval sesi eşliğinde satıyor. Süs eşyası yerine kitap almayı tercih edenler için birbirinden popüler kitapları yine burada bulmak mümkün. Artık hayatımızın bir parçası haline gelen Çin malları da iki büyük standa hâkim. Önü de hayli kalabalık.
         <br/>
         <br/>
         Görünen o ki bu çarşıda alan da memnun, satan da. Çünkü bir yüzük 3-15 YTL arasında değişirken gümüş suyuna batırılmış bileklikler 10-25 YTL. En çok satılan ürün bu yılın modası bakır takılar. Stantlarda rengarenk boncuk kolyeleri, camdan yapılmış küpeleri ve deri bileklikleri de görmek mümkün. Ayrıca ünlü markaların orijinal parfümleri sadece dış yüzeyi defolu olduğu için dörtte bir fiyatına satılıyor.
         <br/>
         <br/>
         İstanbul’da oturanlara minik tavsiye: Eğer kendinize ‘ucuz bir kaçamak’ yapmak istiyorsanız bu çarşıyı ve sıcak alışveriş ortamını kaçırmayın. Unutmayın! Burada alışveriş yapmak için çok paraya ihtiyaç yok!
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1196 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23780), [web.archive.org (arşiv bağlantısı)](http://web.archive.org/web/20070808013114/http://www.aksiyon.com.tr:80/yazdir.php?id=23780)
