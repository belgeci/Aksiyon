# Dijital milat: 11 Eylül

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20041015151107im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041015151107im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  -Özellikle 11 Eylül sonrası İslâmiyet için internetin yerini ve önemini nasıl değerlendiriyorsunuz?
  <br/>
  <br/>
  Bu, İslâmı nasıl tanımladığınıza bağlı. Bunu dinî, kültürel, sosyal ya da politik çerçevelerden ele alabiliriz. Aynı şekilde internetten ne kastettiğiniz de önemli. Elektronik posta mı, chat odaları mı, world wide web mi, yoksa multimedia mı? Öncelikle şu anda kaç kişinin İslâm hakkında bilgi sahibi olmak için internete başvurduğu sorusunu sormalıyız. İnsanların internetten yararlanma alanları sınırsız ve İslâmî meseleler bunun sadece bir kısmı.
 </font>
 <p>
  <font class="content">
   11 Eylül ve sonrasını düşündüğümüzde İslâmî web sitelerin pek çok dilde arttığını görüyoruz. Bu siteler de kendi aralarında farklılıklar barındırıyorlar. Bazıları bu siteleri değişen dünya meselelerini kabullenme denemesi olarak görürken, bazıları ise İslâmın farklı tanımlarını açıklıyor ve İslâmî perspektifleri tanıtıyor. Bu tip siteleri ziyaret edenler (Müslüman olmayanlar ya da farklı İslâmî kesimlerden gelenler) zıt yorumları anlamaya ve belirli meselelerde ortak bir paydada buluşmaya gayret ediyorlar. Bu ortak paydanın sanal dünyada sağlanıp sağlanamayacağı tartışmaya açık bir konu.
   <br/>
   <br/>
   Özellikle 11 Eylül sonrası pek çok site kendi ideolojilerine daha fazla kişi çekmek için eforlarını arttırdılar. Bu sitelerden bazıları devlet tarafından hazırlanırken, bazıları da bireyler ya da yeni platformlar tarafından destek görüyor. 11 Eylül’den sonra Müslüman olmayan pek çok Batılının İslâmî sitelere giriş yaptığı kanıtlanmış bir gerçek. Bence asıl dikkat çeken durum İslâmî kanallar, gruplar ya da bireylerin interneti Bin Ladin’e duydukları antipatiyi ve 11 Eylül kurbanlarına duydukları sempatiyi göstermek için kullanmaları.
   <br/>
   <br/>
   –Online fetva ve digital cihat hakkında ne düşünüyorsunuz?
   <br/>
   <br/>
   On–line fetvalar alışılageldik fetva anlayışına gelişmiş bir alternatif sunuyor... Bu sayede bireylerin bölgesel düzeyde tartışamadıkları konular gündeme geliyor. Ancak tabiî ki pek çok site gibi fetva siteleri de hazırlayan tarafından bir filtreden geçiriliyor. Bilgisayarı ve internet erişimi olan herhangi biri istediği gibi bir fetva sitesi kurabiliyor. Bu da ‘din otoritesi’ konusunda aklımıza pek çok soru getiriyor ve bizi günümüzdeki İslâmî yorumlar ve içtihat meselesine ulaştırıyor. Kitaptaki analizimde İslâmî otorite ile ilgili Sufi, Şii ve diğer İslâmî perspektifleri değerlendirdim. Kısaca İslâm coğrafyalarında internet, görüşleri ifade etmenin etkili ve ekonomik bir yolu olarak görülüyor. Bu sitelerden bazıları hatırı sayılır ziyaretçi sayısına sahip ve ziyaretçiler siteyi soru yağmuruna tutuyorlar. Bence bu siteler bir çeşitlilik sağlıyor. Özellikle de Kuzey Amerika ve Avrupa gibi Müslümanların azınlıkta olduğu yerlerde insanlar bu tarz sitelerden oldukça yararlanıyorlar.
   <br/>
   <br/>
   Kitabımda cihadın çok bilinen tanımlarını ve hayata geçirilişlerini irdeledim. Sonra bunları internetteki çağdaşları ile karşılaştırdım. Benim oluşturduğum modelde karşınıza liberal cihattan El—Kaide’nin temsil ettiği daha dayatmacı bir İslâma doğru geniş bir yelpaze var. E—cihat ayrıca site ‘hack’lemek gibi yıkıcı on—line aktiviteleri de doğuruyor. Akademik olarak böyle bir araştırmanın henüz başındayız. Bu konuları açığa kavuşturmak için daha fazla zaman ve dokümana ihtiyaç var.
   <br/>
   <br/>
   –Günümüzde elektronik posta ile boşanma ve benzeri tartışmalar yapılıyor. Sizce bu tartışmalar İslâm’a zarar verir mi?
   <br/>
   <br/>
   Teknolojik gelişmeler Müslüman bireyleri, toplumları ya da bakış açılarını etkilese bile İslâmiyet teknolojiden çok üstün olduğundan ondan zarar görmesi söz konusu olamaz. Hatta pek çok birey ve otorite teknolojiyi İslâmiyeti tanıtma ve Müslümanları bir araya getirmede önemli bir araç olarak görüyor. Özellikle kendilerini görüş olarak yaşadıkları toplumdan farklı gören bireyler için teknoloji kendi İslâmî bakış açılarını zenginleştiren bir araç.
   <br/>
   <br/>
   –İnternet, hayatımıza pekçok yeni kavram ekledi. Bunları nasıl değerlendiriyorsunuz?
   <br/>
   <br/>
   İnternet insanlara aradıkları tüm cevapları veremese bile yeni bakış açıları sağlıyor. Dijital Çağ’da İslâm kitabım bu konudaki bilincimi daha da zenginleştirdi. Her kesim tarafından İslâmî olarak algılanmasa bile pekçok politik ve dini organizasyon iletmek istedikleri mesajları İslâmî bir havaya büründürerek veriyorlar. Yeni  bazı kavramlar internetin İslâmî bilgiye nasıl farklı bakış açıları sunabildiğinin küçük örnekleri. Bence önemli olan bu kavramların nasıl algılandığı ve ulaştıkları kitleler. Örneğin on—line fetvaların Türkiye’deki farklı sosyal ve dini topluluklar üzerindeki etkilerini incelemek oldukça ilginç olurdu. Böylelikle bu kavramların geleneksel bilgiyi mi pekiştirdiği yoksa yeni bakış açıları mı meydana getirdiği anlaşılır.
   <br/>
   <br/>
   – İslâmiyet ile alakalı bir yığın site ve bu sitelerle yöntem belirleyen pek çok insan var. Ama bu sitelerin içeriklerini kontrol eden bir otorite yok. Bu bir sorun teşkil etmiyor mu?
   <br/>
   <br/>
   İnternet, düzenleme ya da sansür için oluşturulmadı. Kısaca interneti denetlemek isteyen gruplar oldu ama çok başarılı olamadılar. Bu ayrıca araştırma yapanlar için de bir sorun teşkil edebilir. Umarım Türk araştırmacılar bu konuya değinir. Çünkü özellikle felsefi açıdan internetin nasıl okunduğu konusunda yapılacak pek çok araştırma var.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2878), [web.archive.org (arşiv bağlantısı)](http://web.archive.org/web/20041015151107/http://aksiyon.com.tr:80/detay.php?id=2878)
