# IBM, teknolojisini insanlığın hizmetine sunuyor

*Bilinmeyen-yazar 2008.09.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dijital Yiyecek Pasaportu yazılımı, yiyeceklerin günlük beslenme yüzdelerini ve hangi koşullarda üretildiğini göstererek çevre dostu tüketimi teşvik edecek.
  </font>
 </div>
 <div id="newsText">
  <font class="detail-text">
   IBM önümüzdeki 5 yılda hayata geçirmeyi düşündüğü, insan hayatını kolaylaştıran çalışmalardan bazılarını duyurdu. Bunların içerisinde, tedavide çığır açacağı belirtilen 3 boyutlu insan vücudu görüntüleme teknolojisi, sensör teknolojisine dayanan ‘ışıkları kapattık mı?” endişesini ortadan kaldıran yenilikler var. IBM, akıllı ve konuşan otomobiller, unutkanlığı ortadan kaldıran teknoloji, alışverişi cep telefonuyla yapmayı mümkün kılan yenilik ve pasaportlu yiyecekler üzerine çalıştığını açıkladı.
   <br/>
   <br/>
   3 boyutlu insan vücudu görüntüleme teknolojisi sağlayan yazılımlar geliştireceğini açıklayan IBM, tıp alanında hayata geçirilecek projede, kişinin yaptırdığı her türlü tıbbi incelemenin sonuçlarının bir model üzerinde görüntülenmesini sağlayacak. Organların şu anda kullanılan sistemlerden daha iyi görüntülenmesini sağlayacak program, hastalığın tanımlanması ve tedavi edilmesi için gerekli olan bilgileri kendi veri tabanındaki bilgilerle karşılaştırarak daha kesin önerilerde bulunacak.
   <br/>
   <br/>
   ‘IŞIKLARI KAPATTIK MI?’ DİYE DÜŞÜNMEYİN
   <br/>
   <br/>
   Akıllı elektrik sayaçları ve otomobiller üretilmesi için yazılım geliştiren IBM’in, Houston CenterPoint Energy şirketiyle birlikte üreteceği internet erişimli akıllı elektrik sayacı yazılımıyla, ev aletlerinin enerji tasarrufu yapmasının yanı sıra, küresel ısınmanın engellenmesi gibi güncel konulara destek verilmesi de sağlanacak. Tüketiciler, akıllı sayaçtan e-posta adreslerine ve cep telefonlarına gelen mesajla, klimanın “Evde kimse yok, boşuna enerji harcıyorum. Beni kapatır mısın?” ya da su ısıtıcısının “Çok enerji harcıyorum!” gibi uyarılarını alarak, elektrikli ev aletlerini uzaktan erişimle kapatabilecek. Trafikteki araçların birbirleriyle iletişim kurmasını mümkün kılacak teknoloji ise buzlanma, hız limiti aşımı gibi kazaya neden olan koşulları engelleyecek. Sensör, GPS ve uydu alıcısı teknolojilerini yenileyerek araçların birbirini tanımasını ve sürücülerin keyifle kullanmasını sağlayacak sistem, trafik sıkışıklığını azaltarak, hız kontrolü, şerit ihlali gibi sorunlara son verecek. Şu anda kullanılan GPS, sensör ve uydu alıcı sitemleri Stockholm’da iş saatlerindeki trafik sıkışıklığını yüzde 20 azaltırken, Singapur’da araçların yüzde 90 akıcılıkla ilerlemesini sağlıyor.
   <br/>
   <br/>
   UNUTKANLIK DA UNUTULACAK MI?
   <br/>
   <br/>
   IBM, adını, Harry Potter’ın anılarını toplamaya yarayan küresi Düşünsel’den alan Pensieve  kişisel veri toplama yazılımını pazara sundu. Zamanla unutulan bilgilerin hatırlanması amacıyla geliştirilen sistem sayesinde, kişilerin ismi ya da onlarla nerede tanışıldığı gibi bilgilere kolayca ulaşılabiliyor. Özellikle cep telefonu gibi mobil araçlar için geliştirilen Pensieve, GPS, akıllı kümeleme, optik karakter tanıma, ses tanıma, indeksleme bilgi erişimi ve bilgi etiketleme gibi teknikleri bir arada kullanma fırsatı sunuyor.
   <br/>
   <br/>
   ALIŞVERİŞE CEP TELEFONUNLA ÇIK
   <br/>
   <br/>
   Alışverişe yalnız başına çıkmaktan hoşlanmayanlar için yeni yazılımlar geliştirecek. IBM’in yeni cep telefonu yazılımı sayesinde, karar vermekte zorlanan kullanıcılar, kıyafetlerin fotoğrafını çekip telefonlarındaki 3 boyutlu görünümlerine giydirerek arkadaşlarına yollayıp onların fikrini de alabilecek. Yiyecekler için bir dijital pasaport yazılımı ise tüketiciye, Dijital Yiyecek Pasaportu programıyla, besinlerin nereden geldiği, hangi şartlarda yetiştirildiği, ne zaman dalından koparıldığı ve kaç kalori olduğu gibi bilgileri iletecek. İkinci kuşak barkodlar, RFID teknolojisi, özelleştirilmiş sensörler kullanılarak çalıştırılacak yazılım, barkodlara kodlanacak bilgilerle, yiyeceklerin dalından market rafına gelene kadar geçirdiği evreleri ve maruz kaldığı doğa şartlarını gösterecek. Üreticiler ise ürünlerin satışından sonraki seyrini izleyerek, son kullanma tarihi, pişirme koşulları gibi bilgileri e-posta, SMS ya da telefon yoluyla tüketicilere ulaştırıp, daha iyi hizmet verecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-22967-ibm-teknolojisini-insanligin-hizmetine-sunuyor.html), [web.archive.org (arşiv bağlantısı)](http://web.archive.org/web/20131123092613/http://www.aksiyon.com.tr:80/aksiyon/haber-22967-ibm-teknolojisini-insanligin-hizmetine-sunuyor.html)
