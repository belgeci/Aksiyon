# Ney ve tanbur

*Bilinmeyen-yazar Bilinmeyen-tarih*

<div>
 <p>
  <font>
   Geleneksel Osmanlı–Türk müziğinin en temel, en benzersiz ve kadim iki sazı Neva’da buluştu. Kaf Müzik her zaman her yerde bulunabilen diğer sazların aksine pek ortalarda görünmeyen, kalabalıklara çıkmayan bu iki sazın çekingenliklerine son verdi, hem de kalplerini kırmadan, “stil”lerine halel getirmeden... Hiçbir saz bugünden başlayıp geriye doğru kurulacak bir usta çırak ilişkisinde ney ve tanbur kadar sağlam bir zincire sahip değil. Salih Bilgin ve Murat Aydemir ney ve tanbur icrasının 21. yüzyıla ulaşan iki uc noktası. Kendilerinden önceki kuşağın en önde gelen iki ismi Neyzen Niyazi Sayın ile Tanburi Necdet Yaşar’ın öğrencileri. İki sanatçı dinleyiciyi alıp sade ama vakur, köklü ve ihtişamlı bir iklime götürmek için buradalar: Neva’da. “Geleneksel”in lezzetini bilen incelmiş zevk sahiplerine tavsiye olunur. Neva / Salih Bilgin – Murat Aydemir/ Kaf Müzik
   <br/>
   <br/>
   <br/>
   <br/>
  </font>
 </p>
 <p>
  <font>
   (Bu yazı 192 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1268), [web.archive.org (arşiv bağlantısı)](http://web.archive.org/web/20050301154152/http://www.aksiyon.com.tr:80/yazdir.php?id=1268)
