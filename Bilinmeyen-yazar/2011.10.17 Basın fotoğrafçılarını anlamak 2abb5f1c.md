# Basın fotoğrafçılarını anlamak

*Bilinmeyen-yazar 2011.10.17*

<font class="agenda2NewsSpot">
 Basın fotoğrafçılığı öldü mü? Yoksa küllerinden yeniden mi doğuyor?
</font>
<font class="newsDetail">
 <p>
 </p>
 <p>
  Galata Fotoğrafhanesi Fotoğraf Akademisi tarafından yayımlanan fotoğraf üzerine düşünce dergisi Fotoğrafsız, üçüncü sayısında ‘Basın Fotoğrafçılığı’ ve ‘Basın Fotoğrafçılarının Sorunları’nı kapağına taşımış. Editör Yücel Tunca’nın bu konuyu kapağa taşımalarının sebepleri ile basın fotoğrafçılığının tarihçesi ve problemlerine değinen yazısıyla başlıyor dergi. Zor şartlarda çalışmak durumunda olan foto muhabirleri, bir yandan da kurum içi şartların kuşatması altında mesleklerini sürdürmeye gayret ediyor. İnternetin yaygınlaşması sebebiyle basın yayın organlarının kabuk değiştirme sürecine girmesi basın fotoğrafçılarını da etkiliyor. Öte yandan basın fotoğrafından beklentilerin de dünya üzerindeki sosyoekonomik ve sosyokültürel dönüşümlerden etkilenerek değişmeye başlaması yeni tartışmaları tetikliyor. Dergi bu tartışmaları olabildiğince sayfalarına taşımaya çalışmış. Aykan Özener, John Dorfman ve Melih Zafer Arıcan gibi akademisyenlerin yanı sıra Mehmet Kaçmaz, Mehtap Yücel, Murat Yaykın, Özcan Yaman, Ragıp Duran, Sait Serkan Gürbüz, Shahidul Alam gibi deneyimli gazeteci ve fotoğrafçıların da basın fotoğrafçılığının farklı sorunlarına eğilen makaleleri dergide okunabilir. Dosyanın en dikkat çeken bölümü Türkiye ve dünyadan 25 basın fotoğrafçısı ve fotoğraf editörünün, Fotoğrafsız’ın ortak sorularına verdikleri cevaplar. Sorular basın fotoğrafçılarının özlük haklarından, çalıştıkları kurum ile ilişkilerine kadar geniş bir içeriğe sahip. Bu sayfalarda Ami Vitale, Andres Gonzales, Ed Kashi ve Kadir van Lohuizen; Türkiye’den de Abdurrahman Antakyalı, Ali Öz, Cevahir Buğu, Coşkun Aral, Fatih Pınar, Fulya Atalay’ın da aralarında bulunduğu isimler sorulara cevaplar vermiş.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30761-12-basin-fotografcilarini-anlamak.html), [web.archive.org (arşiv bağlantısı)](http://web.archive.org/web/20120102212436/http://www.aksiyon.com.tr:80/aksiyon/haber-30761-12-basin-fotografcilarini-anlamak.html)
