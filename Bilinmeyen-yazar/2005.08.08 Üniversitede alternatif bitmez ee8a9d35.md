# Üniversitede alternatif bitmez

*Bilinmeyen-yazar 2005.08.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Öğrenci Seçme Sınavı (ÖSS) sonuçları geçtiğimiz haftalarda açıklandı ve kazananlar tercihlerine yoğunlaştı. Onların gündemi hangi okula yerleştirilecekleri. Ya kazanamayanlar? Ya başörtüsü, katsayı gibi sıkıntılar nedeniyle, öğrenimine Türkiye’de devam edemeyecek olanlar? İşte onlar adına ‘yurtdışında eğitim’ son birkaç yıldır en gözde seçenek.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Fakat söz konusu eğitim gerek öğrenciler gerekse veliler açısından ulaşılması zor bir hedef olarak algılanıyor. Bütçelerin zorlanacağı fikri niyetleri geri çekmeye sebep oluyor. Halbuki, eğitimi özelleştiren ve daha çok yatırım yapan birçok Avrupa ülkesinde üniversite eğitimi almak Türkiye’de okumaktan hem daha ucuz hem de kolay. Üstelik prestijli de.
   <br>
    <br>
     Her ne kadar 7 Temmuz Londra saldırılarından sonra güvenlik önlemleri sıklaştırılsa da azınlıklara ve çeşitli kültürlere tanıdığı geniş imkanlarla İngiltere hâlâ ayrı bir yere sahip. Özellikle Türkiye’de krizlere sebep olan başörtüsü ve meslek liselilere yönelik uygulama burada diğer Avrupa ülkelerinden farklı. Türkiye’den gelen meslek lisesi mezunları bu ülkede öncelikli. Normal lise ya da kolej mezunlarından bir yıl daha az lisans eğitimine tabi tutuluyorlar. Böylece, hem kısıtlama yapılmadan eşit eğitim hakkına sahip oluyorlar hem de 4 yıllık lise mezunu oldukları için İngilizceleri yeterli olduğu takdirde doğrudan üniversiteye girebiliyorlar.
     <br/>
     <br/>
     İngiltere merkezli eğitim danışmanlık şirketi Oxfordvision Genel Direktörü Murat Akbalık, Türkiye’de herhangi bir özel üniversitede okumak için gerekli olan parayla İngiltere’de lisans eğitimi alınabileceğinin altını çiziyor. Bu ülkede eğitime çok yatırım yapıldığını belirterek, “Her şey öğrencinin kendini geliştirebileceği iyi bir eğitim almasına yönelik. Üstelik lisans eğitimi 3 yıl. Bunun yanında da mastır 1 yıl. Yani hazırlık okumadan Türkiye’de bir üniversite bitirinceye kadar aynı sürede İngiltere’de hem lisans hem de mastırı tamamlamış oluyorsunuz. Yanınızda da bir İngiliz okulundan alınmış diploma ile dönüyorsunuz.” diyor.
     <br/>
     <br/>
     Yurtdışı herkese sesleniyor
     <br/>
     <br/>
     Oxfordvision, İngiltere’de okumak isteyen öğrencilere destek vermek amacıyla kurulmuş bir danışmanlık şirketi. En büyük avantajı ise Londra merkezli olması ve İngiltere kanunlarına göre hizmet vermesi. Ülkenin toplam 40 şehrinde danışmanlık hizmeti verebildiklerini söyleyen Murat Akbalık, “Öğrencinin havalimanından alınıp evine ya da yurduna yerleştirilmesi, okula kaydı, okul döneminde yaşadığı sıkıntıları veya ‘part time’ iş bulması gibi konularla da ilgileniyoruz.” diyor.
     <br/>
     <br/>
     ATEC Eğitim Danışmanlık Şirketi de, Oxfordvision benzeri hizmet veriyor. Müdür Ali Ersoy, son dönemde yurtdışına gitmek isteyenlerde çekince oluştuğunu belirtiyor. En büyük problemin yurt- dışına çıkmak isteyenlerin, yeterince bilgi sahibi olmaması olduğunu hatırlatarak, “Zannediyorlar ki yurtdışı çok pahalı. Bu sene için şimdiye kadar 20 başvuru oldu.  2-3 hafta içinde talepler sona erer. Fakat herkes bilmeli ki, yurtdışı alternatif ve imkanı olan herkes kullanmalı.” yorumunu yapıyor.
     <br/>
     <br/>
     Belirli bir mali alt sınır aramadan, yurtdışı programlara öğrenci gönderen Duty Danışmanlık Şirketi de, Türkiye haricinde eğitim düşünenlere seslenen bir kuruluş. Şirketin İstanbul sorumlusu Fatih Yıldırım, yurtdışına çıkmak isteyen herkesi göndermenin gayreti içinde olduklarını ifade ediyor. Duty sadece bin 200 pound kayıt ücretinin altında fiyat isteyen okullar için danışmanlık ücreti alıyor. Öğrencilerin gittikten ve döndükten sonra da kendilerinden memnun kalmasını hedef edindiklerini kaydeden Yıldırım, “2002’de kurulan şirketimiz, başta vize işlemleri olmak üzere her türlü takibi yapıyor.” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22292), [web.archive.org (arşiv bağlantısı)](http://web.archive.org/web/20070607201946/http://www.aksiyon.com.tr:80/detay.php?id=22292)
