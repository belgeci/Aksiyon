# Fethin İstanbul’u

*Bilinmeyen-yazar Bilinmeyen-tarih*

<div>
 <p>
  <font>
   Fetih açılıştır; hakikate açılış, adalete açılış. Fetih kurtuluştur; cehaletten kurtuluş, zorbalıktan kurtuluş.
   <br/>
   <br/>
   İki büyük fetih, Mekke’nin ve İstanbul’un fethi bu kurtuluşun evrensel kuşatıcılıkta olması gerektiğini hatırlatmaktadır. Fetih başlayan ve biten bir süreç değildir; sürüp giden, hiç bitmeyen bir toplumsal/kültürel süreçtir. Bir bakıma İstanbul’un fethi hâlâ devam etmektedir ve hiç sona ermeyecektir. Tarih, geçmişte olup bitmiş bir olaylar dizisi değildir. Gelecekte olması arzu edilen şeylere göre, geçmişin yeni baştan tanzim edilmesidir. Tarihte geçmişimizi değil, geleceğimizi ararız.
   <br>
    <br>
     Klasik Yayınları’ndan çıkmış olan “İstanbul Şehir ve Medeniyet” isimli kitap, bu arayışla günümüzden yola çıkarak geçmişi tayin eden ve geleceğe doğru istikameti belirlemek amacıyla yazılmış. Kitap, fetih, şehir ve medeniyet kavramlarından yola çıkıyor. Türkiye’nin en seçkin bilim adamları, fethin geride kalan 550 yılını anlatarak, sürüp giden fetih sürecinin gelecek 50, 150, 550. yıllarına ışık tutuyor. “Şehir ve Medeniyet”, “Şehir ve Mimari”, Şehir ve İnanç”, “Şehir ve Bilgi”, “Şehir ve İnsan”, “Şehir ve Ekonomi” bölümlerinden oluşan kitapta 29  çalışma var. Her bölümü sahasında uzman akademisyenler ve araştırmacılar kaleme almış. Bu isimler arasında; Ahmet Davutoğlu, Semavi Eyice, Turgut Cansever, Mehmet İprişli, İsmail Kara, Beşir Ayvazoğlu da var. Fethi her boyutuyla ele alan metinlerde; fetih öncesinden günümüze gelen süreç; medeniyetler arası ilişkiler, dinler arası ilişkiler, azınlıklar, mimari uygulamalar, kurumlar, semtler, ilim ve kültür hayatı, eğitim, kütüphaneler, yerel yönetimler, gündelik hayat, sosyal hayatta kadın, iaşe, vakıflar, finans, borsa, lojistik, küreselleşme gibi temalar etrafında irdeleniyor.
     <br>
      <br>
       İstanbul Şehir ve Medeniyet, Klasik, 435 sayfa, 0 212 589 15 76
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 986 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=18442), [web.archive.org (arşiv bağlantısı)](http://web.archive.org/web/20050213061011/http://www.aksiyon.com.tr:80/yazdir.php?id=18442)
