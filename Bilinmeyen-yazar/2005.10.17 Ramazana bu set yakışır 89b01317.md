# Ramazana bu set yakışır

*Bilinmeyen-yazar 2005.10.17*

<div>
 <p>
  <font>
   Ramazan ayının bereketi her yıl kendini bir kat daha tazeliyor. Sokaklar, bu ayın rahmetinden istifade etmek isteyen insanların telaşıyla bezeniyor. Dualar okunuyor, hatimler indiriliyor. İbadetin özü değişmese de uygulanma şekilleri döneminin esintilerini üzerine sindiriyor.
   <br/>
   <br/>
   Ezan’ın mikrofonla okunması caiz midir sorusunun cevabını dahi bir dönem arayanlar, ibadetlerini gerçekleştirirken teknolojiden yararlanmayı artık sorun olarak görmüyor. Birçok insan internet üzerinden Kur’an-ı Kerim okuyor, hadislere ulaşıyor. Fıkıh, tefsir gibi alanlardaki ihtiyaçlarını internet siteleri üzerinden karşılayanların sayısı azımsanmayacak kadar çok. Sadece internetten değil, bu bilgilerin paket olarak sunumunu yapan VCD’lerden de istifade etmek mümkün. Mürekkep Yayınları’nın çıkardığı “İlahi Beyan, Hazreti Kur’an” da bunlardan biri.
   <br>
    <br>
     Mürekkep Yayınları’nı daha önce hazırlamış olduğu “Âlemlere Rahmet Hazreti Muhammed” setiyle tanıyoruz. Bu defa Kur’an-ı Kerim’e farklı bir bakış açısı sağlayan yayınevi, özellikle kutsal kitabı raflarından almadıkları için tozlandıranlar için pratik bir sunum hazırlamış. “İlahi Beyan Hazreti Kur’an” seti, içinde bir biblo ile kırk iki adet dua ayetinin Arapça ve Türkçe mealini içeren dua kartları ihtiva ediyor. Mürekkep Yayınları, masa üstü rahlesiyle dua kartlarını Ramazan boyunca gözden uzak tutulmayacak bir hatırlatıcı olması amacıyla üretmiş. Pratik bir sunumu olan kartlar ayetlerle meallerini bir arada sunmakla kalmıyor, şık bir görüntü de oluşturuyor. Rahle ve ayet kartları minyatür görüntüsüyle çocukların da ilgisini çekmeye yönelik bir çalışma.
     <br>
      <br>
       Setin içinde iki adet de VCD bulunuyor. Bunlardan birinin içerisinde tefekküre kapı aralayan manzaraların eşliğinde dualar, hadisler, ayetler, İslam büyüklerinin ve Kur’an âşıklarının diliyle kutsal kitabı anlatan, etkileyici bir sunum yer alıyor. Emin Aydın’ın yazdığı metni Yusuf Ziya Özkan seslendiriyor. Diğer VCD’de ise mp3 Kur’an hatimleri yer alıyor. Kıraatlarıyla müminleri kutsal topraklara taşıyan Kâbe imamlarından Sudeys ve Şureym’in hatimleri var. VCD’de Kur’an-ı Kerim cüzlere bölünerek tasnif edilmiş. Paylaşımın öneminin bir kat daha arttığı bu mübarek aylarda hediyeleşmek için uygun bir fırsat sunuyor set.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 619 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22677), [web.archive.org (arşiv bağlantısı)](http://web.archive.org/web/20060104153305/http://www.aksiyon.com.tr:80/yazdir.php?id=22677)
