# AP’DEN İDARE RAPORU!

*Bilinmeyen-yazar 2011.03.14*

<font class="agenda2NewsSpot">
 Avrupa Parlamentosu’nun (AP) kabul ettiği 2010 Türkiye İlerleme Raporu’ndaki bazı vurgular kafa karıştırıyor.
</font>
<font class="newsDetail">
 <p>
  <p class="MsoNormal">
   Pek de anormal bir durum değil aslında. Çünkü Avrupa Birliği (AB) tam üyelik müzakere sürecinde taraflar bir dargın bir barışık. Bireysel
   <span>
   </span>
   açıklamalarda hakikatler dile getirilirken; bağlayıcı metinlerde zikzaklar çizilebiliyor. Ria Oomen-Rujiten’in kaleme aldığı son raporda bir yandan Ergenekon ve Balyoz davalarının Türkiye’nin demokratikleşmesindeki rolüne değinilirken; diğer yandan soruşturmalardaki yavaşlığa dikkat çekiliyor. Nedim Şener ve Ahmet Şık tutuklamalarının basın özgürlüğüyle çeliştiği ifade edilerek güven kaybı kavramı öne çıkarılıyor. Hapisteki 27 gazetecinin yazdıkları sebebiyle yargılanmadığını belirten Başbakan Tayyip Erdoğan, raporun muvazeneli bir bakış açısıyla hazırlanmadığını söylüyor: “ Onlar rapor hazırlamakla görevli. Biz de bildiğimizi okumakla görevliyiz.” Erdoğan’a göre rapor aynı zamanda adil ve objektif değil; sipariş ürünü. Rapora, Türk Dışişleri de tepkili: “Tek taraflı, gerçeklerle bağdaşmayan ve tarafımızdan kabulü mümkün olmayan unsurlar içermektedir.” Oysa rapor AP’de görüşülürken, Liberal Grup eski Başkanı Graham Watson, üyeleri aydınlatmıştı. AK Parti için Almanya’daki Hıristiyan Demokratların (CDU) “aynadaki yansıması” demişti: “Evet Hıristiyan Demokrat bir parti değil ama Müslüman demokrat bir parti.” Watson, AB’yi, Türkiye gibi Müslüman demokrasileri memnuniyetle karşılamaya çağırmıştı.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28876-apden-idare-raporu.html), [web.archive.org (arşiv bağlantısı)](http://web.archive.org/web/20110325062832/http://www.aksiyon.com.tr:80/aksiyon/haber-28876-apden-idare-raporu.html)
