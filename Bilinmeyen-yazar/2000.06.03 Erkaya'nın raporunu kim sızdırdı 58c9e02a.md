# Erkaya'nın raporunu kim sızdırdı?

*Bilinmeyen-yazar 2000.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen hafta eski Deniz Kuvvetleri Komutanı emekli Oramiral Güven Erkaya'nın Ege Ordusu'nun kaldırılmasına ilişkin bir rapor yazdığı ve bu raporu Başbakanlık Başdanışmanı sıfatıyla Başbakan Ecevit'e sunduğu şeklindeki haberler önce Hürriyet gazetesinin manşetinden ardından diğer gazetelerin birinci sayfalarından duyuruldu.
  </font>
 </div>
 <div id="newsText">
  <font class="detail-text">
   Gazeteler son zamanlarda herkesin ağzında olan, ama kimsenin resmiyete dökmeye cesaret edemediği bir girişimi yaptığı için Güven Erkaya'yı tebrik ediyorlardı.
   <br/>
   <br/>
   Ancak bu haberler ile ilgili çok ciddi bir sorun bulunuyor. Emekli Oramiral Güven Erkaya sözü edilen raporu şimdilerde yazmış ve iddia edildiği gibi Başbakan Ecevit'e sunmuş da değil. Erkaya, kendi ifadesiyle, raporu bundan yaklaşık üç yıl önce yazmış. Güven Erkaya yakın çevresine bu raporun neden üç yıl önce değil de şimdi gündeme getirilmiş olmasını anlayamadığını belirtiyor. Dahası, Erkaya raporun ne tür bir amaçla ve kimler tarafından sızdırıldını da anlayabilmiş değil.
   <br/>
   <br/>
   Tabii     herkesin ya da sadece benim cevabını merak ettiği soru şu: 'Raporu kim sızdırdı ve ulaşmak istediği amaç ne?'
   <br/>
   <br/>
   "Başbakan ve Genelkurmay bu öneriye nasıl bakıyor?"
   <br/>
   <br/>
   Bu sorunun ilk cevabı Başbakan Bülent Ecevit'ten geldi.
   <br/>
   <br/>
   Ecevit, "Bu konuda konuşmak istemiyorum" diyerek temkinli bir cevap vermeyi tercih etti. Yani Ecevit bu konuyla ilgili renk vermekten özenle kaçındı. Ecevit'in bu konuyu Devlet Bakanı Şükrü Sina Gürel'e havale ettiği de biliniyor.
   <br/>
   <br/>
   Bildiğimiz kadarıyla Şükrü Sina Gürel de bu konuyla ilgili bir görüş bildirmedi. Ecevit'in görüş bildirmediği bir konuda Devlet Bakanı Şükrü Gürel'in de açık bir cevap vermesi beklenmemeli.
   <br/>
   <br/>
   Ancak Gürel'in 1993 yılında TürkYunan ilişkileri üzerine yazdığı bir kitabı mevcut.
   <br/>
   <br/>
   Devlet Bakanı Gürel, Siyasal Bilgiler Fakültesi öğretim üyesi olarak yazdığı bu kitapta, Ege Ordusu'nu ayrıntılı biçimde anlatarak, gerektiğinde bunun "bir jest olarak kaldırılabileceğini" söylüyor.
   <br/>
   <br/>
   Kafamız yine de karışık... Raporu kim, neden üstelik 3 yıl sonra basına sızdırdı? Bu olayın son zamanlarda yaşanan olaylarla ilgisi olabilir mi? Yunanistan'ın bu projeye sıcak bakmadığı, bunun iyi hazırlanmış bir tuzak olduğunu düşündüğü biliniyor. O halde bu rapor neden şimdi ortaya çıktı? Bu sorunun cevabını öğrenince ilk önce sizinle paylaşacağım...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=6216), [web.archive.org (arşiv bağlantısı)](http://web.archive.org/web/20140114120348/http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=6216)
