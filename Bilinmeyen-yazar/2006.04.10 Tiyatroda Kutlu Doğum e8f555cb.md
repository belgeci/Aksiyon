# Tiyatroda Kutlu Doğum

*Bilinmeyen-yazar 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kutlu Doğum Haftası vesilesiyle Peygamber Efendimiz dünyanın her köşesinde anılıyor. Farklı dillerde, üsluplarda ifade bulan dualar, onun şahsiyetinin öneminde buluşuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070404132225im_/http://www.aksiyon.com.tr/resim/592/88.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İçinden geçtiğimiz kaotik süreçte önemi bir kat daha artan eşref-i mahlûkatın yaratılış gayesi, kulluğu tekrar akıllara getiriliyor. Daha çok mevlitler, dualarla kutlanan doğum haftası artık sanat gibi farklı yorumlarla da zikrediliyor.
   <br>
    <br>
     Nisan ayı içerisinde Fırat Kültür Merkezi (FKM) tiyatro topluluğunun sahne alacağı ‘O’nu Beklerken’ oyunu da bu amaçla hazırlanmış. Tek perdelik tiyatro, Hz. Muhammed dünyaya gelmeden önceki devirde yaşanan sapkınlıklara değiniyor. Döneme dair örnekler aktarılırken, bölümler kararan sahnenin eşliğinde, anlatıcıların vasıtasıyla bağlanıyor. Her fasılda olumsuz tablonun farklı bir detayı çıkıyor karşımıza. İlk olarak kendini Tanrı ilan eden Cemşid, kızını ateşe tapmadığı için öldürüyor. Ardından fakir bir ailenin acilen ihtiyaç duyduğu ‘doğum tanrısı’nı, iştahla yemeye hazırlandıkları helvadan yapmaları, esprili ve imalı bir dille anlatılıyor. İzleyiciyi daha çok düşündürmeye yönlendirse de espriler bazı bölümlerde ön plana çıkıyor. Nitekim mizah, zaman zaman amacını aşan abartılı ifadeleri de besliyor.
     <br/>
     <br/>
     Köleler pazarlarda satılıyor, zenginler keyfine göre faiz uyguluyor. O dönemin sorunları ile bugünküler karşılaştırılarak sadece formların değiştiğine, içeriklerin ise aynı olduğuna dikkat çekiliyor. Bugün adına put denilmese de önünde eğildiğimiz, kul köle olduğumuz metalar, güçler var. Cehalet devrinde de zengini daha zengin fakiri daha fakir yapan bir sistem vardı, bugün de adalet adı altında benzer sorunlar yaşanıyor. Bir düşünürün dediği gibi belki de yaşananlar değil de sadece kıyafetler değişiyor…
     <br/>
     <br/>
     Hz. Muhammed’den önce Mekke’de yaşananları özetler nitelikteki bölümlerin ardından, peygamberin geleceğine dair işaretler zuhur ediyor. Hz. İbrahim’den miras kalan zemzem seneler sonra tekrar kaynağından taşıyor, Abdulmuttalip, oğlu Abdullah’ı kurban etme sözünden vazgeçmek durumunda kalıyor. Resulün geleceğine dair izlerin ardından en nihayetinde karanlığın içinden nur kendini gösteriyor.
     <br/>
     <br/>
     ‘O’nu Beklerken’ bir nevi İslam’ın doğuşunu anlatan bir oyun fakat döneme dair ancak küçük atıflarda bulunabilmiş. Bu kadar derin bir mevzuyu bir saati aşan bir zaman diliminde anlatmak çok kolay olmasa gerek. İyi niyetle ve önemli noktalardan yola çıkılarak yapılan oyunda detayların yerli yerinde oturması için belki daha uzun bir hazırlık süresine ihtiyaç vardı. Ortalama iki ayda ortaya çıkan oyun Kutlu Doğum Haftasına yetiştirilmek için acele edilmiş. Kitaro’nun müziği ve dans figürleri eşliğinde Efendimizin doğumu ile noktalanan tiyatroda belli ki farklı üsluplar denenmiş ama her ne kadar doğru mesajlar verilmeye çalışılsa da, bazı noktalarda doğru sözler yanlış kelimelerle anlatılmış.
     <br/>
     <br/>
     ‘O’NU BEKLERKEN’
     <br/>
     <br/>
     FKM (Fırat Kültür Merkezi) Tiyatro Topluluğu’nun ‘Tuna Boyu’ ve ‘Hacata’dan sonra sahne alan üçüncü oyunu. 8 Nisan’dan itibaren ayın sonuna kadar FKM’de Cumartesi akşamları 19.30’da izleyici ile buluşacak.
     <br/>
     <br/>
     Yapım: Fırat Kültür Merkezi Yazan: Ahmet Taha Yöneten: Yakup Gökçen Kostüm: Esra Uncu Ses-Işık: Mustafa Akaydın Dekor: İbrahim Yalçın
     <br/>
     <br/>
     Oyuncular: Yakup Gökçen, Esra Uncu, Ali Micanoğlu, Ceyhun Güneş, Taha Çetin, Fatma Tuba Salgın, Filiz Kurt Mıhçı, Oğuz Tekin, Ali Kokmaz
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23839), [web.archive.org (arşiv bağlantısı)](http://web.archive.org/web/20070404132225/http://aksiyon.com.tr:80/detay.php?id=23839)
