# [AJANDA SERGİ] Muta-morfoz şehirler

*Bilinmeyen-yazar 2011.12.06*

<font class="agenda2NewsSpot">
 İstanbul’u bilmeyen birine tanıtmak istesek, aklımıza gelecek ilk kelimeler arasında olur ‘yoğun’, ‘kalabalık’ ve tabii ki ‘güzel’. Murat Germen’in Cam Galeri’de devam eden sergisi ‘Muta-morfoz’daki İstanbul temsili tam da bahsettiğimiz kavramların bir tecessümü.
</font>
<font class="newsDetail">
 <p>
  Sadece içerik değil, teknik anlamda da… Mutasyon ve metamorfoz kavramlarının bileşiminden türetilmiş bir kelime ‘Muta-morfoz’. Metamorfoz, dokunun normal yapısını kaybetmesi, mutasyon ise kalıtım yapısının bozulması demek. Kimyası bozulan, gökdelenler sevdasına silüetinden bile vazgeçtiğimiz şehrin can çekişmesini resmediyor fotoğraflar.
 </p>
 <p>
  Üst üste yığılmış evler, iş merkezleri arasında nefes almakta zorlanan insancıklara işaret ediyor belki de. Fotoğraflarında şehrin yoğunluğunu teknik bir müdahale ile bir kat daha artırmış Germen. Sıkıştırma ile izleyenin çıplak gözle aynı anda göremediği birçok bileşeni fotoğraf düzleminde buluşturmuş. Üstelik bu anlatımı ile minyatür mantığı arasında da bir paralellik var.
 </p>
 <p>
  <img alt="" height="255" src="http://web.archive.org/web/20120114080710im_/http://medya.aksiyon.com.tr/aksiyon/2011/12/06/gecekondu1.jpg"/>
 </p>
 <p>
  Fotoğraflardaki her unsur kendi pozisyonunda bir öneme sahip. Sergideki çalışmalarının belgesel fotoğraflar olduğunu vurguluyor Germen, projenin ortaya çıkış sebebi ve görüntüye ekleme çıkarma gibi müdahaleler olmaması nedeniyle bu tanımlamaya itiraz pek mümkün değil. Sadece İstanbul değil, farklı şehirler de aynı bakış açısında buluşmuş sergide. Zira aynı zihniyet tüm şehirleri eleştirdiğimiz noktalarda birbirine benzetmedi mi? Şehrin yoğunluğu, kalabalığından sıkılanlar, biraz da fotoğraf teknikleri üzerine düşünmek isteyenler için Muta-morfoz 17 Aralık’a kadar gezilebilir.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31208-12-ajanda-sergi-muta-morfoz-sehirler.html), [web.archive.org (arşiv bağlantısı)](http://web.archive.org/web/20120114080710/http://www.aksiyon.com.tr:80/aksiyon/haber-31208-12-ajanda-sergi-muta-morfoz-sehirler.html)
