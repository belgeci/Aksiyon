# MERKEZ BANKASI ERDEM BAŞÇI’YA EMANET

*Bilinmeyen-yazar 2011.04.18*

<font class="agenda2NewsSpot">
 Piyasaların beklentisi gerçekleşti. Cumhurbaşkanı Abdullah Gül’ün de kararnameyi onaylamasıyla; Durmuş Yılmaz’ın boşalttığı Türkiye Cumhuriyeti Merkez Bankası (TCMB) başkanlığı koltuğuna, Doç. Dr. Erdem Başçı oturuyor.
</font>
<font class="newsDetail">
 <p>
  <p class="MsoNormal">
   O aslında 2003’ten bu yana, bankanın başkan yardımcısı. 5 yıl önce de makam için adı geçmişti ama dönemin Cumhurbaşkanı Ahmet Necdet Sezer’den veto yemişti. Gerekçeyi tahmin ediyorsunuzdur; eşinin başörtüsü... TCMB’nin 21. Başkanı Başçı, para iktisadı, finansal iktisat, makro iktisat kuramı ve matematiksel iktisat konularında uzman. Bilkent Üniversitesi’nde (1995-2003 arası) ekonomiyi örneklerle güncelleştirip öğrencilere sevdirmesiyle de nam yapan bir hoca öte yandan. Bir özelliği daha var ki Türkiye’nin finansal adımlarında bir hayli rol oynayacak. Ekonomiden sorumlu Başbakan Yardımcısı Ali Babacan’ın kolej, üniversite ve Çıkrıkçılar Yokuşu’ndan yakın arkadaşı. İkisi de esnaf evladı. 45 yaşındaki Başçı, mevcut para politikalarının da mimarı. Şimdiden, bu konuda keskin değişikliklerin meydana gelmeyeceğini söyleyebiliriz. TED Ankara Koleji’nden sonra ODTÜ’de Elektrik ve Elektronik Mühendisliği eğitimi alan Merkez Bankası’nın yeni başkanı, Bilkent İşletme Yüksek Lisans Programı’nı birincilikle bitiriyor. Aynı üniversitede iktisat doktoru ve doçenti unvanlarına hak kazanıyor. Başçı, 5 yıl boyunca Türkiye’nin para ve faiz politikalarını yönetecek. Mevzuat, aynı görevi ikinci defa üstlenmesine müsait. Ülkenin ekonomi rotasını, Ankara Çıkrıkçılar Yokuşu mezunlarının, paranın başşehri İstanbul’la bundan sonraki uyumu belirleyecek.
   <span>
   </span>
  </p>
 </p>
</font>

## Yorumlar

### Eşref Bağcı, 2011-04-19
> Mütedeyyin bir insanın başarılı olması o kadar hoşuma gidiyor ki...Kendisini kutluyorum.

Kaynak: [www.aksiyon.com.tr](http://www.aksiyon.com.tr:80/aksiyon/haber-29166-merkez-bankasi-erdem-basciya-emanet.html), [web.archive.org (arşiv bağlantısı)](http://web.archive.org/web/20110425151500/http://www.aksiyon.com.tr:80/aksiyon/haber-29166-merkez-bankasi-erdem-basciya-emanet.html)
