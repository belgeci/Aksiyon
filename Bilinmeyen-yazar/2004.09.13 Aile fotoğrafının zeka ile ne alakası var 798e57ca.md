# Aile fotoğrafının zeka ile ne alakası var?

*Bilinmeyen-yazar 2004.09.13*

<div>
 <p>
  <font>
   İstanbul Üniversitesi'nin başörtüsü konusunda ne kadar hassas olduğunu artık sağır sultan bile biliyor. Üniversite yönetimi Atatürk'ün, 'Türk; öğün, çalış, güven' vecizesindeki tavsiyesine, bu hassaslığıyla sürekli öğünerek riayet ediyor.
   <br/>
   <br/>
   Çalışma, yani bilim üretmedeki performansı soruyorsanız, çoktan ara verdiler. Bu konuda mazur görülmelerini istiyorlar. Üniversitelerini tercih eden gençlere ise bir türlü güvenemiyorlar. Üniversite, güvensizliğin boyutunu öyle noktalara taşıdı ki, hayret duygusu bile bunu ölçmede kifayetsiz kalıyor. Üniversite, kampusü içinde yer alan Beyazıt İlköğretim Okulu'nda öğrenim görecek üstün zekalı çocukları bizzat seçiyor. Olabilir, bunda problem yok. Ama kayıt sırasında velilerin ve ailedeki diğer kardeşlerin fotoğraflarının istenmesi neyle açıklanabilir? Ümit Davaslıgil, "Çocuğa baktığımız zaman aileyi, aile tek geldiği zaman da öğrencisini bilelim diye böyle yaptık" diyor. Hocam o zaman IQ'su 130'un üstünde 24 öğrenciyi kabul ettiğiniz okula, 163 IQ'lu Berfun Selvi'yi niçin almadınız? İşi garantiye almak için, ailelerden fotoğraf yerine bir günlük hayatlarını gösteren kısa metrajlı birer film de isteyebilirdiniz.
   <br/>
   <br/>
  </font>
 </p>
 <p>
  <font>
   (Bu yazı 1133 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=15457), [web.archive.org (arşiv bağlantısı)](http://web.archive.org/web/20060119001229/http://aksiyon.com.tr:80/yazdir.php?id=15457)
