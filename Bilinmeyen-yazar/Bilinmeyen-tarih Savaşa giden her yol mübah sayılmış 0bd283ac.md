# Savaşa giden her yol mübah sayılmış

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040531114032im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040531114032im_/http://www.aksiyon.com.tr/resim/482/14.jpg" vspace="5"/>
  </p>
 </font>
 <font class="content">
  Irak operasyonu için ABD’ye en büyük destek şüphesiz İngiltere’den gelmişti. Sosyal demokrat Tony Blair, savaş konusunda şüpheleri olan dünya kamuoyuna Saddam’ın sahip olduğu kitle imha silahları hakkında raporlar hazırlayarak ikna etmeye çalışmıştı. Bu sırada İngiliz istihbaratı da boş durmamış ve Irak operasyonunu engelleyecek muhtemel gelişmelere karşı BM Genel Sekreteri Kofi Annan’ın telefonlarını dinlemiş.
 </font>
 <p>
  <font class="content">
   Irak savaşı yüzünden İngiliz kabinesinden ayrılan Uluslararası Yardımlar eski Bakanı Clare Short’un, “Annan’ın özel görüşmelerinin yazılı kayıtlarını bizzat gördüm” demesi İngiltere’de büyük şaşkınlık meydana getirdi.
   <br>
    <br/>
    Irak savaşı öncesinde Birleşmiş Milletler’deki casusluk faaliyetlerine İngiltere’nin de katıldığını iddia eden Short, ayrıca, İngiliz hükümetinin genel sekreteri bir yandan dinlerken diğer yandan kendisinden resmi raporlar tedarik ettiğini ve İngiliz casusların bu işi yapmak için birilerinden emir aldığını da iddia etti. Telekulak skandalı olarak adlandırılan olayın muhataplarından BM çalışanları şaşkın. BM sözcüsü Fred Eckhard, BM’nin elinde kanıt bulunmadığını, ancak olayın doğru çıkması halinde hayal kırıklığına uğrayacaklarını söylemekle yetiniyor.
    <br/>
    <br/>
    Skandalı daha da ilginç hale getiren bir başka gelişme ise Annan’ın dinlendiği yolundaki iddiaları ilk ortaya atan kişi olan Katherina Gun hakkındaki davanın düşmesi. Savcılık Katharine Gun hakkındaki tüm suçlamalarını geri çekince, mahkeme de Gun’ı akladı. BM’deki dinleme skandalının ortaya çıkmasında başrol oynayanlardan biri olan Katherina Gun, hükümetin gizli dinleme operasyonlarını yürüten İletişim Karargahı’nda (GCHQ—Government Communications Headquarters) görevliydi. Katharine Gun, geçtiğimiz mart ayında İngiltere ve ABD’nin ortak bir operasyonla, BM Güvenlik Konseyi üyelerini dinleme girişimine ilişkin gizli elektronik postayı kamuoyuna sızdırmış ve bu yüzden tutuklanmıştı. BM temsilcileri o dönemde, Irak savaşını geciktirmesi söz konusu olabilecek bir karar tasarısını görüşüyordu. Haksız bir savaşa engel olmak için bu işi yaptığını belirten 29 yaşındaki Gun, “Bugün olsa, yine aynı şekilde davranırdım” diyor.
    <br/>
    <br/>
    Olayın Irak savaşının meşruiyeti sorusunu yeniden gündeme getirdiğini savunan Guardian gazetesi, yargılanmasını gerektirecek bir durum bulunmadığı gerekçesiyle mahkeme tarafından aklanan Gun’ın davasının düşmesinde, Irak savaşının hukuki olup olmadığı konusundaki kuşkuları besleyen yeni delillerin etkili olduğunu yazdı. “Bu işin içinde bir bit yeniği var” diyen İngiliz basını, davanın düşmesiyle hükümetin, mahkeme sürecinde kendisi için can sıkıcı ayrıntıların ortaya çıkmasını önlemiş olduğunu vurguluyor.
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11199&yorum=890), [web.archive.org (arşiv bağlantısı)](http://web.archive.org/web/20040531114032/http://www.aksiyon.com.tr:80/detay.php?id=11199&yorum=890)
