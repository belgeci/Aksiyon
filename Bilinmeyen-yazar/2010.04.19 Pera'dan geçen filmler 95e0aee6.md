# Pera'dan geçen filmler

*Bilinmeyen-yazar 2010.04.19*

<font class="agenda2NewsSpot">
 Suna ve İnan Kıraç Vakfı Pera Müzesi, Mayıs ayında iki farklı film etkinliği ile takipçilerine kapılarını açıyor.
</font>
<font class="newsDetail">
 <p class="MsoNormal">
  7 ila 16 Mayıs arasında İstanbul Amerikan Başkonsolosluluğu iş birliğiyle 40’ıncı yılında Aya Yolculuk programı yer alıyor. Program insanoğlu için tarihsel bir dönüm noktası kabul edilen ve Soğuk Savaş sürecinde Amerika Birleşik Devletleri adına en önemli adımı kabul edilen Ay'a ayak basma başarısını ve macerasını belgesel filmlerle kutluyor. Ancak bunlar için seçilen dil ve üslup sıra dışı anlatısal nitelikleriyle dikkat çekiyor.
 </p>
 <p class="MsoNormal">
  8 Mayıs Cumartesi günü de etkinliğin söyleşi bölümü kapsamında NASA’da (The National Aeronautics and Space Administration / Ulusal Havacılık ve Uzay Dairesi) görev yapan kadın astranot Marsha S. Ivens saat 16.00’da gösterilecek Ayın Gölgesi’nde adlı belgeselin ardından izleyici ile buluşup yaşadığı deneyimi paylaşacak.
 </p>
 <p class="MsoNormal">
  21–30 Mayıs arasında ise Pera Film, Kolombiya Diasporası! adlı programda Latin Amerika’nın bu renkli ülkesinde maruz kaldıkları şiddet ve olumsuzluklardan kaçarak, hayat şartlarını iyileştirmek için vatanlarını terk eden 4 milyon Kolombiyalının çektiği sıkıntıları, katlanmak zorunda kaldıları problemleri irdeleyen ve bu haliyle izleyiciyi onların dünyasına çeken filmleri ele alıyor. Programda yer alan kurmaca, belgesel ve kısa filmler de kültürel farklılıkları, göç, ekonomik ve sosyal konuları işlerken dünyanın bir ucunda kimi insanların maruz kaldığı sıkıntılar üzerinden bizlere bir iç muhasebesi yolunu açıyor.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26592-12-peradan-gecen-filmler.html), [web.archive.org (arşiv bağlantısı)](http://web.archive.org/web/20101120002202/http://aksiyon.com.tr/aksiyon/haber-26592-12-peradan-gecen-filmler.html)
