# Boşver ölmeyi...

*Bilinmeyen-yazar 2000.11.11*

<div>
 <p class="spot">
  Hoşgeldin maviliğine hayatın... Biliyorum eski tat yok artık demli çaylarda. Süzgeçle veriyorlar çayı, çayın demi ayrı; çayın tortusu ayrı kalıyor çay ağıtta... Sen boşver ölmeyi, yaşamak istersen az vakit var...
 </p>
 <p class="metin">
 </p>
 <p class="metin">
  Turizm şirketleri işin içinde
 </p>
 <p class="metin">
  Aksiyon dergisinin son sayısındaki Mülteci Mafyası dosyanızdan dolayı tebrik etmek istiyorum. 2 hafta kadar önce Saraybosna'da idim. Orada, Oslobedenje Gazetesinden bir muhabir arkadaşla görüştüğümüzde bir konuda benden yardım istedi.
 </p>
 <p class="metin">
  Gazetesinde Saraybosna'daki mülteci mafyasıyla ilgili bir haber yayınlamış ve ljubicica adlı bir turizm şirketinin işin içinde olduğunu yazmış. Şirket de bu arkadaşımıza dava açmış. Bu konuda benden mahkemeye sunmak üzere delil talebinde bulunmuştu. Aksiyon'daki makaleniz iyi olacak hastanın ayağına gelen doktor gibi oldu.
 </p>
 <p class="metin">
  Aydın Ünal — Hak İş Basın Danış.
 </p>
 <p class="metin">
 </p>
 <p class="metin">
  Yurt dışına kaçan kişilerin bence bizi ilgilendiren en önemli yanı mülteci hakkı kazanmak için uydurdukları yalanlar. İmaj ve tazminat sorunu olan Türkiye'nin dışişleri bu işin üzerine niye gitmiyor?
 </p>
 <p class="metin">
  İsmail Çakmak  /  KONYA
 </p>
 <p class="metin">
 </p>
 <p class="arabaslik">
  Vakıfların işleyişi garip(!) değil
 </p>
 <p class="metin">
  305 sayılı Aksiyon dergisinin 20—21. sayfalarında yayınladığınız 'Bürokratların Sürgünü' başlıklı yazınızı geç de olsa okudum. Konunun daha iyi anlaşılması için yazınızdaki iki önemli yanlışlığın düzeltilmesi gerekiyor.
 </p>
 <p class="metin">
  1) Öncelikle vakıf gayrimenkullerinin kira gelirlerinin günün rayiç bedeline uygun hâle getirilmesi (yani değerine yükseltilmesi) gibi ulvî icraatı Sayın eski Bakan Metin Gürdere Bey ile Vakıflar eski Genel Müdürü Sayın Mustafa Keten ve ekibi tarafından gerçekleştirilmiştir.  (Allah onlardan razı olsun.) Bu ulvî emek ve ürünü işin şimdiki kadroyla ve bakanla ilgisi yoktur.
 </p>
 <p class="metin">
  2) Vakıflardaki görevden alınan bürokratların öyle irticayla, mirticayla uzaktan yakından hiçbir ilgi ve alâkaları yoktur. Tek suçları ecdat yadigârı Vakıf mallarına sahip çıkmak ve yasaları uygulamaktır.
 </p>
 <p class="metin">
  Şu andaki yöneticiler, kirasını ödemediği veya vakıf mallarını işgal ettiği, amacı dışında kullandığı gerekçesiyle mahkemelerce tahliyesine karar verilen ve bu mahkeme kararları Yargıtayca tasdik edilip kesinleşen kişi ya da kurumların tahliyesi için yazılı bir talimat vermek yerine taşradaki ve merkezdeki bölge müdürlerine telefon açarak bu kararların bir kenara itilmesine sebep olmakta, dolayısıyla bu işgalcilerin tahliye edilmemesi için emirler yağdırarak işgalcilere ve işgale yardım etmektedirler.
 </p>
 <p class="metin">
  Bu zihniyette olan amir konumundaki kişilerin Vakıflar'a sahip çıkan, onu koruyan ve kanunlara uyan bürokratları görevden almaları yadırganamaz.
 </p>
 <p class="metin">
  Kazım Erenler / İSTANBUL
 </p>
 <p class="metin">
 </p>
 <p class="arabaslik">
  Yeniden merhaba
 </p>
 <p class="metin">
  Uyuşuturucu batağından kurtulmak için çabalayan S.K.'ya...
 </p>
 <p class="metin">
  Sana söylenecek ilk 'söz hoş geldin maviliğine hayatın'... Biliyorum eski tat yok artık demli çaylarda. Süzgeçle veriyorlar çayı, çayın demi ayrı; çayın tortusu ayrı kalıyor çay ağıtta... Sen boşver ölmeyi, yaşamak delice istersen az vakit var zaten. Uzat elini ısınırız birlikte, karlı bir kış gününde.
 </p>
 <p class="metin">
  Tuna Terzi
 </p>
 <p class="metin">
 </p>
 <p class="arabaslik">
  Hep gördüğümüz şeyler
 </p>
 <p class="metin">
  Geçtiğimiz hafta derginizde eroin için yazılmış ibret verici bölümü okudum ve moralim oldukça bozuldu. Çünkü benim de lisede okurken okulda bazı arkadaşlarımının uyuşturucu kullandığını biliyordum ve onların  ne halde olduklarını görüyordum. Bu yüzden o genç kızın neler düşündüğünü hissedebiliyorum. Özellikle genç kızın ailesinin neler hissettiğini anlıyorum. Ama benim arkadaşlarım eroin değil de sadece sarma sigara içiyorlardı hatta beni de çağırıyorlardı. Ama ben onlara kızınca beni çağırmaktan vazgeçtiler.
 </p>
 <p class="metin">
  M. Ali  Doğan  /  KOCAELİ
 </p>
 <br/>
 <center>
  <a class="anaorta" href="http://web.archive.org/web/20011108075301/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/310/okurhatti/1.htm), [web.archive.org (arşiv bağlantısı)](http://web.archive.org/web/20011108075301/http://www.aksiyon.com.tr:80/2000/310/okurhatti/1.htm)
