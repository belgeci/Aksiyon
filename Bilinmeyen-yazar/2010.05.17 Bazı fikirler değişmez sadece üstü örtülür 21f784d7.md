# Bazı fikirler değişmez, sadece üstü örtülür

*Bilinmeyen-yazar 2010.05.17*

<font class="agenda2NewsSpot">
 16 ve 17’nci yüzyıllarda Osmanlı ile Avrupa arasında gerçekten medeniyetler çatışması var mıydı?
</font>
<font class="newsDetail">
 <p class="MsoNormal">
  Dünya değişiyor ancak bazı kalıplar zihinlerde “ön yargı” şemsiyesinin altında muhafazaya devam ediyor. Öyle bir korunma ki bu, kendini açık fikirli addedenlerin şuuraltlarında dahi yer alıyor. Mesela Osmanlı ve Türk imgesi. Şimdilerde Avrupa Birliği ile bütünleşme çalışmaları içindeki Türkiye misalinden de görüleceği üzere kafalarda hâlâ tereddütler var. Senelerdir üyeliğe kabulü bekleyen bir ülke niye alınmaz? Gerekçeleri duydukça çoklarının ağzı açık kalıyor ve “Yok artık!” demekten kendini alamıyorlar. En uç görüş gibi dursa da diğerlerine göre temeli daha sağlam bakışsa “Hâlâ bir şeylerden korku var. Öyle büyütmüşler ki bu korkuyu kendilerini aşamıyorlar.” Ama söz konusu durum yeni oluşmadı. Kökenleri 14’üncü asra kadar uzanıyor. Géraud Poumaréde de bu minvalde söylemler dillendiriyor. Onun İletişim Yayınları’ndan çıkan “Haçlı Seferleri’ne Son Çağrı Yeniçağ Avrupası’nda Osmanlı İmgesi” adlı kitabı meseleyi anlamak isteyenler için yazılmışa benziyor. “16 ve 17’nci yüzyıllarda Müslüman Osmanlı ile Hıristiyan Avrupa arasında gerçekten bir uygarlıklar çatışması yaşandı mı?” sorusundan yola çıkıyor. Hiçbir zaman gündemden düşmeyen soru ve problemleri irdeliyor. Eser pek çok noktada Avrupa’daki Osmanlı imgesinin bugüne yansıyan taraflarını da keşfetmeyi sağlıyor. Aslında ihtilafın sebebi bellidir: Osmanlı’nın 14’üncü asırdan itibaren Avrupa’da ilerleyişi Hıristiyan âleminde “Haçlı Seferi” ruhunun tekrar doğmasına neden olur. Osmanlı zamanla “kâfir, barbar, despot veya tiran” gibi tabirlerle anılır. Düşmanlıkla beslenen kıtanın dört bir köşesinde Osmanlı’nın yıkımını haber veren kehanetler ve fetih planları birbiri ardınca gelir. Bu çatışma kültürü dinî retoriğin, siyasi düşüncenin ve sanatsal üretkenliğin içine işler. Askerî tahlillerden popüler öykülere değin uzanır. Sekiz bölümden müteşekkil 788 sayfalık kitapta tüm bunlara dair ayrıntılı bilgiler ve analizler bulabilecek okur için Poumaréde’nin çalışması tam anlamıyla doyurucu bir kaynak.
 </p>
 <p class="MsoNormal">
 </p>
 <p class="MsoNormal">
  HAÇLI SEFERLERİ’NE SON ÇAĞRI/ YENİÇAĞ
 </p>
 <p class="MsoNormal">
  AVRUPASI’NDA OSMANLI İMGESİ
 </p>
 <p class="MsoNormal">
 </p>
 <p class="MsoNormal">
  Géraud Poumaréde
 </p>
 <p class="MsoNormal">
  İletişim Yayınları
 </p>
 <p class="MsoNormal">
  788 sayfa
 </p>
 <p class="MsoNormal">
  02125162260
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26825-13-bazi-fikirler-degismez-sadece-ustu-ortulur.html), [web.archive.org (arşiv bağlantısı)](http://web.archive.org/web/20101120125743/http://aksiyon.com.tr/aksiyon/haber-26825-13-bazi-fikirler-degismez-sadece-ustu-ortulur.html)
