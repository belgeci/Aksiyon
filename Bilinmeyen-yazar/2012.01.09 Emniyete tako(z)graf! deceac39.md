# Emniyete tako(z)graf!

*Bilinmeyen-yazar 2012.01.09*

<font class="agenda2NewsSpot">
 Tur otobüsü şoförü Ahmet K.’dan artık ve maalesef ‘inanılması gereken’ bir itiraf: “Firmada bir yetkili, bize hileli takograf ve on numara yağ kullanmamız için baskı yapıyor. İtiraz edeni kapı önüne koyuyorlar.” Otobüsler, TIR türü ağır vasıtalar ve taşıma kapasitesi 9 kişiyi aşan araçlarda takograf mecburi. Bu cihaz aracın hafızası.
</font>
<font class="newsDetail">
 <p>
  Yönetmeliğe göre bir sürücü 24 saatin azami 9’unda direksiyon başında oturabilir. 4,5 saatte bir 45 dakika istirahatı ve haftada bir gün izin yapması zorunlu. Bu ve diğer şartlara riayet takograf kayıtlarından denetlenebiliyor. Ekipler cihazdan aldığı rapora bakarak aracın kaç saattir ve hangi hızla seyrettiğini de görebiliyor. Ancak hilede sınır tanınmıyor. Bir sürü metodu keşfedilmiş: sıfırlama, kalibrasyon değerini düşük gösterme, hafıza pilini çıkarma, cihazdaki kalemi eğerek gidilen hızı yüzde 20 azaltma vs… Bir itiraf da seyahat firması sahibi O.C.’den: “Taşımacılık sektörünün yüzde 70’i bu tür hileli takograf ve on numara yağ gibi usulsüzlüklerin içinde.” Sürücüler 15-16 saat çalıştırılıyormuş. 10 numara yağ yakıtta yüzde 40 kâr ettiriyormuş.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31496-emniyete-takozgraf.html), [web.archive.org (arşiv bağlantısı)](http://web.archive.org/web/20120121044315/http://www.aksiyon.com.tr:80/aksiyon/haber-31496-emniyete-takozgraf.html)
