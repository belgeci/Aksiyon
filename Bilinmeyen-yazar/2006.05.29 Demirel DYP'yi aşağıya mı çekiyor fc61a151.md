# Demirel, DYP'yi aşağıya mı çekiyor?

*Bilinmeyen-yazar 2006.05.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eski Cumhurbaşkanı Süleyman Demirel, yıllarca Adalet Partisi'nin (AP) genel başkanlığını yaptı. Kırat da 'Çoban Sülü' de oradan geliyor. Ancak, Demirel'in göz ağrısı DYP biliniyor.
  </font>
 </div>
 <div id="newsText">
  <font class="detail-text">
   Çünkü, siyasete girdiğinde AP zaten vardı; DYP'yi kendisi kurdu. Her ne kadar, cumhurbaşkanı olduktan sonra bu partiyi başkalarına kaptırsa da gölgesi kaldı.
   <br/>
   <br/>
   Demirel, şimdilerde AK Parti'ye muhalif olan bütün kesimlerin liderliğine oynuyor. Cephe oluşturma yolunda formüller üretiyor kafasında. Formüllerden biri de, "CHP, MHP ve DYP'nin Meclis'e girmesi, bu partilerin kuracağı bir koalisyonla AK Parti'den iktidarı alması" şeklindeydi. Ancak, Demirel, son günlerdeki çıkışlarıyla neredeyse barajı aşmak için canla başla çalışan DYP'nin işini zorlaştırıyor. "Başörtülüler okumak istiyorlarsa Arabistan'a gitsinler." sözü mesela. Oysa DYP lideri Mehmet Ağar, aylardır "Başörtüsü meselesini biz çözeceğiz." vaadinde bulunuyor. Demirel ise "Çöz de görelim, duvara çarparsın." uyarısıyla karşılık veriyor. Şimdi, siyasi kulislerde cevap aranan soru şu: "Demirel, DYP'yi barajın altına mı çekiyor?" Cevap, yıllarca Demirel'in yanında bulunmuş bir siyasetçiden geliyor: "Demirel, DYP'li bir Meclis elbette ister. Ancak, olaya bir de tersinden bakalım. Demirel, AK Parti iktidarının gitmesini arzuluyor. Meclis'e giren DYP'nin, şartların zorlaması durumunda AK Parti ile koalisyon yapabileceğini de hesap dışı tutmaz. MHP ve CHP'den emindir ama DYP'den değil. Karşı çıkmasına rağmen, Tansu Çiller RP ile koalisyon yapmamış mıydı?"
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BADEE55EA22DBE5CBA362CC77FEB387F?newsId=11641), [web.archive.org (arşiv bağlantısı)](http://web.archive.org/web/20130523013022/http://www.aksiyon.com.tr:80/aksiyon/newsDetail_getNewsById.action;jsessionid=BADEE55EA22DBE5CBA362CC77FEB387F?newsId=11641)
