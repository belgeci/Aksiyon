# Diriyken yaktılar, ölüsünü de sömürüyorlar

*Bilinmeyen-yazar 2011.11.14*

<font class="agenda2NewsSpot">
 Önce; Kürt kimliği mensubiyeti üzerine izahatlarıyla tanınan AK Parti Adıyaman Milletvekili Mehmet Metiner’den birkaç vurucu tespit:“BDP’nin yapması gereken sadece sivil hedeflere yönelik şiddete değil, topyekûn silaha, kurşuna karşı çıkmasıdır.
</font>
<font class="newsDetail">
 <p>
 </p>
 <p class="MsoNormal">
  BDP’nin artık PKK ile organik bağı değil, şiddete karşı tavrı tartışılmalıdır. Teröre arka çıktığı ve tavrını değiştirmediği sürece Meclis’te muhatap işlevi göremez.” Uzun süre millî iradenin yansıdığı ve kürsülerinde siyasi görüşlerin anlatıldığı TBMM oturumlarına katılmayan BDP vekilleri, her nedense mesailerini operasyon ve çatışmalarda ölen PKK militanlarının cenazeleri peşinde koşarak harcıyor. Ölü yakınları rahatsızlıklarını gizlemiyor artık. Tabut şovlarla halkı sokağa dökme hinliğinin farkındalar. Planın arkasında KCK’nın bulunduğunun da. Vekil Emine Ayna ile beraberindekiler Antalya’da ölüm pimini çeken canlı bomba Rezzan Balta’nın cenazesini taşıyan aracı çok dil dökseler de Silvan yolundan Diyarbakır’a döndüremiyor örneğin. Çünkü mevtanın ailesi izin vermedi buna. Şu manzaraya bakın hele bir: Militan kızları Kazan vadisinde ölü ele geçirilen bir aile morga teslim işlemlerini tamamlarken BDP’liler de kapıda. İçeri giren yetkiliye ‘akbaba soğukkanlılığıyla’ avını kollayanları göstererek adeta yalvarıyor aile: “Lütfen kızımızın cenazesini onlara vermeyin. Bize baskı yapıyorlar. Dışarıda bizi bekliyorlar. Cenazemize bile sahip çıkartmıyorlar.” Partili belediye çalışanları tutuklanırken, “o halde kendisinin de KCK genel başkanı kabul edilebileceğini” haykıran BDP lideri Selahattin Demirtaş, PKK’nın eşbaşkanı gibi davrandığının bilincinde değil mi acaba? Örgütle aralarındaki 7 farkı ne zaman anlatacaklar?
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30970-diriyken-yaktilar-olusunu-de-somuruyorlar.html), [web.archive.org (arşiv bağlantısı)](http://web.archive.org/web/20111120212830/http://www.aksiyon.com.tr:80/aksiyon/haber-30970-diriyken-yaktilar-olusunu-de-somuruyorlar.html)
