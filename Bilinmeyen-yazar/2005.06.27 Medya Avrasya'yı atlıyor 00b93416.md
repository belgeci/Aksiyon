# Medya Avrasya’yı atlıyor

*Bilinmeyen-yazar 2005.06.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Diyalog Avrasya Dergisi son sayısında, Türk medyasının Avrasya kaynaklı haberlere yaklaşımını ele aldı. Türkiye, Rusya ve Orta Asya cumhuriyetlerinde Türkçe ve Rusça olarak üç ayda bir yayımlanan dergi, Türk basınındaki Avrasya haberlerinin dökümünü çıkarmış.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607211904im_/http://www.aksiyon.com.tr/resim/551/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Buna göre Orta Asya ve Kafkasya ile ilgili en fazla haber veren gazete Cumhuriyet Gazetesi. İkinci sırayı Zaman alırken onu Sabah ve Milliyet izliyor. Araştırmaya göre, Türk basınında en fazla Kazakistan ve Azerbaycan hakkındaki haberler yer alıyor. Bu iki ülkeyi Kırgızistan, Özbekistan ve Türkmenistan izliyor. Burada dikkati çeken nokta Avrasya ile ilgili gelişmelerin yoğun olarak siyasi boyutlarıyla haber olması. Bölge halklarının hayatlarına dair sosyal içerikli haberler medyada fazla ilgi görmüyor.
   <br>
    <br>
     DA Dergisi, bu dosyasında ayrıca Orta Asya ülkelerinden Türkiye’ye bakmayı ihmal etmemiş. Mesela, Azerbaycan basınında Türkiye’nin AB üyeliği nasıl ele alınıyor? Dr. Belkıs Ulusoy Nalcıoğlu’nun kaleme aldığı makalede, Azerbaycan basınınında Türkiye’ye AB yolunda destek sağlanmasının gerekliliği üzerinde durulduğu belirtiliyor. Ülkenin önemli gazetelerinden 525-ci Qezet’teki şu yorum dikkat çekici: “Türkiye’nin AB’ye kabulü ile Kafkasya ve Orta Asya cumhuriyetlerinin de Batıyla yürüteceği siyasi ilişkiler Türkiye aracılığı ile daha adil ve verimli olacaktır.”
     <br/>
     <br/>
     Türkiye’nin yoğun olarak haber olduğu bir diğer ülke ise Kazakistan. Yapılan araştırmaya göre Kazak basınında Türkiye ile ilgili 2005’te yapılan haberlerin üçte ikilik bölümü olumlu, geri kalanlar ise tarafsız olarak kullanılmış. Burada dikkati çeken nokta Kazak basınında Türkiye ile ilgili tek satır olumsuz haberin yer almaması. Hatta Türkiye’nin Orta Asya cumhuriyetleri ile yaptığı askerî anlaşmalar da, ‘İşte Dostluk ve Türk Yardımı’ gibi destekleyici başlıklarla verilmiş. DA Dergisi İmtiyaz Sahibi Erkam Tufan Aytav dergideki bu inceleme ile Türk basınının dikkatini biraz daha Avrasya coğrafyasına çekmek istediklerini vurgulayarak, “Tarihî bağlarımızın çok güçlü olduğu ve Türk giriişimcilerin çok önemli eğitim hizmetlerinin yer aldığı bu ülkeler Türk medyasında en az Batılı ülkeler kadar yer almayı hak ediyor.” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22026), [web.archive.org (arşiv bağlantısı)](http://web.archive.org/web/20070607211904/http://www.aksiyon.com.tr:80/detay.php?id=22026)
