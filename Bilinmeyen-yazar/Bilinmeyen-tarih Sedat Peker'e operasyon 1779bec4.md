# Sedat Peker'e operasyon

*Bilinmeyen-yazar Bilinmeyen-tarih*

<div>
 <p>
  <font>
   Avusturya’nın Alaattin Çakıcı’yı iade kararı verdiği gün Sedat Peker ve birlikte iş yaptığı çevresine Emniyet Genel Müdürlüğü Kaçakçılık ve Organize Suçlar Daire Başkanlığı ekiplerince operasyon düzenlendi.
   <br/>
   <br/>
   300 polisin katıldığı operasyonda Peker, kardeşleri Vedat ve Atilla, eniştesi Sivasspor Kulübü Başkanı Mecnur Odyakmaz ile üç avukatının da (Hakkı Kurtuluş, Çağatay Özdemir ve Şirin Berkin) dahil olduğu 40 kişi gözaltına alındı. Peker’in Beykoz ve Kadıköy’deki evlerinde gizli kasalar, bilgisayarlar, CD ve kasetlerle birlikte Lincoln, Range Rover ve Mercedes marka arabalara el kondu. Peker ve ekibine, Çıkar Amaçlı Suç Örgütleriyle Mücadele Kanunu’na muhalefet etmek, ihalelere fesat karıştırmak, adam yaralamak, tehdit ve haraç almak suçları üzerinden işlem yapılacak. Peker’in, yapılan yasal dinleme sürecinde yerel mahkemeler, Yargıtay, çeşitli rütbedeki polis ve askerler ile ilişkiye girdiğinin belirlendiği de iddia ediliyor. İstanbul Emniyet Müdürlüğü’nün ön kapısından ekip otosuna bindirilirken, “Bana komplo kuruldu” diye bağıran Peker, 2002 yılı Mayıs ayında maddi ve manevi sponsoru olduğunu açıkladığı ‘www.ozturkler.com’ sitesini İstanbul Hilton Oteli’nde bin 500 kişinin katıldığı bir gecede tanıtmıştı. Veli Küçük ve Rıza Bekim gibi emekli komutanlar ile sanat, siyaset ve spor dünyasından çok sayıda tanınmış ismin katıldığı gece günlerce konuşulmuştu.
   <br/>
   <br/>
  </font>
 </p>
 <p>
  <font>
   (Bu yazı 937 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=16684), [web.archive.org (arşiv bağlantısı)](http://web.archive.org/web/20050419213602/http://aksiyon.com.tr:80/yazdir.php?id=16684)
