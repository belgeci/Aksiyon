# Prof. Dr. Bolu Beyi!

*Bilinmeyen-yazar 2005.05.16*

<div bgcolor="#FFFEF6">
 <font>
  <img border="0" height="1" src="/web/20060113125506im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113125506im_/http://www.aksiyon.com.tr/resim/545/8.jpg" vspace="5"/>
  </p>
 </font>
 <font class="content">
  Çeşitli alanlardaki üst düzey yetkililerin biraz değil, bariz açıdan tuhafa kaçan ‘orijinal’ çıkışları devam ediyor. Son çıkışın yapıldığı yer Bolu. Çıkışın sahibi Abant İzzet Baysal Üniversitesi’nin Rektörü Prof. Dr. Yaşar Akbıyık. Çıkışın adı ‘Başbakan protestosu’. Sebebi? Bunu, olayı kısaca aktardıktan sonra rektörün bizzat ağzından vereceğiz.
 </font>
 <p>
  <font class="content">
   Üniversitenin geçtiğimiz çarşamba günü yapılan Mühendislik ve Mimarlık Fakültesi’nin temel atma törenine Rektör Akbıyık ve üniversite senatosundan hiç kimse katılmadı. Bu durum, İzzet Baysal Vakfı’nın daveti üzerine törene gelen Başbakan Recep Tayyip Erdoğan’ı bir hayli öfkelendirdi. Erdoğan sonuna kadar haklıydı. Bir siyasi olarak değil, Türkiye Cumhuriyeti’nin Başbakan’ı sıfatıyla orada bulunuyordu. Protesto adı altında yapılan eylem aslında, ülkenin kurumsal yapısına yöneltilen derin bir saygısızlıktı. Kaldı ki, üniversite de yapısı itibariyle sivil ama kesinlikle siyaset dışı bir kurumdu. Büyük tepki gören Rektör Akbıyık, ertesi günkü basın toplantısında protesto sebebini şöyle açıklıyordu: “Bu tepki, özellikle acil eylem planı kapsamında rektörlerle ilgili olarak yapılacak değişikliklerden doğan rahatsızlığın yansımasıydı.” Herkesin ve her oluşumun demokratik çerçevede tepkisini dile getirmesi kadar tabii bir hak olamazdı. Ancak bu tepkinin nerede, ne zaman ve nasıl yapılacağı konusu, bazen, kullanılan haktan bile önemli olabiliyor. Rektör ve ekibi sanırım bunu unutmuştu. Eğer protesto boyutunu çok aşan bu eylem ‘bir düğmeye basma’ girişimiyse, Başbakan Erdoğan, öfkesinin dozajını ayarlayamayarak, düğmecilerin ekmeğine bir nebze de olsa yağ sürdü. Başbakan, “Bu tür rektörlerin olduğu yerde anarşi de olur. Maalesef böyle bir çarkı döndürmek isteyenler var.” diyerek, amaçlarına ulaşmak için böyle bir ortamı arzulayanların ‘kendisini oyunun içine çekme tuzağına’ düşmüştü.
  </font>
  <br/>
  <!---- YAZI SONU ----------->
 </p>
</div>


## Yorumlar

### Fatih Göktaş, 17-Mayıs-2005
> Bolu Beyleri bitmiyor: 
> Bolu Beyi yüzyıllar geçmesine rağmen haksızlık yapmaya devam ediyor. Bu seferki haksızlık sadece Köroğlu’na değil, bütün milletimize yapılmıştır. Bir üniversite öğrencisi olarak üniversiteye siyaset sokulmasını ve milletimize yapılan saygısızlığı kınıyorum.

### Vahdet Uyanık, 16-Mayıs-2005
> Kınıyorum: 
> Abant İzzet Baysal Üniversitesi mezunuyum. Rektörün başbakanımıza yönelik antidemokratik tavrını kınıyor, bunun Türkiye Cumhuriyeti vatandaşlarına yapılmış bir saygısızlık olduğunu kabul ediyorum.

Kaynak: [www.aksiyon.com.tr](http://www.aksiyon.com.tr:80/detay.php?id=21432&yorum_id=4403), [web.archive.org (arşiv bağlantısı)](http://web.archive.org/web/20060113125506/http://www.aksiyon.com.tr:80/detay.php?id=21432&yorum_id=4403)
