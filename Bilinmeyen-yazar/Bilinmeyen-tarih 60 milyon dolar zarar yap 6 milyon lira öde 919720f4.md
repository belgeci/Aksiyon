# 60 milyon dolar zarar yap, 6 milyon lira öde

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050118064606im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064606im_/http://www.aksiyon.com.tr/resim/470/8.jpg" vspace="5"/>
  </p>
 </font>
 <font class="content">
  Ankara 6. Ceza Mahkemesi, Samsun Ankara doğalgaz boru hattı projesinde BOTAŞ"ın 60 milyon dolar zarara uğratılması ile ilgili davayı sonuçlandırdı. Fakat sonuç çok düşündürecek cinsten. Devleti 60 milyon dolar zarara uğrattıkları iddia edilen 5 eski yöneticiye 11"er ay hapis, 2"şer milyon lira para cezası verildi. Sonra da cezaları toplam 6"şar milyon lira para cezasına çevrildi ve ertelendi. Yine aynı olayla ilgili eski Enerji Bakanı Cumhur Ersümer hakkındaki soruşturma önergesi TBMM gündeminde beklerken, aynı konudaki davadan ilginç bir mahkumiyet kararı çıkmış oldu.
 </font>
 <br/>
 <p>
  <font class="content">
   Karar duruşmasında eski BOTAŞ Genel Müdürü Gökhan Yardım, eski Yönetim Kurulu üyeleri Kutluhan Çınbay, Uğur Başer ve Hayri Nadir Bıyıklıoğlu hakkındaki kararı açıklayan mahkeme, Türk Ceza Kanunu"nun (TCK) 240. maddesine göre sanıkları "görevi kötüye kullanmak" suçundan 1"er yıl hapis cezasına, 2"şer milyon lira para cezasına çarptırdı. Mahkeme, ayrıca, sanıkları 3"er ay memuriyetten men etti. Sanıklara indirim uygulayan mahkeme, sonuç olarak her sanığı 11 ay 20"şer gün hapis ve 2"şer milyon TL ağır para cezasına çarptırdı. Sanıkların sabıkasız olmasını göz önünde bulunduran ve bir daha suç işlemeyeceklerine kanaat getiren mahkeme, 6 milyon 46"şar bin lira para cezasına çevrilen bu cezayı da erteledi. Böylece BOTAŞ"ın 60 milyon dolar zararı ortada kaldı.
   <br>
    <br>
     Cinayet ortada, fail "herkes"
     <br>
      <br>
       Sözkonusu davadaki ilginç bir durum da siyasilerden bürokratlara kadar herkesin başkasını suçlamasıydı. Mavi Akım ile ilgili olarak dönemin başbakanı Mesut Yılmaz, Enerji Bakanı Cumhur Ersümer ve bürokratlar arasında boru hattındaki zararın faili konusunda geçmişte anlaşmazlık yaşanmıştı. Yılmaz, Ersümer ve bürokratlar suçlamaları üzerlerine almayarak, "Ben yapmadım o yaptı" tavrını sergilemişti. Dönemin başbakanı Yılmaz, TBMM"deki Yolsuzluk Komisyonu"na ifade verirken, bürokratları suçlamıştı. Aynı komisyonda ifade veren dönemin BOTAŞ Genel Müdürü Nevzat Arseven de, "Ben o işten anlamam. Doğalgaz Daire Başkanı hazırlayıp getirdi. Ben onayladım, detayını bilmem, bunu ona sormak lazım" diyerek, topu alt kademedeki bürokratlara atmıştı. Arseven, nihai kararı siyasi iradenin verdiğini ve kendilerinin bunu uyguladığını savunarak, aynı zamanda siyasetçileri suçlamıştı. ANAP"lı bakan Cumhur Ersümer de komisyona sekiz saat süreyle verdiği ifade sırasında, "Hata bürokratların" demişti. Turusgaz firmasının finans formülünde yapılan değişiklikle Türkiye"ye beş yılda 368 milyon dolarlık fazla ödeme yaptırılmasının hatalı olduğunu kabul eden Ersümer, sorumluluğun dönemin bürokratlarında olduğunu öne sürmüştü.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3246), [web.archive.org (arşiv bağlantısı)](http://web.archive.org/web/20050118064606/http://www.aksiyon.com.tr:80/detay.php?id=3246)
