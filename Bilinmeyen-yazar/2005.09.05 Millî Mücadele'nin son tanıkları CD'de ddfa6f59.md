# Millî Mücadele’nin son tanıkları CD’de

*Bilinmeyen-yazar 2005.09.05*

<div>
 <p>
  <font>
   Millî Mücadele’nin hayatta kalan son şahitleriyle görüşülerek hazırlanan “Son Tanıklar” belgeseli albüm hâline getirildi. TRT tarafından 13 bölüm olarak hazırlanan ve yapım ve yönetimini Abdülhamit Avşar’ın üstlendiği belgesel, 7 CD’de toplandı.
   <br/>
   <br/>
   Cumhuriyet’in 80. yılı dolayısıyla hazırlanan ve yoğun ilgi gören belgesel, ilk etapta 5 bin adet basıldı ve kalıcı hâle getirildi.
   <br>
    <br>
     TRT İstanbul Televizyonu Müdürlüğü tarafından hazırlanan “Son Tanıklar”, Kurtuluş Savaşı’na cephe gerisinden bakıyor. Belgesel, bizzat savaşa katılmış veya tanıklık etmiş kişiler başta olmak üzere, o günlerde yaşananları birinci ağızdan dinlemiş ve o atmosfer içinde büyümüş yaşlı insanlarla geniş görüşmeler yapılarak hazırlanmış.
     <br>
      <br>
       14 ay süren çekimler sırasında Millî Mücadele’ye fiilen sahne olan ya da savaş sürecinde önemli rol oynayan 38 il, 105 ilçe ve 165 belde ve köyde çekimler yapılmış, bu amaçla 44.200 km yol kat edilmiş. Çalışma, Millî Mücadele üzerine şimdiye kadar yapılmış en geniş yerel tarih araştırması olarak görülüyor. Belgesel dizi, geçtiğimiz yıl Türkiye Yazarlar Birliği’nin “En iyi Belgesel” ödülü ile Türk Dünyası Üstün Hizmet Ödülü’nü de almıştı.
       <br>
        <br>
         Yapımcı-Yönetmen Abdülhamit Avşar, tasarlanmasından yayınına kadar iki seneyi aşkın bir süre proje üzerinde çalıştıklarını belirterek şunları söylüyor: “Bazen zor şartlar altında, çoğu zaman günde 19-20 saat çalıştık. Ama öyle bir dönemi öyle bir bakış açısından ele alıyorduk ki, öğrendiğimiz her şey bizi daha çok çalışmaya sevk ediyor; o dönemde yaşamış bir tek insana daha ulaşabilmek arzusu bize yemekten, uyumaktan, dinlenmekten daha tatlı geliyordu. İşte bu proje böyle candan çalışan, o olağanüstü döneme bir parça da olsa ışık tutabilmek için tüm varlığıyla gayret gösteren bir ekibin alın terinin mahsulüdür.”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 715 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22437), [web.archive.org (arşiv bağlantısı)](http://web.archive.org/web/20060106141956/http://www.aksiyon.com.tr:80/yazdir.php?id=22437)
