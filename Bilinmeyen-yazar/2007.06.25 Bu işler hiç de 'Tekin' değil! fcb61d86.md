# Bu işler hiç de ‘Tekin’ değil!

*Bilinmeyen-yazar 2007.06.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ümraniye’deki 27 adet MKE yapımı el bombası ile TNT kalıpları bulunan ev kapsamındaki soruşturmada gözaltı ve tutuklamalar devam ediyor. Soruşturmanın kilit isimlerinden emekli Astsubay Oktay Yıldırım, eski Yüzbaşı Muzaffer Tekin ve emekli Astsubay Mahmut Öztürk üçlüsü ilk tutuklananlar arasında.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070629055442im_/http://www.aksiyon.com.tr/resim/655/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bunlara Tekin’in yakın arkadaşlarından emekli Binbaşı Zekeriya Öztürk de eklendi. Binbaşı Öztürk, Danıştay saldırısında adı geçince intihara girişen Tekin’i yaralı halde hastaneye yetiştiren kişi. Www.gazeteport.com adlı internet gazetesinin haberine göre Tekin ve Yıldırım’ın evlerinde gizli MGK belgeleri ve Ergenekon adlı örgütün yapılanmasına ilişkin dokümanlar bulundu. Tekin’in bilgisayarındaki kayıtlarda açıkça devletin yeniden yapılandırılmasından söz ediliyor. Bunun programı ve nasıl icraya döküleceği anlatılıyor belgelerde. “Yolun başındayız” vurgusu yapan Tekin, imkânların ilerde ağaç ve ormana dönüşecek bir elma çekirdeği gibi algılamasını tavsiye ediyor. Belgeler, Ergenekon yapılanmasının manifestosu niteliğinde. Bomba ve diğer patlayıcıların Ümraniye’deki gecekonduya ne zaman, nereden ve kim tarafından getirildiği hâlâ muamma. Evinde ‘Ergenekon’ yapılanmasına dair 50 sayfalık doküman ele geçirilen Yıldırım, polisteki ifadesinde bombaları İstanbul Hasdal Kışlası’nın çöplüğünden topladığını söylemişti. Ancak mahkemede ifade değiştirdi. Yıldırım bombaları 1997-99 yıllarında muvazzafken Hakkari Şemdinli’den mi getirdi? Patlayıcılar ev sahibi Mehmet Demirtaş’ın ileri sürdüğü gibi 2005’te mi gecekonduya konuldu. İki bilgi de doğruysa, 1999-2005 arasında nerede muhafaza edildi? Cumhuriyet gazetesine atılanlarla aynı özellikteki bombalar patlar durumda mı? Yoksa, Tekin’in dediği mi doğru: “O bombalar zaten kullanılamaz. Ancak süs eşyası yapılabilir.” Evsahibi Demirtaş, askerlik görevini Kilis’te 1995 yılında Yıldırım’ın birliğinde tamamlamış. Yıldırım ile Tekin, 2000’de, Tekin’in Kadıköy Kuşdili’ndeki bürosunda tanışıyor. Tekin-Susurluk sanıklarından İbrahim Şahin’in tanışıklığı da o yıllarda. Yıldırım ve Tekin bir süredir, silah üzerine yemin ettirmesiyle gündeme gelen Kuvayı Milliye Derneği Başkanı emekli Albay Fikri Karadağ ile temas halinde. Danıştay faili Alparslan Arslan da Kuşdili’nde Tekin’e ait sözde Rıza Petrol tabelasıyla faaliyet gösteren büroya sık sık uğrayanlardan. Yıldırım’da büronun yedek anahtarı var. Ümraniye’deki evle ilgili soruşturmayı yürüten savcı Zekeriya Öz tehdit telefonları alıyor:”Van savcısından daha kötü olursun.”
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27765), [web.archive.org (arşiv bağlantısı)](http://web.archive.org/web/20070629055442/http://www.aksiyon.com.tr:80/detay.php?id=27765)
