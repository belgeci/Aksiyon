# 299 paşa görev başında

*Bilinmeyen-yazar 2011.11.28*

<font class="agenda2NewsSpot">
 2 milyon 285 bin personelle dünyanın en kalabalık ordusunun bulunduğu Çin’deki general sayısı 191.
</font>
<font class="newsDetail">
 <p>
 </p>
 <p>
  Genelkurmay kaynaklı bilgiye göre, Türk Silahlı Kuvvetleri’ndekiyse (TSK) 365. Değişik coğrafyalara askerlerini gönderen ABD’dekinin üç katı paşaya sahibiz. Tutuklu generaller yüzünden Türk Ordusu’nun zafiyete uğradığı iddiası, ortaya dökülen verilerle iyice çürüyor. Ergenekon, Balyoz, İnternet Andıcı ve İrtica ile Mücadele Eylem Planı davalarından 66 general ve amiral içeride. 299’u görevinin başında. Stratejik Düşünce Enstitüsü’nün geçen aylarda açıklanan raporunda orduların işleyişinin paşa eksilmesiyle aksamadığı belirtiliyordu. TSK’nın normal yapılanmasında normalde 301 general varmış. Bazı mülahazalarla vazife uzatılınca muvazzaf paşalar 365, albaylar da 6 bin 350’ye çıkmış. TSK bünyesinde şu anda 39 bin 975 subay, 95 bin 824 astsubay, 24 bin 700 uzman jandarma, 40 bin 515 uzman erbaş çalışıyor. Silah altındaki 465 bin 197 askerden 6 bin 829’u yedek subay. Karargâha bağlı kurumlardaysa 53 bin 424 sivil personel hizmet veriyor. Toplam sayı 720 bin civarında.
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-31098-299-pasa-gorev-basinda.html), [web.archive.org (arşiv bağlantısı)](http://web.archive.org/web/20111210084107/http://aksiyon.com.tr:80/aksiyon/haber-31098-299-pasa-gorev-basinda.html)
