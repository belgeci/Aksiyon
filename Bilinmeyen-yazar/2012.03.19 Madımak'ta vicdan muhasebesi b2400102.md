# Madımak’ta vicdan muhasebesi

*Bilinmeyen-yazar 2012.03.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Genelde haber başlıkları üç kelimeden oluşuyordu: Madımak davası düştü. Sebep, zaman aşımı. Ateşe verilen oteldeki 37 kişi dumandan boğularak ve birkaçı da kurşunlanarak ölmüştü.
  </font>
 </div>
 <div id="newsText">
  <font class="detail-text">
   <p>
    Çok net görülüyor ki, bugün ses yükseltenlerin ifadelerindeki argümanlarla, olaydan alınması gereken ibretler örtüşmüyor. Hiçbir sorumlu cezasını çekmedi, bir kişi dahi yargılanıp hüküm giymedi, algısı dayatılıyor kamuoyuna. Mesajların arka planındaysa, bu şeriatçıların işiydi, çarpıtması var. 1993 yılındaki bir dizi provokasyondan yalnızca tekiydi, Madımak Oteli’nin yakılışı. Karanlık el izlerinin halen tamamı gün ışığında değil. 111 kişi hakkında kamu davası açılmıştı. 79’u müebbede çarptırıldı. 15’i kırmızı bültenle aranıyor. 2’si vefat etmiş 7 sanıklı ana dava zamana yenik düştü. Dönemin ildeki ve Ankara’daki yetkililerine yargı yolu açık. Yargılamadaki zamanla alakalı tahdit elbette ki adaletin tecellisi doğrultusunda gözden geçirilmeli. Bunda herkes hemfikir. Hükümet, bürokrasi ve ordudaki o günün mesul isimleri suçu birbirlerine atıyorlar şimdi. Kimi valiyi, kimi jandarmayı, kimi de bakanı işaret ediyor. Başbakan Yardımcısı Bülent Arınç’ın demeçlerinden rahatsızlar. Olay anının İçişleri Bakanı Mehmet Gazioğlu, değerlendirmede 2 Temmuz 1993’teki şartların göz önüne getirilmesini isteyerek, “Adliyeden çağrılırsam kaçacak halimiz yok, gider bildiklerimizi anlatırız.” diyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32075-madimakta-vicdan-muhasebesi.html), [web.archive.org (arşiv bağlantısı)](http://web.archive.org/web/20130825102308/http://www.aksiyon.com.tr:80/aksiyon/haber-32075-madimakta-vicdan-muhasebesi.html)
