# Ulusalcılar Amerika'ya sığındı

*Bilinmeyen-yazar 2004.12.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ulusalcı Hareket’in bayraktarlığını yapan yayın kuruluşları, internet sitelerini Amerika’ya emanet etti. İşçi Partisi Genel Başkanı Doğu Perinçek’in yönetimindeki Aydınlık Dergisi (www.aydinlik.com.tr) ve Ulusal Kanal’ın (www.ulusalkanal.com.tr) web siteleri ABD’den yayın yapıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426174449im_/http://www.aksiyon.com.tr/resim/525/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Amerikan karşıtı gösteri ve fikirlerin sert savunucusu Ulusalcı Hareket, internette kendini Amerika’ya teslim etti. Hareketin bayrağını kimseye kaptırmayan Ulusal Kanal, Aydınlık Dergisi ile ‘kahrolsun Amerika’ parolalarını dillerden düşürmeyen Türkiye Komünist Partisi de internet sitelerini California ve Dallas’taki bilgisayarlardan yayınlıyor.
   <br>
    <br>
     Avrasya Hareketi lideri Aleksandr Dugin’in fikirlerini esas alan, temel karakteri Amerikan karşıtlığı olan Ulusalcı Hareket’in bayraktarlığını yapan yayın kuruluşları, internet sitelerini Amerika’ya emanet etti. İşçi Partisi Genel Başkanı Doğu Perinçek’in yönetimindeki Aydınlık Dergisi (www.aydinlik.com.tr) ve Ulusal Kanal’ın (www.ulusalkanal.com.tr) web siteleri ABD’den yayın yapıyor. Ulusalcı yayın grubu, Türkiye’de bulunan 70’den fazla İnternet Servis Sağlayıcı ve 567 Web Hosting şirketini yok sayıp sitelerini Amerika’ya taşıdı.
     <br>
      <br/>
      Avrupa Birliği ve Amerika’ya muhalif yayınlarıyla tanınan bu iki yayın kuruluşunun siteleri İtalya’nın Francavilla al Mare şehrinde bulunan 7Host SRL şirketine ait web sunucular üzerinden yayın yapıyor. 7Host SRL şirketinin web sunucuları ise ABD’nin California eyaletinde bulunan Electronic Communications Unlimited şirketinin Data Center’ında bulunuyor.
      <br/>
      <br/>
      Nisan ayından beri ‘ortaklık payı’ adı altında halktan 2,3 trilyon lira toplayan Ulusal Kanal, Sermaye Piyasası Kurulu (SPK) tarafından yapılan denetim sonucunda “Halktan usulsüz olarak para toplanamaz.” diye uyarılmıştı. Ulusal Kanal’ın, “ulusalcı değerlerin halka aktarılabilmesi” misyonunu lanse ederek halktan para toplamasına karşılık ODTÜ’den tescil ettirdiği sitesini AB merkezli bir şirketin ABD’deki web sunucusundan yayınlaması ABD karşıtı Perinçek’in Chevrolet marka araca binmesi gibi manidar bulunuyor.
      <br/>
      <br/>
      İşçi Partisi’nin web sitesi (www.ip.org.tr) ile ilgili durum gruptaki diğer sitelerden biraz farklı. İP’nin sitesi Türkiye’den yayın yapıyor. İP’nin web sitesi, Türk Silahlı Kuvvetlerini Güçlendirme Vakfı’nın bir kuruluşu olan Havelsan’da görevli Barış Dinç’in yönettiği web sunucuda barındırılıyor.
      <br/>
      <br/>
      Geçtiğimiz yıllarda Interpro’nun organize ettiği ilk 500 Bilişim Şirketi araştırmasında sektörel yazılımlar alanında yüzde 36,6’lık pazar payıyla birinci olan Havelsan, Ankara Ticaret Odası üyeleri arasında yapılan kurumlar vergi sıralamasında üçüncü durumda.
      <br/>
      <br/>
      Adalet Bakanlığı; Ulusal Yargı Ağı Otomasyonu (UYAP), Tapu ve Kadastro Genel Müdürlüğü Bilgi Sistemi (TAKBİS) ve Kara Kuvvetleri Komutanlığı gibi stratejik kamu kurumlarına ait bilişim projelerini yürüten Havelsan’ın İşçi Partisi’ne web sitesi yayınlama haricinde ne gibi destekler verdiği merak ediliyor.
      <br/>
      <br/>
      Ulusalcı politikalara destek veren, eski adıyla Sosyalist İktidar Partisi (SİP), yeni adıyla Türkiye Komünist Partisi (TKP) de ABD’ye yönelik eleştirileri ile tanınıyor. Aydınlık ve Ulusal Kanal ile aynı çelişkiyi gösteren TKP’nin web sitesi (www.tkp.org.tr) de ABD’nin Dallas şehrinde bulunan web sunucular üzerinden yayın yapıyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Havelsan Hava Elektronik San. ve Tic. A.Ş., 18-Şubat-2005
> İşçi Partisi'ne hizmet vermiyoruz: 
> Aksiyon’un 525. sayısında yayımlanan "Ulusalcılar Amerika'ya sığındı" başlıklı yazıda şirketimizle ilişkisi olmayan ifadeler yer almıştır. "İP'nin web sitesi, Türk Silahlı Kuvvetlerini Güçlendirme Vakfı'nın bir kuruluşu olan Havelsan'da görevli Barış Dinç'in yönettiği web sunucuda barındırılıyor." ifadesi ile "Stratejik kamu kurumlarına ait bilişim projelerini yürüten Havelsan'ın İşçi Partisi'ne web sitesi yayınlama haricinde ne gibi destekler verdiği merak ediliyor." cümlesinde yer alan web sitesi yayınlama hizmeti Havelsan'ın faaliyet alanları içerisinde yer almamıştır. Havelsan'ın herhangi bir çalışanının yaptığı işin Havelsan'a maledilemeyeceği açıktır.   Açıklama:  527. sayımızda Okur Hattı sayfasında Yasin Kesen'e ait bir açıklama yer almış ve haberin Havelsan'ı yıpratma amacıyla yazılmadığı belirtilmiştir. Açıklamada Havelsan gibi hassas kurumlarda çalışan personelin ‘ne tür ilişkiler içerisinde olduğu’nun araştırılması gerektiği vurgulanmıştır.

### Yasin Kesen, 10-Ocak-2005
> Asıl Barış Dinç şaşırttı: 
> İşçi Partisi’nin web sitesiyle ilişkisi bulunmadığını söyleyen Barış Dinç asıl bizi şaşırttı. Haberimiz yayımlandıktan sonra, yönettiği web sunucunun whois bilgilerini değiştirdi. Hostingmerkezi.net adresine ait önceki whois bilgileri şu şekildeydi:  Domain Name: HOSTINGMERKEZI.NET barisdinc.Com Baris DINC Tanacan Sok 6/2  Gazi Mah. Ankara, NY 10018 TR Phone: 90-312-211-0328 Fax..: 90-312-211-0328 Email: bdinc@havelsan.com.tr Haberimiz yayımlandıktan sonra, yani 6 Ocak 2005 tarihinde bu bilgiler aşağıdaki şekilde değiştirildi: Domain Name: HOSTINGMERKEZI.NET Record last updated on..: Thu, Jan 06, 2005 Administrative Contact: samir.com.tr Samir Bilisim Selanik Caddesi 62/7 - KIZILAY Ankara, NY 10018 TR Phone: 90-312-4172451 Fax..: 90-312-4176279 Email: destek@samir.com.tr (Kaynak: www.whois.sc)  Önemli bir not: Dijital dünyada yapılan her işlemle bir iz bırakılır. Siz daha sonra ne kadar değişiklik yapsanız da, insanları kandırmaya çalışsanız da bıraktığınız izler sizi takip eder. Önemli olan, karşınızdakini enayi yerine koymak değil, dürüst olmaktır! Barış Dinç’in çalıştığı kurumları yıpratmak derdinde değiliz. Lakin, bu kurumların çalıştırdığı personelin ‘ne tür ilişkiler içerisinde olduğu’nu araştırması gerektiğine inanıyoruz!

### Barış Dinç, 07-Ocak-2005
> Şaşkınlık içindeyim: 
> 525. sayıda yer alan "Ulusalcılar Amerika'ya sığındı" başlıklı yazınızın içinde yer alan; "İşçi Partisi'nin web sitesi (www.ip.org.tr) ile ilgili durum gruptaki diğer sitelerden biraz farklı. İP'nin sitesi Türkiye'den yayın yapıyor. "İP'nin web sitesi, Türk Silahlı Kuvvetlerini Güçlendirme Vakfı'nın bir kuruluşu olan Havelsan'da görevli Barış Dinç'in yönettiği web sunucusunda barındırılıyor." ibaresinde "Barış Dinç'in yönettiği web sunucusunda barındırılıyor" ifadesi tamamen asılsızdır. Yukarıdaki ve devamındaki iki paragrafın içeriği benim adım kullanılarak Türk Silahlı Kuvvetleri'ne ve Havelsan A.Ş. firmasına dolaylı olarak suçlamalarda bulunmakta ve onları karalamaktır. Derginizdeki bu yayından dolayı son derece şaşkınlık içerisindeyim. Böyle bir yazı hazırlanırken ismi geçen kişilerle yayımdan önce basın ahlakı ve T.C. yasaları gereği görüşülebilirdi. Bu yapılmadan yayımlanan yalan yanlış haberlerle kişiliğime ve çalıştığım kurumlara benim ismim kullanılarak çamur atılmasını esefle kınıyorum.

### Yusuf Demirci, 03-Ocak-2005
> Şaşmamak lâzım: 
> Dün en büyük Atatürk düşmanı iken şimdi Kemalist nutuklar atabiliyorlar. Amerikan karşıtı görünen ulusalcı azınlığın ABD mamasıyla beslenmesine şaşmamak lâzım.

Kaynak: [www.aksiyon.com.tr](http://www.aksiyon.com.tr:80/detay.php?id=19308&yorum_id=1), [web.archive.org (arşiv bağlantısı)](http://web.archive.org/web/20060426174449/http://www.aksiyon.com.tr:80/detay.php?id=19308&yorum_id=1)
