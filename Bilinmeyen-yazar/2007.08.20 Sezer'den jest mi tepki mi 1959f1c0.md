# Sezer’den jest mi tepki mi?

*Bilinmeyen-yazar 2007.08.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başbakan Recep Tayyip Erdoğan, yeni kabinesini belirledi. Başbakan, Bakanlar Kurulu’nu sunmak için çıktığı Köşk’te Cumhurbaşkanı Ahmet Necdet Sezer’den sürpriz bir cevap aldı. 18 dakika süren görüşmede Sezer, Bakanlar Kurulu listesini yeni cumhurbaşkanının onaylamasını istedi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070825163626im_/http://www.aksiyon.com.tr/resim/663/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Görüşmenin ardından bir açıklama yapan Başbakan Erdoğan şöyle konuştu: “Biliyorsunuz kısa bir süre önce Sayın cumhurbaşkanımız şahsımı 60. hükümeti kurmak üzere görevlendirmişti. Ben de birçok istişarelerden ve müzakerelerden sonra listemi hazırladım ve sayın cumhurbaşkanımıza sunmak üzere bugün huzurdaydım. Fakat listemi daha sunmadan ‘Hiç listeyi çıkarmaya gerek yok. Bunu yeni cumhurbaşkanına sunmak çok daha isabetli olacaktır’ dediler.” Sezer’in tavrını sürpriz olarak değerlendiren Başbakan Erdoğan, “Bunu yeni cumhurbaşkanı açısından bir jest olarak algılamam mümkün. Tepkisel bir tavır değildi. Bana göre gayet olumlu, müspet bir yaklaşım.” ifadelerini kullandı. Ancak bazı kesimler Cumhurbaşkanı’nın tavrını jest değil tepki olarak algıladı. Başbakan’ın kabineyi sunmadan önce belirlediği isimlerle bir ‘takım’ olduklarını vurgulayarak listede değişiklik yapmak istemediğini ima etmesi, Sezer’in tepkisine gerekçe olarak gösteriliyor. Başbakan Erdoğan’ın hazırladığı listeye göre bakanlık sayısı, iki devlet bakanı eklenerek 25’e çıkarılıyor. Enerji ve Bayındırlık bakanlıkları bölünüyor. DSİ ve Karayolları’nın birer devlet bakanlığına bağlanmasıyla yol ve su bakanlıkları oluşturuluyor. Enerji’deki madencilikle ilgili birimler de devlet bakanlıklarından birine kaydırılarak Enerji Bakanlığı sadece enerjiyle ilgilenen bakanlığa dönüştürülüyor. Kültür ve Turizm Bakanlığı’nın da ‘Kültür’ ve ‘Turizm’ olarak ikiye bölünmesi düşünülüyor. Kulislerde eski Meclis Başkanı Bülent Arınç’ın kendi isteğiyle herhangi bir bakanlık almayacağı konuşulurken bazı bakanların da değiştirileceği belirtiliyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28214), [web.archive.org (arşiv bağlantısı)](http://web.archive.org/web/20070825163626/http://www.aksiyon.com.tr:80/detay.php?id=28214)
