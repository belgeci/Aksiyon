# ‘Kanser üçgeni’ boşaltılıyor

*Bilinmeyen-yazar 2005.10.10*

<div>
 <p>
  <font>
   Nevşehir’in Gülşehir ilçesine bağlı Tuzköy beldesindeki evlerin boşaltılmasına karar verildi. Tuzköy’de yaşayan 270 aile, beldenin iki kilometre uzağına inşa edilecek yeni konutlara yerleştirilecek.
   <br/>
   <br/>
   Boşaltma işleminin yıl sonuna kadar bitirilmesi planlanıyor. Boşaltma sebebi, beldedeki evlerin yapımında kullanılan tüf kayaların kanserojen madde içermesi. Tuzköy Belediye Başkanı Ümit Balak, vefat eden her 10 kasabalıdan 7’sine kanser teşhisi konduğunu söylüyor. Tuzköy ile birlikte Ürgüp’ün Karain ve Avanos’un Sarıhıdır köylerinin de aynı sebeple boşaltılması gerekiyor. Ancak bu köyler için henüz taşınılacak yer tahsis edilemedi. Hacettepe Üniversitesi, Tuzköy’deki konutların inşasında kullanılan taşların, kanserojen ‘erionit’ maddesi içerdiğini aslında çok önceden, 1974 yılında belirliyor. Sağlık Bakanlığı Kanserle Savaş Dairesi Başkanı Prof. Dr. Murat Tuncer ise akciğer kanserine yol açan asbest ve erionit içeren toprakların Anadolu’nun çok sayıdaki şehrinde bulunduğuna dikkat çekiyor. Aksiyon Dergisi 411’inci sayısında arkadaşımız Haşim Söylemez’in hazırladığı ‘Kapadokya Kanser Üçgeni’ başlıklı haberle, söz konusu bölgedeki kanser olayını gündeme taşımıştı.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1530 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22666), [web.archive.org (arşiv bağlantısı)](http://web.archive.org/web/20070626200040/http://www.aksiyon.com.tr:80/yazdir.php?id=22666)
