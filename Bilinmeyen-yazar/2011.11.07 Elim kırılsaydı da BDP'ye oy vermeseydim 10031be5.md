# “Elim kırılsaydı da BDP’ye oy vermeseydim…”

*Bilinmeyen-yazar 2011.11.07*

<font class="agenda2NewsSpot">
 Yer Bingöl. Bir çocuk giyim ve oyuncak mağazasının önü. Kadın terörist üzerindeki bombayı patlatmak üzere.
</font>
<font class="newsDetail">
 <p>
 </p>
 <p>
  Durumu sezen dört çocuk annesi Hatice Belgin faciayı önlemek ve öncelikle beraberindeki üç evladını korumak amacıyla pimi çekmemesi için yalvarıp iknaya çalıştığı 31 yaşındaki intihar saldırganına çullanıyor birden; canını hiçe sayarak. Boğuşurken patlayıcı infilak ediyor maalesef. ‘Gözü döndürülmüş’ cani dâhil üç kişi ölüyor, onlarcası da yaralanıyor. Çocuklardan Hazal ve Ceylan olayı hafif sıyrıklarla atlatırken, Veysel’in durumu ağır. İnşaat işçisi babalarıysa takatsiz: “Sözün bittiği yerdeyiz!” Yarım saat önce kendisini arayarak helallik istemiş hanımı. Ölenlerle kendi canlarının da gittiğini belirten mağaza sahibi Halis Makinist, ortalığın birden can pazarına döndüğünü söylüyor. “Annem şehit oldu. Ben de şehit kızı olduğum için seviniyorum.” diyor, kızların büyüğü Ceylan, annesinin müdahalesiyle belki de 50 kişinin hayatının kurtulduğunu ekleyerek. Kendi ifadesiyle, kardeşlerinin hem ablası, hem de annesi bundan böyle. Yine sivilleri öldüren PKK özür diliyor, yüzsüzce. Asker ve polisi hedef almayı meşru hak görüyor hainler. Bu tür eylemlerle halkta psikolojik çöküntü meydana getirilmek istendiğini ancak bunun başarılamayacağını vurguluyor, Belediye Başkanı Serdar Atalay:
  <span>
  </span>
  “Halkta oluşan duygunun çok daha farklı olduğunu gördüm.” Bir çok BDP seçmeni de tepki gösteriyormuş bu hunharlıklara artık. “Elim kırılsaydı da, BDP’ye oy vermeseydim.” diye konuşuyorlarmış. Ticaret ve Sanayi Odası Başkanı Kemal Bozan örgütü destekleyenleri açıkça uyarıyor: “Bilmeliler ki, en büyük darbeyi PKK’dan yiyecekler.” Kürt sorunu bahane ediliyor ona göre. BDP’nin onaylıyormuş gibi davranmasını manidar buluyor.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30908-11-%E2%80%9Celim-kirilsaydi-da-bdpye-oy-vermeseydim%E2%80%A6%E2%80%9D.html), [web.archive.org (arşiv bağlantısı)](http://web.archive.org/web/20111219044108/http://www.aksiyon.com.tr:80/aksiyon/haber-30908-11-%E2%80%9Celim-kirilsaydi-da-bdpye-oy-vermeseydim%E2%80%A6%E2%80%9D.html)
