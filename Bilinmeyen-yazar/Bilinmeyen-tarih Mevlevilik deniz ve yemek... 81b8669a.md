# Mevlevilik, deniz ve yemek...

*Bilinmeyen-yazar Bilinmeyen-tarih*

<div>
 <p>
  <font>
   Son zamanlarda Mesnevi derlemeleri enflasyonu yaşanıyor. Yeni yayınların büyük çoğunluğunun hızlıca yapılmış derlemeler olması ticari kaygının öne çıktığını gösteriyor.
   <br/>
   <br/>
   Dolayısıyla ‘eskisinden şaşmamak lazım’ dedirten bir durum bu. Bu meyanda Şefik Can’ın hazırladığı altı ciltlik Mesnevi şerhi genç kuşaklara tavsiye ediliyor. Tahir-ül Mevlevi’nin ve Avni Konuk’un şerhleri biraz ağır kaçmakla birlikte en çok bilinenler. Abdülbaki Gölpınarlı şerhleri, Şii etkisi var dense de işin erbabları tarafından tavsiye edilenlerden biri.
   <br>
    <br>
     Son yıllarda tek başına dünya turuna çıkan kişilerin haberlerini okuyoruz. Benzeri maceralara atılan pek çok kişi var ve üstelik anılarını yazıyorlar. Ataköy Marina, bir süredir deniz ve amatör denizcilerle ilgili macera, gezi, anlatı içerikli bu tür kitaplar çıkartıyor. Tania Aebi ve Bernadette Brennan ikilisinin yazdığı “Tek Başına” ve Çetin Kent’in “Sarıldım Minik Teknemin Halatına” adlı kitabı bu seriden çıktı.
     <br>
      <br>
       Oğlak Yayınları yıllardır küçük ve şirin boyutlarda polisiye dizisi çıkarttı ve çıkartmaya da devam ediyor. Buna İnkılap Yayınları da bir seriyle katıldı. Polisiyelerin çok satmadığı ortadayken yeni bir külliyatın oluşuyor olması bu türün Türkiye’de oturmaya başladığının göstergesi.
       <br>
        <br>
         Metal Fırtına harekâtı başlatılıyor, İstanbul’da bombalar patlıyor. Münferit bir kundaklamanın değil bizzat savaşın ortasında kalmış bir şehirdir İstanbul. ABD, Türkiye’ye saldırmış, Anadolu alev alev yanmaktadır. Saldırı tarihi 2007. Orkun Uçar ve Burak Turna, hayal güçlerini işleterek ‘politik kurgu-roman’ türündeki kitaplarında bu savaşın nedenini ‘bor’ üzerine kurguluyor. Emri verenler de, Türkiye’de savaş diplomasisini yürütenler de bugünkü siyasi  aktörler. Komplo teorilerinin engin dünyasında böyle bir saldırının olabileceğini dile getirenler olsa bile, yakında ‘biliyor musun 2007’de Amerika bize saldıracakmış’ türünden sözler duyarsak hiç şaşırmayacağız. Umarız bu roman, roman olarak algılanır, ‘roman’ anlatımları üzerinden uluslararası ilişkiler stratejileri çıkartılmaya kalkılmaz.
         <br/>
         <br/>
         Yayın dünyasının derinden derine yükselen trendi yemek kitapları. Önceleri kamuoyunda isim yapmış kişiler yemek tarifleri içeren tek tük kitaplar çıkartırlardı. Bizim görebildiğimiz, son bir iki haftada dört adet yeni yemek kitabı çıktı. Bankacı Selin Kutucular “Büyükada Yemekleri” başlıklı kitabında ninesinden kalma yemekleri anlatıyor. Deniz Gürsoy, Oğlak  Yayınları’ndan çıkan Tarihin Süzgecinden Mutfak Kültürümüz başlıklı kitabında Osmanlı saray mutfağına ışık tutuyor. Taylan Kumeli’nin “Mutfağında Doğulu, iş hayatında Batılı yaşayan bir toplum için dünyadaki en son özgün diyet çalışması” şeklinde nitelediği Sentez Diyeti, Altın Kitap’tan çıktı. Yakomoz’dan çıkan Oktay Usta’nın Mutfağı’ndan ise tahmin edilebileği gibi mutfağınızda yapabileceğiniz yemeklerin tarifini içeriyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1091 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19304), [web.archive.org (arşiv bağlantısı)](http://web.archive.org/web/20050326092641/http://www.aksiyon.com.tr:80/yazdir.php?id=19304)
