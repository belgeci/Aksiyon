# Fast food’a karşı Türk bisküvisi

*Bilinmeyen-yazar 2011.03.28*

<font class="agenda2NewsSpot">
 Fast food zincirleri nasıl Amerikan kültürünün sembolüyse, Türk bisküvileri de bizim kültürümüzü dünyaya taşıyor.
</font>
<font class="newsDetail">
 <p>
  <p class="MsoNormal">
   Türkiye’nin yıllık bisküvi üretiminin yaklaşık yarısının gerçekleştirildiği Karaman, son yıllarda sektöre kazandırdığı güçlü markalarla dikkati çekiyor. Şehirde faaliyet gösteren yaklaşık 20 üretici, gerek iç pazarda gerekse ihracatta önemli paya sahip. Karaman’ın son yıllarda öne çıkan firmaları arasında yer alan Saray, 80 ülkeye kendi markasıyla ihracat yapıyor. İç piyasadaki en büyük üç üretici arasında yer alan Saray Holding’in Yönetim Kurulu Başkanı Sami Özdağ, coca cola ve fast food markalarının Amerikan kültürünü yayması gibi, Türkiye’nin de bisküvi ve çikolata markaları ile dünyaya kendi kültürünü taşıdığı tespitini yapıyor.
  </p>
  <p class="MsoNormal">
   -Şirketin ticaretten sanayicilik ve ihracata dönüşen serüveniyle başlayabilir miyiz?
  </p>
  <p class="MsoNormal">
   50 yıldır iktisadi hayatta olan bir firmayız. Ailemiz iş hayatına gıda ticaretiyle giriyor. Üretim ve sanayicilik ise 1981’de başlıyor. Büyüme sürecimiz 80’li yıllardan sonra Türkiye’nin dışa açılma ve büyüme süreciyle paralel. İlk ihracatımızı 1987’de yaptık. O yıl başlayan ihracatımız bugüne kadar hep artarak devam etti ve kendi markamızı öne çıkardık. Dünyanın 80 ülkesinde Saray ürünlerini kendi markalarımızla görebilirsiniz. Dünya pazarlarında markalı büyüme stratejisi izliyoruz.
   <span>
   </span>
  </p>
  <p class="MsoNormal">
   -Hangi ülkelerde Saray markası tanınıyor?
  </p>
  <p class="MsoNormal">
   Afrika’da iyi bir imajımız var. Bununla birlikte Ortadoğu, Avrupa, Amerika kıtası ve Türk cumhuriyetlerinde varız. Ürünlerimiz 80 ülkeye gitmekle birlikte en az 25 ülkede tüketicinin tercih ettiği ürünler arasında yer alıyor.
  </p>
  <p class="MsoNormal">
   -İhracatıyla öne çıkan bisküvi ve çikolata sektörü küresel krizden nasıl etkilendi?
  </p>
  <p class="MsoNormal">
   Atıştırmalık sektör de dediğimiz bisküvi ve çikolata sektörü aslında krizlerden en az etkilenen sektördür. Çünkü kriz dahi olsa insanlar atıştırmaktan vazgeçmiyor. Bir de bunlar planlı ve bütçeli alışverişler değil. Anlık tüketime konu olan hızlı tüketim malları. O bakımdan biz krizden olumsuz etkilenmedik. Ayrıca Türkiye’deki firmaların şansları ve fırsatları çok fazla. Yatay büyüme imkânlarımız var. Gitmediğimiz ülkeler var. Bir pazarı kaybetsek bile bunu telafi edecek alternatif pazarımız çok. Biz çok krizler yaşadık ama hep stratejimiz yatay büyüme ile bir yerdeki kayıpları diğer tarafta telafi etmek şeklinde gelişti. Türkiye’nin yakın geçmişten çok ciddi kriz dersleri var. Yumurtaları tek sepete koymamayı öğrendik.
  </p>
  <p class="MsoNormal">
   -Türkiye’de bisküvi ve çikolata sektöründe nasıl bir gelişim yaşanıyor?
  </p>
  <p class="MsoNormal">
   Bizim sektörümüzün bir özelliği var. Kültür transferi ve marka yapma şansınız çok yüksek. Tirajı çok yüksek ürünler üretiyoruz. Saray bisküvi günlük 5 milyon paket üretiyor. Bu ürünler, ülkemizin kültürünü de dünyaya yayıyor. Cola ve Mc Donald’s nasıl Amerikan kültürünün taşıyıcıları ise biz de bisküvide Türk damak tadının ve dolayısıyla Türk kültürünün taşıyıcısıyız. Atıştırmalık sektörü, bizim markalaşma ve kültür transferinde en hızlı ilerleyebileceğimiz alandır. Bu açıdan özel önem verilmesi gereken bir sektördür. Sektöre büyük yatırımlar yapmış bir ülkeyiz. Dünya çapında kapasite ve kaliteye sahip tesisler ve firmalarımız var. Türkiye’de otomotiv ve tekstilden sonra bana göre üçüncü önemli sektör bisküvi ve çikolatadır. Dünyada çok tesis gezdim. Türkiye hem kategori zenginliği, hem kapasite, hem kalite, hem ARGE ve hem de markalaşma anlamında dünyada sayılı ülkelerdendir.
  </p>
  <p class="MsoNormal">
   -Dış pazarlarda etkin olmak için nasıl bir ARGE yatırımınız var?
  </p>
  <p class="MsoNormal">
   Öncelikle farklılaşarak büyüme projemiz var. Eğer farklı yapamazsanız, piyasanın baskısı altında ezilir ve tüketicinin tercih sebebi olamazsınız. Ürün ARGE’si için yılda 2 milyon dolar ayırıyoruz. Yeni bir ürünün çıkması en az 6 ay sürüyor. ARGE merkezimiz Karaman’da, onun dışında Kırklareli’nde üretim tesislerimiz var. Yurt dışında ise Cidde ile Ukrayna’da üretim yapıyoruz.
  </p>
  <p class="MsoNormal">
   -Türkiye’nin yakın coğrafyalarla siyasi ilişkilerinin düzelmesi sizin dış ticaretinizi nasıl etkiledi?
  </p>
  <p class="MsoNormal">
   Uluslararası fuarlar ve ziyaretlerde şunu görüyoruz: Siyasi ilişkilerin gelişmesi ticareti doğrudan etkiliyor. 30 yıldır fuarlara katılırız, ülkemizin ürünleri ilk kez bu kadar tercih sebebi oluyor. Hiç unutmuyorum, bir gün Almanya fuarında elinde kataloğumuz olduğu hâlde bir Ortadoğulu müşteri, ‘one minute’ diye bağırarak standımıza geldi. Türkiye’nin son yıllarda artan etkinliği insanları etkiliyor.
  </p>
  <p class="MsoNormal">
   -Bisküvi ve çikolata dışında hangi alanlarda faaliyetleriniz var?
  </p>
  <p class="MsoNormal">
   İstanbul’da Ensar AŞ adında makine fabrikamız var. Mobilya’da Düzce’de bir yatırımımız var, Verelli markası ile ihracat odaklı üretim yapıyoruz. Kütahya’da oluklu mukavva tesisimiz ve Karaman’da un fabrikamız var. Grubun amiral gemisi ise bisküvi, çikolata ve atıştırmalık ürünler.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29038-16-fast-fooda-karsi-turk-biskuvisi.html), [web.archive.org (arşiv bağlantısı)](http://web.archive.org/web/20110501135329/http://www.aksiyon.com.tr:80/aksiyon/haber-29038-16-fast-fooda-karsi-turk-biskuvisi.html)
