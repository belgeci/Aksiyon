# Kitap, aynı zamanda ekonomik bir metadır

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040304193139im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20040304193139im_/http://www.aksiyon.com.tr/resim/21/74.jpg" vspace="5"/>
  </p>
 </font>
 <font class="content">
  “Türkiye’de kitap okunmuyor” gerçeği herkesin malumu. Ancak Türkiye’de kitabın yeteri kadar sevilmemesi, kitap sektörünün hiç oluşmadığı anlamına da gelmiyor. Bugüne kadar Türkiye’de 1350 yayınevinin 75 bin farklı eseri basılmış. Halen yüzlerce yayınevi durmaksızın kitap basıyor. “Kitap okunmayan ülkede” en az batan işletmeler de yayınevleri oluyor.
 </font>
 <p>
  <font class="content">
   Uzun yıllardır çeşitli yayınevlerinde yöneticilik yapan, bugün de Hikmet Neşriyat’ın sahibi olan Ersan Bostan’a nasıl oluyor da okuyucunun az olduğu, yazarın kazanamadığı bir sektörde yayınevlerinin ayakta kaldığını sorduğumuzda ilginç bir cevap aldık: “Evet, bu topraklarda yeteri kadar kitap okunmuyor tezine ben de katılıyorum. Azerbaycan’da bile evlerde koltuktan çok kitap var. Bu apayrı bir sosyolojik problemimiz. Bizim kitap hazırlayıcıları olarak en büyük problemimiz kitap baskı adetlerini düşük tutmamızdır. Kitap çeşidi olarak büyük problemimiz yok. Bizde bir baskıda bin-iki bin adet kitap basılırken bu rakam yurtdışında onbinlerle ifade ediliyor. İyi kazanan yayınevleri iyi bir satış kanalı bulmuştur. Örneğin sağlık kitapları, çocuk serisi ya da aşk romanları gibi. Doğru kanalı bulan yayınevi iyi de kazanır” diyor.
   <br/>
   <br/>
   Kitap yayıncılığında en büyük maliyetin dağıtım paylarına ödenen paranın ve kitabın teknik hazırlığında olduğunu söyleyen Ersan Bostan şöyle devam ediyor: “Kendi dağıtımını yapan yayınevleri çok daha avantajlılar. Büyük yayınevi demek, iyi dağıtım yapan yayınevi demektir. Yayınevleri müşteri portföyleri oluşturarak dağıtıma para ödemeden satış yapmak istiyor. Biz kazancımızın önemli bir kısmını reklama veriyoruz; çünkü kitabımız ne kadar iyi olursa olsun insanların duyması gerek.”
   <br/>
   <br/>
   Hikmet Neşriyat olarak özellikle çocuk kitaplarıyla iyi bir satış grafiği yakaladıklarını söyleyen Ersan Bostan, “Yayınevi sahibi önce iyi bir toplum gözlemcisi, sonra da bir muhasebeci olmalı. Bu iki özelliği yan yana getiren kişinin başarılı olmama gibi bir şansı yok. Toplumdaki düşünce ve zevk trendlerini iyi takip edip, iyi hesap yaptığınızda satmayacak kitap yoktur. Biz çocuk kitaplarının 700 çeşit olmasını istiyoruz, bu alanda marka olduk. Demek ki doğru yerdeyiz” diyor.
   <br/>
   <br/>
   Bugüne kadar 450 farklı kitap bastıklarını da belirten Ersan Bostan, yeni dönemde çocuk kitaplarına ilave olarak Türk klasiklerine ve sağlık kitaplarına ağırlık vereceklerini belirterek “Kitapların pahalı olduğuna ben katılmıyorum. Kitabın kağıt maliyeti dışında baskı hazırlığı ve dağıtım paylarının ödendiğini hatırlatmak gerekiyor” diyor.
   <br/>
   <br/>
   Kitaba ekonomik bir meta gözüyle bakan yayıncıların önümüzdeki dönem hangi tür kitapları pazarlayacaklarını sorduğumuzda ise Ersan Bostan’dan ilginç bir cevap aldık: “Hangi kitabın ne zaman, nerede tutacağı hiç belli olmaz. Bu konular toplumsal dönüşümle yakından ilgili. Halk hiç ummadığınız bir konuya inanılmaz bir ilgi gösteriyor. Bir dönemde dini kitaplar ilgi görürken yakın zamana kadar aşk kitapları çok satardı. Önümüzdeki dönem için toplumun nabzını tutmaya başladık. Nefret ve sevgi gösterileri bizim için ipucu oluyor.”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1844), [web.archive.org (arşiv bağlantısı)](http://web.archive.org/web/20040304193139/http://www.aksiyon.com.tr:80/detay.php?id=1844)
