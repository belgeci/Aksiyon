# Kaddafileşen Esed

*Bilinmeyen-yazar 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tunus ve Mısır’daki halk isyanlarının diktatörleri devirme hızı Libya’da da beklentileri yükseltmiş ancak Kaddafi’nin dengesiz ve yok edici tutumu ülkeyi on binlerce insanın öldüğü bir iç savaşa sürüklemişti.
  </font>
 </div>
 <div id="newsText">
  <font class="detail-text">
   <p>
    O dönemde Kaddafi televizyondan canlı yayımlanan tek kişilik veya miting şeklindeki konuşmalarıyla kendisine karşı oluşturulan dış komplodan bahsediyor ve halkını “böcek, fare, uyuşturulmuş” olarak gördüğünü haykırıyordu. Batılı güçlerin başlattığı, Türkiye ve Katar gibi ülkelerin destek verdiği operasyonlarla muhalifler Kaddafi’yi devirmeyi başardı. Devrik liderin sonu ise trajik ve ibretlik oldu. Suriye’de mart ayından bu yana süren olaylarda bugüne kadar 6 bine yakın insanın öldüğü, on binlercesinin ise kayıp veya tutuklu olduğu bildiriliyor. Beşşar Esed yönetimi ise üzerindeki dış baskıya rağmen katliama ve şiddet kullanmaya hız kesmeden devam ediyor, hem de ülkedeki Arap Ligi (AL) gözlemcilerine rağmen! Ülkedeki olaylara diplomatik ve barışçıl çözüm bulma umuduyla AL’nin olayları yerinde tespit etme göreviyle gönderdiği uzmanlar artık yaşanan zulme dayanamayıp isyan ediyor. Suriye’de “tam bir maskaralık” ile karşılaştıklarını anlatan Cezayir asıllı gözlemci Anvar Malik gördüklerine dayanamayarak istifa etti. Keskin nişancıların göstericilere ateş açtığını ifade eden Malik, yaşananları maskaralık ve mizansen olarak tanımladı. Beşşar Esed ise bu hafta art arda 2 kez yaptığı konuşmayla meydan okumaya ve halkını tehdit etmeye devam etti. Salı günü Şam Üniversitesi’nde konuşan Esed, krizin ülkenin istikrarını sarsmaya çalışan bölgesel ve uluslararası bazı güçlerin bir komplosu olduğunu iddia etti. AL’ne sert eleştiriler yönelten Suriye lideri, “Arap Birliği üyeliğimizi askıya alabilir; ancak Arap olmamızı askıya alamaz.” ifadelerini kullandı. Her şeyin kontrol altında olduğu imajını vermeye çalışan Esed, güllük-gülistanlık bir tablo çizdi: “Yeni bir anayasa ortaya koyacağız. Bu anayasa için önümüzdeki mart ayının ilk haftasında referandum yapılabilir. Ayrıca genel seçimler ise mayıs veya haziran ayında yapılacak.” Ertesi gün eşi ve çocuklarıyla Şam’da kendisi için tertip edilen destek gösterisine katılan Esed burada da “Bütün komplolara karşı zafer kazanacağımıza inancım tam.” sözleriyle üzerinde artan iç ve dış baskıyı görmezden geldi.
    <p>
     Öte yandan, hafta içinde Güney Kıbrıs’ta yaşanan trajikomik olay Suriye’deki olayların nasıl olup da bu şekilde sürdüğüne dair bir fikir verdi. Suriye’ye uygulanan yaptırımlara karşı çıkan ve Esed rejimini açıkça destekleyen Rusya’nın devlet silah şirketi Rosoboronexport’a ait silahları Suriye’ye götürmekte olan bir gemi mecburi yakıt ikmali için Limasol’da durunca Güney Kıbrıslı yetkililer tarafından alıkonuldu. 60 tona yakın cephane ve patlayıcı maddenin alıcısının Suriye Savunma Bakanlığı olmasına karşın, yetkililer gemi kaptanının “Türkiye’ye gideceğiz.” sözüne istinaden gemiyi kargosuyla birlikte salıverdi. Limandan yakıtını alan geminin perşembe günü Suriye’nin Tartus Liman’na ulaştığı ortaya çıktı. Avrupa Birliği (AB), Suriye’ye karşı sert yaptırımlar açıklamış olmasına karşın, 1 Temmuz’da AB dönem başkanlığını devralacak Güney Kıbrıs’ın silahların geçişine göz yumması çelişkili bulundu. Rum yönetiminin Rusya ve Suriye yönetimleriyle yakın stratejik ilişkileri bulunuyor. Türkiye ise bu süreçte özellikle İran üzerinden karayoluyla Suriye’ye gönderilen çok sayıda silah ve cephaneye el koydu.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-31585-kaddafilesen-esed.html), [web.archive.org (arşiv bağlantısı)](http://web.archive.org/web/20120129161201/http://aksiyon.com.tr:80/aksiyon/haber-31585-kaddafilesen-esed.html)
