# Nobel ödülleri Amerika'ya

*Bilinmeyen-yazar 2006.10.09*

<div>
 <p>
  <font>
   Geçen hafta açıklanan Nobel ödüllerinin beşi de Amerikalı bilim adamlarına gitti. Böylece 1983'ten beri ilk kez tüm bilim ödülleri Amerika'ya gitmiş oldu.
   <br/>
   <br/>
   Belli genlerin etkisini ortadan kaldırarak kanserden AIDS'e birçok hastalığın tedavisi için potansiyel yeni bir yol bulan Amerikalı Andrew Z. Fire ve Craig C. Mello Nobel Tıp Ödülüne layık bulunurken Fizik ödülü de "büyük patlama" teorisini ispatlamaya, gezegen ve yıldızların oluşum sürecine ışık tutan çalışmaları ile yine Amerikalı iki araştırmacı John C. Mather ve George F. Smoot'un oldu. Nobel Kimya Ödülü de, hücrelerin protein üretmek için genlerden nasıl bilgi aldığı üzerine yaptığı çalışması ile Roger D. Kornberg'e gitti.
   <br>
    <br>
     Stanford Üniversitesi Tıp Fakültesi profesörü olan 59 yaşındaki Kornberg'in çalışması tıp dünyası için büyük önem taşıyor. Çünkü kanser, kalp rahatsızlıkları ve pek çok iltihap türü bu sistemin işlememesi ile ortaya çıkıyor. Kornberg'in aldığı Nobel ödülünün ilginç bir yönü ise, babasının da 1959 yılında Nobel ödülüne layık görülmüş olması. Arthur Kornberg, 1959'da DNA transferi ile ilgili çalışmasıyla Nobel Tıp Ödülüne layık görülmüş.
     <br>
      <br>
       Roger Kornberg çalışmasıyla genlerden bilgilerin (şifrelerin) nasıl alındığını ve taşıyıcı RNA moleküllerine nasıl dönüştürüldüğünü gün ışığına çıkarıyor. Bu moleküller bilgileri yüklenip hücrelerin protein yapma mekanizmasına taşıyor. Bedenin inşası ve tedavisinde kullanılan proteinler hücrelerin en çok çalışan yapıtaşları olarak burada önemli bir kalkan görevi üstleniyorlar. Nobel komitesi Kornberg'in RNA taşıma işlemini adeta ortasında dondurulmuş bir film karesi gibi gösteren çalışmasını gerçekten çığır açan bir olay olarak gördüklerini açıkladı.
       <br>
        <br>
         10 Aralık'ta Stockholm'de yapılacak bir ödül töreniyle sahiplerine verilecek ödüller 1,4 milyon dolar değerinde bir çek, bir diploma ve madalyadan oluşuyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 96 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr/yazdir.php?id=25509), [web.archive.org (arşiv bağlantısı)](http://web.archive.org/web/20061010215414/http://www.aksiyon.com.tr/yazdir.php?id=25509)
