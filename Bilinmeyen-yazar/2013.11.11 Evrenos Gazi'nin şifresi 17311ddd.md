# Evrenos Gazi’nin şifresi

*Bilinmeyen-yazar 2013.11.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İlk romanı Çalı Harmanı’nda bizi 1920’lerin Samsun’una götüren Akın Üner, bu kez Mümin Bulut’ta 2011 Samsun’unu anlatıyor.
  </font>
 </div>
 <div id="newsText">
  <font class="detail-text">
   <p>
    Osmanlı sultanlarından I. Murad, Rumeli’deki en önemli Türk akıncılarından biri olan ve 127 sene yaşadığı rivayet edilen Akıncı Beyi Evrenos Gazi’ye fetih hizmetleri dolayısıyla iki hediye verir. Biri ‘Mümin’ adlı bir kılıç, diğeri ise ‘Bulut’ adlı bir kaftan… Bu hediyeler asırlarca Evrenosoğullarının himayesinde kalır, lakin bir gün gelir emanetler kaybolur ve efsaneye göre Osmanlı’nın geri çekilişi de bu hadiseyle paralel gelişir. Romanda iki zaman ama üç mekân var. Eski zamanda Evrenos Gazi ve Osmanlı’nın kuruluş dönemini okuyoruz. Yeni zamanda ise 2011’de bir yanda Samsun’da, diğer yanda ise İstanbul/Yunanistan hattında gelişen olaylar var. Tabii modern zamanda Türk hükümeti bilinçli olarak, başka birileri ise define iştahıyla bu emanetlerin peşindedir. Peki, Mümin ve Bulut’a ne olmuştur?
    <p>
     İlk romanı Çalı Harmanı’nda bizi 1920’lerin Samsun’una götüren Akın Üner, bu defa 2011 Samsun’unu anlatıyor. Böylece aslen mübadil olan yazar, Vardar Yenicesi, Selanik, Kesriye gibi ata topraklarının yanında yeni yurtları olan Samsun’a ve mübadil köylerine de bir selam çakmayı ihmal etmemiş oluyor.
     <p>
      Karakter sayısı kıvamında bırakılırken bölümlerin azami 8-9 sayfa olması hiç sıkılmadan, kolay bir okuma sağlıyor. Sıralamadaki gidişat ise sizin konudan kopmanıza izin vermiyor. Romandaki heyecan ve merak unsurları da üst seviyede.
      <p>
       Mübadil köylerindeki en büyük efsaneler, malumunuz Rumların giderken küp küp altınlar bıraktıkları inanışıdır. Bugüne kadar bulan çıkmış mıdır? Hiç sanmıyorum ama sadece define ve kolay zengin olma meraklısı Türkler değil, o giden Rumların torunları tarafından da delik deşik edilmiş nice mekân vardır bizim mübadil köyleri civarında. Romanda bu tutku da çok iyi verilmiş doğrusu.
       <p>
        Romanda ‘Da Vinci Şifresi’ havası da var ama taklit değil asla.   Roman bittiğinde nelerin kurgu, nelerin gerçek olduğuyla ilgili merak duygunuz uyanıyor. Özellikle Pontusçu papaz, asılan imam hikâyelerinin gerçek mi, kurgu mu olduğu konusunda…
        <p>
         Üzerinde daha epeyce konuşulabilecek bir kitap Mümin Bulut. Ancak hitama yaklaşırken şunu rahatlıkla diyebiliriz ki bu kitabı temin ediniz ve okuyunuz. Hatta sadece okumakla kalmayıp okutunuz da…(Mehmet Yılmaz)
        </p>
        <p>
         <strong>
          Mümin Bulut
         </strong>
         <p>
          Akın Üner
          <p>
           Yakın Plan
           <p>
            Yayınları
            <p>
             247 sayfa
             <p>
              02124582022
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37072-evrenos-gazinin--sifresi.html), [web.archive.org (arşiv bağlantısı)](http://web.archive.org/web/20131123093148/http://www.aksiyon.com.tr:80/aksiyon/haber-37072-evrenos-gazinin--sifresi.html)
