# Toros Yüzlü Adam'ın hikâyesi

*Bilinmeyen-yazar 1998.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Necip Fazıl'ın keskin uçlu kaleminden çıkan bu resim Osman Yüksel Serdengeçti'ye ait.
  </font>
 </div>
 <div id="newsText">
  <font class="detail-text">
   Tanıyanların katran kuyusu gözlü, kartal bakışlı gibi sıfatlarla nitelendirdiği Osman Yüksel'e, onun kapsamlı bir biyografisini hazırlayan Rasih Yılmaz "Toros Yüzlü Adam" diyor. Kitabın sayfaları arasından görünen Serdengeçti'nin hayatı ve ruh halinin aynı doğup büyüdüğü Toroslar'ın yüzeyi gibi oldukça sarp, inişliçıkışlı, bazen de bir yayla yamacı kadar yalın olduğu gerçeği de bu tanımlamayı doğruluyor.
   <br/>
   <br/>
   Toros Yüzlü Adam'ın hikayesi 1917 yılında Akseki'de başlıyor. Osman Yüksel, ortaokulu ve liseyi Antalya'da bitirir. İlk İslami terbiyeyi ailesinden alır. Malatya Hapishanesinden arkadaşı Hüseyin Üzmez, onun Türklük bilincine ulaşmasını şöyle anlatıyor: "Okuduğu okullarda ona 'Bir Türk cihana bedeldir' diye öğretmişlerdi. O zamanki eğitim, insanları kafatası yapısına göre ayırıyordu. Kimine 'Dolikosafal', kimine 'Brakisafal' diyordu. O da "Osmanoğulları"ndandı. Katıksız, öz ve has bir 'Türk'tü. Brakisafallar kategorisine giriyordu. Elbette ki Türklüğüyle övünmeliydi. O da öyle yaptı."
   <br/>
   <br/>
   Gönlünde memleketi ve dünyayı bir anda düzeltecek ateşle geldiği başkentte Ankara Üniversitesi Dil Tarih Coğrafya Fakültesi Felsefe bölümüne girer. Ancak taşradan kalp hulusu, zeka asaleti, fikir namusu, iyilik aşkı ile gelen Osman Yüksel karşılaştığı olaylardan sonra önce şaşkınlık, sonra yalnızlık ve tükenmişlik hissine kapılır. 4. sınıfta sadece bir dersi kaldığı halde okuldan atılır.
   <br/>
   <br/>
   Osman Yüksel'in o yıllardaki ruh halini "ıstırap meşalesi"ne benzeten Ahmet Kabaklı, kendi nükte, benlik ve cesaretinden başka, hiçbir desteği ve güvencesi kalmayan bu insanın Serdengeçti dergisine doğru başlayan yolculuğunun haritasını çizerken bu ruh halini başlangıç noktası olarak kabul ediyor." Serdengeçti'nin o güne kadar ata ecdattan, muhitten, birkaç iyi öğretmenden, hocadan, tarihin güzelliklerinden, Kur'an azametinden, Peygamber nurundan edindiği ne varsa hepsi artık tehlikededir. Buna razı olamaz. Kocaman kültür merkezlerinin sözde üniversiteleri ve yüksek ilim muhitlerinde dudak bükülen, hatta "geriliğin simgesi" diye yerilen bu değerler, ona göre yaşamın öz manasıdır. Vazgeçemez. Ona daha da ağır gelen, bu kudsi inançların, bu milli değerlerin bazı siyasetçi, ikbalci ve bezirgan ayaklara basamak ve onların kazançlarına, mezat malı gibi kullanılmasıdır. Gönül kişizadeliğini, inanç şerefini muhafaza eden Osman Yüksel, artık gerçekleri görmeye başladığından, bu kirli muvazene değneğinin bir ucundan düşman gözüyle bakmakta, öbür ucundan tiksinmektedir. "Gayret bana düşer" diyerek mücadele meydanına atılır."
   <br/>
   <br/>
   Serdengeçti dergisi 33 sayı çıkar. Dağıtımı ve reklamı kulaktan kulağa yapılan bu dergi, kısa sürede büyük bir okuyucu kitlesine ulaşmayı başarır. Derginin içindeki yazıların yarıya yakını Osman Yüksel'e aittir. Ancak yüksek sesle düşünmenin yasak olduğu o günlerde derginin daha ikinci sayısı yayınlandığında ilk mahkumiyet gelir. Çoğunluğu 1950'li yıllarda olmak üzere Osman Yüksel yaşamı süresince 92 kez mahkumiyet kararı ile karşı karşıya kalmış ve toplam 4.5 yıl hapis yatmıştır.
   <br/>
   <br/>
   1961'de Bağımsız milletvekili adayı olur ancak kazanamaz. 1965 yılında AP 'den milletvekili olur. 1969 genel seçimlerinde Türkeş'in partisi olan CKMP'den aday olur kazanamaz. İsmet Hanım'la evlenir. Çocukları olur fakat fazla yaşamaz.
   <br/>
   <br/>
   Hayatının son günlerinde parkinson hastalığına yakalanan Osman Yüksel Serdengeçti, 10 Kasım 1983 tarihinde vefat eder. Ankara'ya gömülür. Türkİslam sentezinin kuramcıları arasında yer alan Toros Yüzlü Adam'ın hikayesinin ayrıntılarını dergimiz yazarlarından Rasih Yılmaz'ın kaleminden okuyabilirsiniz. Kitapta bugüne kadar hiç yayınlanmamış onlarca fotoğraf ve belge de yer alıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3855-12-toros-yuzlu-adamin-hik%C3%A2yesi.html), [web.archive.org (arşiv bağlantısı)](http://web.archive.org/web/20130728212340/http://www.aksiyon.com.tr:80/aksiyon/haber-3855-12-toros-yuzlu-adamin-hik%C3%A2yesi.html)
