# Özkök’ün görev süresi

*Bilinmeyen-yazar 2005.11.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de ‘siyaset oyunu’ sahnelerinde şimdiye kadar neler yapıldı neler. Yalnız son haftalarda vizyona konulan yeni oyun mekân itibariyle diğerlerinden ayrılıyor. Önceden de askerin oyuna dahil edilmek istendiği ya da bizzat kendisinin müdahil olmak istediği sahneler yaşanmıyor değildi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606110819im_/http://www.aksiyon.com.tr/resim/573/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ama bu defa tamamen alışılmışın dışına çıkıldı. Siyaset oyunu resmen kışlada sergileniyor. Siyasi kulislerde, medyada ve halk arasında 2007’deki Cumhurbaşkanlığı seçimi ve muhtemel bir erken seçim kadar, Ağustos 2006’da Genelkurmay Başkanlığı koltuğuna kimin oturacağı konuşuluyor.
   <br>
    <br>
     Kara Kuvvetleri Komutanı Orgeneral Yaşar Büyükanıt’ın normal şartlar altında önümüzdeki ağustos ayında Genelkurmay Başkanı olmasına kesin gözüyle bakılıyor. Tabii ki, teamül, 1987’de Turgut Özal’ın yaptığı gibi bozulmazsa. Ancak teamülün bozulabileceğinden, hatta bozulması gerektiğinden söz ediliyor. Çünkü Büyükanıt, Avrupa Birliği ile ilişkiler, Kıbrıs, Kuzey Irak’taki yapılanmalar ve ordu-siyaset ilişkisi konusunda, görev süresi 2006’da dolacak olan Genelkurmay Başkanı Orgeneral Hilmi Özkök’ten farklı düşündüğünü her fırsatta dile getiriyor. Bu düşünce farklılığı özellikle Avrupa ülkeleri ve ABD tarafından endişe ile karşılanıyor. Büyükanıt gibi düşünen bazı kesimler de, bu endişeyi güden güçlerin etkisiyle ordunun komuta kademesinde teamülün bozulmaması için çaba sarf ediyor.
     <br/>
     <br/>
     Korkut Özal’ın Aktüel Dergisi’ne verdiği röportajda, Hilmi Özkök’ün görev süresinin bir yıl uzatılmasını tavsiye etmesi konuya dair tartışmaları alevlendirdi. Bu, Büyükanıt’ın otomatik olarak emekliye ayrılması anlamına geliyor. Büyükanıt, bir şekilde emekliye ayrılırsa, Genelkurmay Başkanlığı için şu anda 1’inci Ordu Komutanı Orgeneral İlker Başbuğ potaya giriyor. Gözler ister istemez 29 Ekim resepsiyonundaki ‘rektörlerin toplu ziyaretine soğuk bakardım’ demeci ve yenilenen Kara Kuvvetleri Komutanlığı brövesinde Atatürk figürünün bulunmaması yüzünden eleştiri bombardımanına tutulan Özkök’e çevrildi. İtham, iddia, önyargıların ayyuka varması Özkök’ü açıklama yapmaya zorladı. Özkök, yazılı bir açıklamayla, görev süresinin uzatılmasına dair bir beklentisi olmadığını ve emeklilik sonrasında da siyasi bir görev almayı düşünmediğini kamuoyuna duyurdu. Siyasi görevden kastı cumhurbaşkanlığı. Zaten kendisinden önceki Genelkurmay Başkanı Hüseyin Kıvrıkoğlu da, benzer bir teklifi reddetmişti. Kıvrıkoğlu reddetmeseydi, Özkök kadrosuzluk dolayısıyla şimdi bırakmaya hazırlandığı koltuğa hiç oturamayacaktı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22936), [web.archive.org (arşiv bağlantısı)](http://web.archive.org/web/20070606110819/http://www.aksiyon.com.tr:80/detay.php?id=22936)
