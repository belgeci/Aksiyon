# Tatlıses ne zaman susacak?

*Bilinmeyen-yazar 2000.09.02*

<font class="agenda2NewsSpot">
 Son günlerde İbrahim Tatlıses ile Reha Muhtar arasında yaşanan tartışmayı hayretle izliyoruz. Herşey Tatlıses'in dansöz Asena'yı ve yaşlı yardımcısını dövmesiyle başladı
</font>
<font class="newsDetail">
 Tatlıses'in küfürler yağdırarak bu insanları dövmesi ile ilgili kanuni işlemler yapılacak ya da en azından birileri çıkıp bu olayın üstüne gidecek diye düşünürken, bir de baktık ki Tatlıses'in sesi yine daha fazla çıkıyor. Star televizyonunda yayınlanan düşük beğeni düzeyine hitap eden programında Tatlıses, sahnedeki bayanlara 20 yıldır törpüleyemediği kendine özgü tavırlarıyla, 'kodum mu oturturum' diyerek kuşkusuz gizleyemediği bastırılmış duygularını gözler önüne seriyordu.
 <br/>
 <br/>
 Tatlıses'in bu tasvip edilmesi zor sözleriyle ilgili ekranlarda tam bir sessizlik hakimken, televizyonların korkusuz habercisi Reha Muhtar, İbrahim Tatlıses'in bu tavırlarını önceleri ince kıyım bir üslûpla ekrana getirdi. Ardından Derya Tuna ile kendisini canlı yayında yüz yüze getiren Reha Muhtar'a kin kusan İbrahim Tatlıses, bir konseri sırasında da Muhtar'la ilgili olarak 'şerefsiz adam' ifadesini kullandı. Bunu Reha Muhtar'ı tehdit eden sözleri izledi.
 <br/>
 <br/>
 Aslında hepimiz suçluyuz. İbrahim Tatlıses'in benzeri tavırlarını, sıkıştığında hemen 40 yeğeni, 600 çalışanını hatırlatmasını ve 'bunun sonu kötü olacak' sözlerini biliyoruz. Acaba İbrahim Tatlıses'in Reha Muhtar bu işe el atana dek süren, medyadaki dokunulmazlığının nedeni ne olabilir? Korku mu?
 <br/>
 <br/>
 Bunun cevabı "evet" gibi görünüyor. Her ne kadar Tatlıses 'sanatçı' olarak anılsa da, daha çok sanki bir mafya babasıymış gibi davranıyor. Zira gerçek sanatçıların, yüzlerce adamı olmaz. İbrahim Tatlıses'in duruşu bir sanatçı duruşu değil. Girdiği polemikler ve sergilediği tavırlar bunun en açık göstergesi. Emniyet Teşkilatı, hiç kimsenin şüphesi olmasın Tatlıses'i bu eksende değerlendiriyor. Bunun somut delilleri de zamanı gelince mutlaka ortaya çıkacaktır.
 <br/>
 <br/>
 İbrahim Tatlıses'in icra ettiği müzik gerçekten 'sanat', mıdır? Kendisi de ifade edildiği gibi 'sanatçı' mıdır? İbrahim Tatlıses'in sanatçı gibi lanse edilmesi gerçek sanatçıların ortaya çıkmasını engelleyebileceği gibi, gençliğin zihninde 'sanat' ve 'sanatçı' kavramlarıyla ilgili yanlış blokajlara da  neden olacaktır. İbrahim Tatlıses ve benzerleri ile ilgili yeni bir deyim bulunmalıdır. Bu deyim bulunana dek 'şarkıcı' ifadesi daha yerinde olacaktır.
 <br/>
 <br/>
 Reha Muhtar üslûbunun "seviye"sini korumaya devam ediyor ve şöyle diyor: "Sanatçılar insanın kalbine sevgiyle, aşkla girerler. Böyle tehditle olmaz. Ben bugüne kadar hayatımda çok tehdit aldım. Benim açımdan bir şey ifade etmez. Benim yayın politikamda bir değişiklik olmaz. Ama böyle bir şey sanatçıya hiç yakışmaz."
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-6528-11-tatlises-ne-zaman-susacak.html), [web.archive.org (arşiv bağlantısı)](http://web.archive.org/web/20110323100428/http://www.aksiyon.com.tr:80/aksiyon/haber-6528-11-tatlises-ne-zaman-susacak.html)
