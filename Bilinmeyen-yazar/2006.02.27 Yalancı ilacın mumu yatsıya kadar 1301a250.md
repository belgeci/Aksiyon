# Yalancı ilacın mumu yatsıya kadar

*Bilinmeyen-yazar 2006.02.27*

<div>
 <p>
  <font>
   ilaç tedavisi üzerinde yapılan yeni bir araştırmaya göre her placebo (yalancı ilaç) hastalar üzerinde aynı etkiyi uyandırmıyor. Her ikisi de sahte olan tedavi şekilleri birbiri ile karşılaştırıldığında sahte akupunktur uygulamasının sahte ilaçlardan daha etkili olduğu tesbit edildi. Ayrıca her iki sahte tedavi yöntemi farklı yan etkilere yol açtı.
   <br/>
   <br/>
   Harvard Medical School'dan Ted Kaptchuk'un yürüttüğü araştırmada benzer rahatsızlıkları olan 270 kişinin durumu incelendi. İki gruba ayrılan hastaların bir kısmı ilaçla kalanı da akupunkturla tedaviye alındı. Gruplar tekrar bölünerek yarısına gerçek yarısına sahte tedavi uygulandı. Akupunktur için kullanılan iğnelere benzer sahte iğnelerin kullanıldığı seanslarda hastalar gerçekten akupunktur tedavisi gördüklerine inandırıldı. Tedaviler başlamadan belirtilen muhtemel yan etkiler hem gerçek tedavi görenler hem de sahte tedavi görenler tarafından aynı şekilde hissedildi. Hastaların büyük çoğunluğu gerçek mi yoksa sahte tedavi mi gördüklerini ayırt edemediler. Western Ontario Üniversitesi’nden Psikolog Leora Swartzman araştırmanın hastaların beklentilerinin tedavi sonucunu nasıl etkilediğini gözler önüne serdiğini açıkladı.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 313 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23436), [web.archive.org (arşiv bağlantısı)](http://web.archive.org/web/20060422203657/http://www.aksiyon.com.tr:80/yazdir.php?id=23436)
