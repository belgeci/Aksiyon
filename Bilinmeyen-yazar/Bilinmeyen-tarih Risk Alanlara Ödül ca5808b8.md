# Risk Alanlara Ödül

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040309035109im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040309035109im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  11 Eylül saldırıları sonrası en fazla tekrarlanan beylik laflardan biri olmuştu, “artık dünya eskisi gibi olmayacak” sözü. Gerçekten öyle oldu. Uluslararası sistem temelden sarsıldı, eski müttefiklerin arasına kara kedi girdi, pusuda bekleyenler boy göstermeye başladı, fırsat kollayanlar ‘güc’ün yanında yer aldı. Velhasıl, aktörlerin garip bir harmoni oluşturduğu çok parçalı kaotik düzen çıktı ortaya. Bu düzenin tarafları üç aşağı beş yukarı belli artık.
 </font>
 <p>
  <font class="content">
   11 Eylül saldırıları sonrası başlayan ve Irak savaşı sırasında pekişen ‘parçalanmış düzen’in başaktörleri, ABD ile aynı safta yer alanlarla almayanlar arasında ikiye bölünmüş durumda. Nitekim bu gerçek, ABD Savunma Bakanlığı tarafından açıklanan Irak ihalelerine katılabilecek ülkeler listesi ile bir kez daha gün yüzüne çıktı. Irak’ta 18.7 milyar dolar tutarındaki ihalelere girecek 63 ülkenin isimlerini açıklayan ABD, savaşa karşı çıkan ülkeleri cezalandırmış oldu böylece. Irak konusunda ABD ile fikir ayrılığına düşen Fransa, Almanya, Rusya, Kanada ve Çin gibi önde gelen ülkelerin şirketlerine ihale verilmeyecek. ABD Savunma Bakanı Yardımcısı Paul Wolfowitz’in imzasıyla yayınlanan kararı savunan Başkan Bush,  “Durum çok basit. Bizim insanlarımız hayatlarını tehlikeye attı. Dost koalisyon ülkelerinin halkları hayati riske girdi” diyen Bush, “Dolayısıyla kontratlar da bunun yansıması olacak” şeklinde konuşuyor.
   <br/>
   <br/>
   İlk kez ABD tarafından dışlanan müttefikler ise kızgın. ABD’nin transatlantik ilişkileri yeniden tamir etmek yerine baltalamaya devam ettiği görüşünü savunuyorlar ve ‘haksız’ buldukları kararı ‘siyasi bir hata’ olarak nitelendiriyorlar.
   <br/>
   <br/>
   Pentagon tarafından alınan karar bizi de yakından ilgilendiriyor. İsmi ilk taslakta yer almayan Türkiye’nin, Ankara’nın devreye girmesinden sonra listeye dahil edildiği iddia ediliyor. Gerekçe olarak da Türkiye’nin, Irak’a asker göndermeyi önerdiği ve kendisini koalisyon ülkesi olarak gördüğü belirtiliyor. Ayrıca, savaş sırasında, ABD’ye Türk hava sahasının kullanımı gibi kolaylıkların sağlanmasının da bunda rol oynadığı dile getiriliyor.
   <br/>
   <br/>
   Pentagon’un listesine göre Ruanda, Solomon Adaları, Uganda ve Samoa gibi ülkeler ana ihaleler için rekabet edecek. Yaklaşık 26 ihalede elektrik, iletişim, kamu binaları, ulaşım, kamu görevleri, güvenlik, adalet ve Irak ordusunun yeniden yapılanması yer alıyor. Irak’ın savaşı kaybetmesinin ardından paylaştırılan büyük ihalelerden Amerikan şirketleri aslan payını almışlardı. Bunların başında da Başkan Yardımcısı Dick Cheney’nin birkaç yıl öncesine kadar yönetim kurulu üyeliğini yaptığı Halliburton tröstü gibi şirketler geliyor.
   <br/>
   <br/>
   Aslan payını alan ABD, Irak savaşı sırasında kendisiyle aynı safta yer alanları ödüllendirirken, karşısına çıkanları da bundan mahrum etti. Bakalım, ‘ödüllendirme’ ve ‘cezalandırma’ yöntemi  istikrarlı bir sistem kurulmasına yardımcı olabilecek mi?
   <br/>
   <br/>
   Fransa dinî sembolleri tartışıyor
   <br/>
   <br/>
   Fransa’da, bir süredir tartışma konusu olan dini semboller hakkında son dönemece girildi. Avrupa’nın en kalabalık Müslüman nüfusa sahip ülkesi olan Fransa’nın, 5 milyonluk Müslüman cemaatinin kamusal alanda başörtüsü takma girişimleri karşısında bağımsız bir komisyona hazırlattığı rapor yayımlandı. Jacques Chirac’ın talimatıyla 20 uzmanın oluşturduğu laiklik komisyonunun raporunda, ‘devlet okullarında gösteriş amaçlı siyasi ve dini simgelerin yasayla yasaklanması’ tavsiye edildi. Buna göre, okullarda başörtünün yanı sıra, Yahudilerin kippa adı verilen şapkalarının takılması ve büyük haçların taşınmasının yasaklanması tavsiye ediliyor.
   <br/>
   <br/>
   Cumhurbaşkanı Chirac, kararını bu hafta içinde açıklayacak. Eski bakanlardan Bernard Stasi başkanlığında kurulan komisyon, Hıristiyanların dışında; Musevi ve Müslümanların dinî bayramlarında da okulların tatil edilmesini savunuyor. Raporda, hastanelere tedavi için giden hastaların kendi inançları doğrultusunda sağlık personelini reddetmelerinin de önüne geçilmesi isteniyor. Fransız okullarında seçmeli yabancı dil olarak okutulan, Türkçenin de dahil olduğu, göçmenlerin geldikleri ülkelerin dillerinin kaldırılmasını ve yerine “modern yabancı diller” opsiyonunun getirilmesini isteyen rapor, devlet dili olmayan Kürtçe ve Berberice gibi dillerin de programa eklenmesini öneriyor.
   <br/>
   <br/>
   Azerbaycan’ın çınarı devrildi
   <br/>
   <br/>
   Azerbaycan’ın eski Cumhurbaşkanı Haydar Aliyev, 12 Aralık Cuma sabahı, ABD’de tedavi görmekte oluğu Cleveland Kliniği’nde öldü. Kalp yetmezliği ve böbrek problemlerinden ötürü tedavisi süren Aliyev’in ölüm nedeni açıklanmadı. Aliyev’in cenazesinin, kısa süre içinde Azerbaycan’a götürülerek, ölüm nedeninin tıbbi inceleme sonucunda belirleneceği açıklandı. Aliyev, Cleveland Kliniği’ne 6 Ağustos 2003 tarihinde yatırılmıştı. Aliyev’in, bir süre tedavi gördüğü Gülhane Tıp Akademisi’nde öldüğü iddia edilmişti.
   <br/>
   <br/>
   1923’te Nahcivan’da doğan Haydar Aliyev, 1941’de 2. Dünya Savaşı’na katıldı. Ordudaki görevi sırasında tümgeneralliğe kadar yükseldi. Azerbaycan Devlet Güvenlik Komitesi (KGB) Başkan Yardımcılığına 1964’te getirilen Haydar Aliyev, 1967’de başkanlığa yükseldi. Daha sonra, SSCB Bakanlar Kurulu Başkanı’nın Birinci Yardımcısı oldu. Aliyev, Kızılordu’nun Ocak 1990’da Bakü’de yaptığı katliama sert tepki göstermişti. Azerbaycan’ın bağımsızlığını ilan etmesinden sonra Nahcivan’a dönen Aliyev, Nahcivan Parlamentosu’nda başkanlık yaptı. Ermenistan ile Mayıs 1994’te “Bişkek Protokolü”nü imzalayarak, iki ülke arasındaki sıcak savaşın ateşkes anlaşmasıyla son bulmasını sağladı.
   <br/>
   <br/>
   Aliyev, ülkesinde 15 Ekim’de yapılan cumhurbaşkanlığı seçimlerinden bir süre önce, oğlu İlham Aliyev lehine adaylıktan çekilmişti.
   <br/>
   <br/>
   Bu işyerinde İngilizce konuşulacak, yoksa...
   <br/>
   <br/>
   ABD bir göçmen ülkesi. Dolayısıyla her dilden ve dinden insanın hayatını sürdürdüğü bir yer burası. 11 Eylül saldırıları sonrası milliyetçi duyguların patlama yaptığı ABD’de, çeşitli işyerlerinin personele sadece İngilizce konuşmaları konusunda baskı uyguladıkları öne sürüldü. Bu durumdan şikayetçi olan bir grup çalışan, kozmetik sektöründe perakende satış mağazaları bulunan ‘Sephora’ firması aleyhine dava açtı.
   <br/>
   <br/>
   Firmanın New York’taki merkezinde çalışan müştekiler, ‘firma yöneticilerinin, sadece çalışırken değil, yemek tatili ve paydoslarda bile kendi dillerinde konuşmalarına izin vermediklerini’ iddia ediyor. Yetkililer ise, ABD’de giderek daha fazla sayıda göçmenin çalışma hayatına girmesiyle işyerlerinde sadece İngilizce konuşulması mecburiyetinin sorgulanmaya başladığını ifade ediyor.
   <br/>
   <br/>
   Dava açanlardan Leydis Rodriguez, ‘işyerinde ya da yemek aralarında arkadaşlarıyla İspanyolca konuşmak istediğini, fakat buna izin verilmediğini’ söylerken, Maria del Rosario adlı davacı ise ‘ayırımcılığa maruz kaldıklarını’ belirtiyor. Müştekilerin ortak rahatsızlığı ‘yönetici personelin kendileriyle ve aksanlarıyla alay etmeleri’.
   <br/>
   <br/>
   Sephora’nın Rockefeller Center’daki mağazası kapandığında, İspanyolca konuşan personele başka mağazalarda iş teklif edilmediği ve bu personelin işsiz kaldığı da, davacılar tarafından öne sürülüyor. ABD’de yürürlükte bulunan yasalar, çalışanlara karşı, ulusal kökenleri yüzünden ayırımcılık yapılmasını yasaklıyor. Dava dilekçesindeki iddialara karşın Sephora firmasının bir sözcüsü, “İşyerlerimizde sadece İngilizce konuşulmasını öngören bir uygulama içinde olmadık, aksine, şirketimiz yabancı dil bilen personelin dillerini kullanmalarını teşvik etmiştir’’ diyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3284&yorum_id=1), [web.archive.org (arşiv bağlantısı)](http://web.archive.org/web/20040309035109/http://www.aksiyon.com.tr:80/detay.php?id=3284&yorum_id=1)
