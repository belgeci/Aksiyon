# KREDİ HACMİ REKORUNA SEVİNELİM Mİ?

*Bilinmeyen-yazar 2010.12.13*

<font class="agenda2NewsSpot">
 Toplam kredi hacminin Türkiye’de ilk defa 500 milyar lirayı aşmasını, her şeye rağmen temkinle karşılamakta fayda var kuşkusuz.
</font>
<font class="newsDetail">
 <p>
  <p class="MsoNormal">
   2009’da yüzde 5,4’ü gören takibe düşüş oranının, bu yılın aynı döneminde 4,1’lere gerilemesinin rehavetine kapılmamak gerekiyor. Unutulmamalı ki, Devlet Bakanı ve Başbakan Yardımcısı Ali Babacan da, hacimdeki genişleme hızını değerlendirirken riske dikkat çekerek, frene basmayı önermişti. Bankacılık Düzenleme ve Denetleme Kurumu’nun (BDDK) duyurduğu 29 Kasım 2010 tarihli verilere göre 504 milyarlık hacmin 56,8 milyarını, yüzde 35’ini, konut kredisi oluşturuyor. Hacim 209 sonunda 397 milyar lira idi. Türkiye Bankalar Birliği (TBB) Genel Sekreteri Ekrem Keskin, kredilerdeki büyümenin yüzde 30’larda seyrettiğini söylüyor. Kredilerin milli gelire oranıysa yüzde 45. Keskin, gelişmiş ülkelere kıyaslanırsa, “oran düşük” diyor ve ekliyor: “Kredilerin sorunlu kredilere oranı da geriliyor. Kredi dağılımı da geniş yelpazede. Bugünkü durumla ilgili endişe edilecek bir mesele yok.” Konut kredisi batağında Düzce kara listenin başında yer alıyor. Onu Muğla, Aydın, Şırnak ve Sakarya izliyor. Toplam kredilerde batık lideri Iğdır. Diyarbakır ikinci ve Denizli üçüncü. Bu üç şehri sırasıyla Düzce, Artvin ve Kayseri takip ediyor. Siirt, Bingöl, Karaman ve Tunceli en az batık yaşanan vilayetlerimiz. Batık kredileri, evlerini başkası üzerine gösterip, konut kredisine başvuranların artırdığı ileri sürülüyor. Aslında ortada hakikaten ev yok. Tapudaki satışların önemli bir kısmı hayali. Ödenemeyen krediler bu yolla kapatılmak isteniyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28133-kredi-hacmi-rekoruna-sevinelim-mi.html), [web.archive.org (arşiv bağlantısı)](http://web.archive.org/web/20101222022105/http://www.aksiyon.com.tr:80/aksiyon/haber-28133-kredi-hacmi-rekoruna-sevinelim-mi.html)
