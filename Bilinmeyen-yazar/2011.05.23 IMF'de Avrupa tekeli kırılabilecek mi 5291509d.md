# IMF’de Avrupa tekeli kırılabilecek mi?

*Bilinmeyen-yazar 2011.05.23*

<font class="agenda2NewsSpot">
 IMF, izlediği politikalar sebebiyle, dünya siyasetine hükmeden süper güçlerin mali polisi gibi görüldü uzun yıllar. Yazdığı reçetelerle, gelişmekte olan ülkelere yarardan çok zarar verdiği tartışıldı. Ülkelerin özgür iradelerine müdahale ettiği, “tecavüzde” bulunduğu suçlamasıyla karşılaştı hep.
</font>
<font class="newsDetail">
 <p>
  <p class="MsoNormal">
   Ama ilk kez bu kurumun başındaki bir isim tecavüz suçlamasıyla eline kelepçe vurularak tutuklandı. Ve geçtiğimiz perşembe günü New York’ta hâkim karşısına çıkarılarak, bir haftalık hapisten sonra 1 milyon dolarlık kefalet karşılığında ev hapsine gönderildi. Elektronik kelepçeyle izlenecek olan 62 yaşındaki Dominique Strauss-Kahn, savcının açıklamasına göre, Afrika göçmeni bir otel görevlisine tecavüze kalkışmakla ilgili olarak 7 ayrı suçtan yargılanacak.
  </p>
  <p class="MsoNormal">
   Strauss-Kahn’ın istifasının ardından dünya şimdi onun yerine geçecek ismi tartışıyor. Henüz resmi bir başvuru söz konusu olmamakla birlikte, adaylığı konuşulan isimler arasında, Türkiye’nin 2001’de yaşadığı kriz sonrasında “kurtarıcı” olarak ABD’den getirilen Kemal Derviş de var. O dönemde ekonomiden sorumlu devlet bakanı olan Derviş, son olarak Birleşmiş Milletler Kalkınma Programı’nın başkanlığını yaptı.
  </p>
  <p class="MsoNormal">
   IMF Başkanı’nın istifasının hemen ardından, dünya basını Derviş’in adından güçlü bir aday olarak bahsetmeye başladı. İngiliz Guardian gazetesi, Derviş’in en favori isim olduğunu yazdı. Gazeteye göre, bahis şirketi William Hill, 2’ye 5 ile Türkiye’den Kemal Derviş’in yeni IMF başkanı olmasına en yüksek ihtimali verdi. Derviş’i, 1’e 5 ihtimalle Hindistan Planlama Komisyonunun Başkan Yardımcısı Montek Singh Ahluwalia, 1’e 7 ihtimalle de Alman Bundesbank’ın Başkanı Axel Weber izledi. Şirket, Singapur Başbakan Yardımcısı Tharman Shanmugaratnam ile İngiltere’nin eski Başbakanı ve eski Maliye Bakanı Gordon Brown’a 1’e 8 ihtimal verdi.
  </p>
  <p class="MsoNormal">
   Ancak, bu yazının kaleme alındığı Cuma günü bir açıklama yapan Kemal Derviş, “IMF Başkanlığı için yapılan spekülasyonlarda, önemli deneyime sahip bir grup kişi arasında benim de adım geçiyordu. Ancak ben aday olmadım ve olmayacağım.” dedi
  </p>
  <p class="MsoNormal">
   Şu an için en çok şans tanınan isim, Fransa Maliye Bakanı Christine Lagarde.
   <span>
   </span>
  </p>
  <p class="MsoNormal">
  </p>
  <p class="MsoNormal">
   10 başkanın 4’ü Fransız
  </p>
  <p class="MsoNormal">
   ABD ile Avrupa arasında uzun süredir devam eden anlaşmaya göre, IMF’nin başkanlığını her dönem bir Avrupalı yürütürken, IMF’nin kardeş kuruluşu Dünya Bankası’nın başına ve IMF’nin iki numaralı pozisyonuna da bir Amerikalı getiriliyor. IMF’nin bugüne kadarki 10 başkanı da Avrupa’dan ve bunların 4’ü Fransız. İkinci Dünya Savaşı sonrasından bu yana bu durum değişmiyor.
  </p>
  <p class="MsoNormal">
   Bununla birlikte, son yıllarda IMF içinde de güç kazanan gelişmekte olan ülkeler, kendilerinden bir ismin de IMF başkanlığına seçilebilmesini istiyor. Fakat, ABD ve Avrupa’ya rağmen, Avrupa dışından bir adayın başkan seçilebilmesi zor. Çünkü, ABD ve AB ülkelerinin IMF icra kurulundaki oy ağırlığı yüzde 50’yi aşıyor.
  </p>
  <p class="MsoNormal">
   Yani ABD ve AB ittifakı, başkanı belirlemeye yeterli. ABD ile Avrupa arasında, ya da Avrupa’nın kendi içinde görüş ayrılığı olmadığı takdirde IMF’deki Avrupa tekelinin kırılması zor. Ve şu an ABD’nin, Dünya Bankası başkanlığını yeniden elde edebilmek için Avrupa adayına destek vereceğine kesin gözüyle bakılıyor.
  </p>
  <p class="MsoNormal">
   Burada şunu belirtmekte fayda var.
   <span>
   </span>
   IMF icra kulundaki 24 üye 187 ülkeyi temsil ediyor. Büyük devlet kabul edilen ABD, Çin, Japonya ve İngiltere bir üyeye sahip. Diğer ülkelerse gruplar hâlinde temsil ediliyor. Mevcut oy ağırlığı ülkelerin şimdiki gücüyle orantılı değil. Gelişmekte olan ülkeler olması gereken ağırlıkta temsil edilmiyor. Bunun yanında Batı Avrupa hak ettiğinden daha yüksek temsil oranına sahip.
  </p>
  <p class="MsoNormal">
   Çin, Brezilya ve Güney Afrika, seçim sürecinin şeffaf olması, adayların milliyetlerinden ziyade niteliklerinin temel alınması gerektiği yönünde açıklamalar yapıyor. Bazı ülkelerse açıkça IMF başkanlığında Avrupa tekeline son verilmesini istiyor.
  </p>
  <p class="MsoNormal">
   Kuvvetle muhtemel ki, kurumun başına yine bir Avrupalı seçilecek. Ama bu dönemde olmasa da önümüzdeki dönemlerde Avrupa hâkimiyetinin kırılacağı muhakkak. Çünkü dünyanın geldiği nokta ve Batı’nın giderek artan ekonomik-siyasi güç kaybı, bunun habercisi.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29473-imfde-avrupa-tekeli-kirilabilecek-mi.html), [web.archive.org (arşiv bağlantısı)](http://web.archive.org/web/20110624180509/http://www.aksiyon.com.tr:80/aksiyon/haber-29473-imfde-avrupa-tekeli-kirilabilecek-mi.html)
