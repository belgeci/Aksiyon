# Casus krizi ve ihale

*Bilinmeyen-yazar 2000.03.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk Silahlı Kuvvetleri'ni, dünyanın sayılı güçlerinden birisi haline getirecek 4 milyar dolarlık 145 adet 'saldırı helikopteri' üretimi ihalesi, sürpriz bir elemeye sahne oldu.
  </font>
 </div>
 <div id="newsText">
  <font class="detail-text">
   Başbakan Bülent Ecevit, ihaleye katılan beş firmadan AlmanFransız ortaklığı Eurocopter'in ürettiği Tiger ile ABD'li Boeing'in Apache AH64D Longbow helikopterlerinin yeterli bulunmadığını, bu nedenle de elendiklerini açıkladı.
   <br/>
   <br/>
   Amerikan BellTextron'ın King Cobra AH1Z, Rusİsrail ortak yapımı Kamov 502 ve İtalyan Agusta'nın Mangusta A129 tipi helikopterleri finale kaldı. Bu üç firmanın tekliflerinin yeniden inceleneceğini söyleyen Ecevit, "Çünkü bazı yetersizlikler, eksiklikler ve belirsizlikler var" dedi. Başbakan Ecevit, finansman konusunda herhangi bir sorun olmadığını, Savunma Sanayi Müsteşarlığı'nın büyük ölçüde kendi olanaklarıyla finansmanı sağlayacağını bildirdi. Başbakan, üretim lisansı konusunda da bir sorun olmadığını belirtti.
   <br/>
   <br/>
   Ecevit, Savunma Sanayi Müsteşarlığı'nda Genelkurmay Başkanı Orgeneral Hüseyin Kıvrıkoğlu, Milli Savunma Bakanı Sabahattin Çakmakoğlu ve Savunma Sanayi Müsteşarı Dursun Ali Ercan ile yaklaşık üç saat süren toplantıdan sonra yaptığı açıklamada, herhangi bir siyasi değerlendirme yapılmadığını, tam bir objektiflik içinde konuya teknik olarak yaklaşıldığını, ancak henüz kesin karar aşamasına gelinmediğini söyledi.
   <br/>
   <br/>
   İhalenin sonuçlanmasından sonra kazanan firma, helikopter üretimini F16 projesini de gerçekleştiren Türk Havacılık ve Uzay Sanayi (TAİ) tesislerinde yapacak ve ilk saldırı helikopterleri 2003 yılında uçmaya başlayacak. Şimdi sorulan soru şu : Neden elendiler?
   <br/>
   <br/>
   TİGER: AlmanFransız ortaklığı Eurocopter'in üretimi olan Tiger'in elenmesinde acaba geçtiğimiz günlerde Almanya ile Türkiye arasında yaşanan casusluk iddiasının bir etkisi olabilir mi? Hatırlanacağı gibi Almanya bundan bir süre önce Almanya'da diplomat kadrosuyla görev yapan dört Türk görevlinin Almanya'daki Türk vatandaşları arasında bilgi topladıkları iddiasıyla bu görevlilerin Türkiye'ye geri çağrılmasını taleb etmiş ve yapılan anlaşma gereği gizli kalması gereken bu olay da bir süre sonra ünlü Alman dergisi Der Spiegel'e haber olmuştu. Der Spiegel iyi bir habercilik örneği sergilemiş kuşkusuz,  ancak bir o kadar da zarar vermiş gibi gözüküyor Almanya'ya. Çünkü böyle dev bir projede en şanslı aday olan Almanya'nın üstelik tam da böyle bir ihale öncesinde bu haberi basına sızdırmasını düşünmek zor. O halde olayı son zamanların en önemli konularından biri olan 'ekonomik istihbarat ve psikolojik harp kapsamında düşünmekten başka yol kalmıyor.
   <br/>
   <br/>
   Şu anda ihalede en şanslı helikopterler: KİNG KOBRA, MANGUSTA A129, KA50/2: Kamov Ka50/2. Helikopterler ABD ve İsrail şirketlerine ait. Yani istihbaratta en güçlü olanlara... İhaleyi kazanan kuşkusuz daha güçlü olanı da gözler önüne serecek...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=5945), [web.archive.org (arşiv bağlantısı)](http://web.archive.org/web/20140114120321/http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=5945)
