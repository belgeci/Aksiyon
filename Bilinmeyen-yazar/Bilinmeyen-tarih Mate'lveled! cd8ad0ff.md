# Mate’l—veled!

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050302180245im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180245im_/http://www.aksiyon.com.tr/resim/305/58.jpg" vspace="5"/>
  </p>
 </font>
 <font class="content">
  “Çocuk öldü, çocuk öldü”. Ateş altındaki çaresiz baba böyle bağırıyordu. Görüntü ürperticiydi. Hani insanı insanlığından utandıran türden. 3 yaşında bir çocuk babası olarak olayı zihnimde canlandırmaya çalıştım.
 </font>
 <br/>
 <p>
  <font class="content">
   Kendimi, küçük bir beton bloku siper edinerek yaylım ateşten korumaya çalışan baba Cemal’in, oğlumu da karnından isabet alan kurşunlarla yere serilen 12 yaşındaki Muhammed’in yerine koydum. Bir baba ile bu yaştaki oğlu, ancak evde oynanan tatlı bir oyun sırasında bir siperde biraraya gelebilir. Erkek erkeğe savaşmak insanlığın tarihi kadar eski. Ama çocuklar orada olamaz, olmamalı. Eğer çocuk varsa ve bir baba çocuğunu korumaya çalışıyorsa oraya ateş edilir mi? Bunu da bırakın, elinde silah olmayan bir insana ateş edilir mi?
   <br>
    <br>
     Evet. Tüm dünyayı Hitler’in kendine yaptığı soykırım dolayısıyla acındırmaya çalışan İsrail askeri ateş eder. Hatta gerekirse taşla kol kırar. Her türlü işkence yapar. 1987’de başlayan intifada döneminde öldürülen Filistinliler’in en az üçte birini 16 yaşın altındaki çocuklar oluşturuyor. 12 bin yaralının da. Fransız televizyonunun dünyaya dağıttığı bu görüntüleri izleyen tüm anneler ve babalar benimle aynı duyguları hissetmiştir herhalde. Hatta İsrailli anne babalar da, hem belki korumalarıyla gövde gösterisi yapar gibi Mescid—i Aksa’yı ziyaret eden Likud Partisi lideri, eski asker Ariel Şaron bile. Sabra, Şatilla kamplarında sivil halka yaptığı vahşetten dolayı ‘kasap’ lakabını kazanmış olsa da...
     <br>
      <br>
       Bu vahşi olay 29 Eylül Cuma günü Gazze’de yaşandı. Televizyonlarda gösterilmesiyle patlama etkisi yaptı ve olaylar kontrolden çıktı.
       <br/>
       <br/>
       Doğuya gittikçe insan hayatı önemini yitiriyor, bilirsiniz. Muhammed’in, babası Cemal’in hayatıyla ilgili detaylar aradım. Fazla yok. Babası ile alışverişe çıkmışlar. İkinci el bir araba almak için. Ateşin ortasında kalmışlar.
       <br/>
       <br/>
       İsrail’in bölgeye yerleşmesinden ve Arap—İsrail savaşlarından sonra oluşturulan mülteci kamplarında yaşayan bir ailenin çocuğu Muhammed. Çocuğun kuş gibi cennete uçtuğuna  inancım tam. Ağır yaralı babası Ürdün’deki Kral Hüseyin Tıp Merkezi’nde tedavi altında. Annesi ekranda ilk gördüğünde kendi oğlunu tanıyamamış, öğrendikten sonra deliye dönmüş. ‘Bunu yapanlar ateşte yansın’ diye beddua ediyor.
       <br/>
       <br/>
       Görüntüler öyle kafalara kazındı ki, bu ayıbı hiçbir halkla ilişkiler faaliyeti kolay kolay temizleyemez. Gizlemeye ne gerek var, bir an yerin yarılması ve o masum yavruya kıyanları yutması gerektiğini düşündüm.
       <br/>
       <br/>
       Arafat’a bağlı polis gücünün İsrail askerleriyle karşılıklı savaşa tutuşması daha önce yine yaşanmıştı. Ancak bu kez olay, münferit bir hadise olmaktan çıkıp savaş boyutunu aldı. Nitekim daha önce Filistinliler içinden Hamas, İslami Cihad gibi gruplar şiddete başvurur, Filistin polisi onları bastırmaya çalışırken, şimdi bizzat Filistin polisi savaşın içinde. Filistin ve İsrail güvenlik güçleri arasında ateşkes görüşmeleri yapılıyor.
       <br/>
       <br/>
       Bu manzara, Arafat’ın İsrail’in varlığını kabul ederek başlattığı barışçı yolla işgalden kurtulma stratejisinin yerini Lübnan’da İsrail işgalinin sona ermesiyle sonuçlanan Hizbullah modeline bırakabileceğini gösteriyor.
       <br/>
       <br/>
       Perşembe günü (28 Eylül) Şaron’un Mescid—i Aksa ziyaretiyle başlattığı provokasyondan pazartesi günü yapılan ateşkese kadar en az 50 Filistinli hayatını kaybetti. İsrail gerçek mermi, hatta füzeler kullandı. Tanklar Batı Şeria’daki yönetimi Filistinliler’e devredilen bölgelere yürüdü, yollar kapatıldı. Tüm dünya şiddetin tırmanmasına tepki gösterdi. Cumhurbaşkanı Sezer, Başbakan Ecevit telgrafla, Dışişleri Bakanı Cem telefonla Arafat’a taziyelerini bildirdi. Ecevit, Türkiye’nin Filistin halkının yanında olduğunu bildirdi.
       <br/>
       <br/>
       Müslümanların, tüm dünyanın, Filistin halkının yanında olması lazım. Arap Ligi’nin çağrıda bulunduğu gibi Birleşmiş Milletler olayı soruşturmalı. Ve bundan önemlisi İsrail’de barıştan yana olan toplumun yarısının bu facianın hesabını diğer yarısından sorması lazım.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13864), [web.archive.org (arşiv bağlantısı)](http://web.archive.org/web/20050302180245/http://www.aksiyon.com.tr:80/detay.php?id=13864)
