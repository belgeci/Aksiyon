# BELÇİKA - Avrupa: İdamın geri gelmesi kabul edilemez

*Bilinmeyen-yazar 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa Birliği Komisyo-nu’nun ardından Avrupa Parlamentosu da Başbakan Recep Tayyip Erdoğan’ın idam cezasının geri getirilebileceği yönündeki beyanatlarını sert dille eleştirdi.
  </font>
 </div>
 <div id="newsText">
  <font class="detail-text">
   <p>
    Avrupa Konseyi ise, idamın geri gelmeyeceğini söyleyen Dışişleri Bakanı Ahmet Davutoğlu’nun açıklamalarını ‘esas’ aldıklarını duyurdu. Avrupa Parlamentosu’nun en büyük ikinci grubu Sosyalist ve Demokratlar İlerici İttifakı’nın Başkanı Hannes Swoboda, Erdoğan’ın çıkışını ‘skandal ve provokatif’ olarak nitelendirdi. Swoboda, Başbakan’ın ülkesini hangi yöne götürmek istediği konusunda kafasını netleştirmesi gerektiğini kaydetti: “Türkiye, üyelik sürecinde belli taahhütlerin altına girmiştir. Bunlara insan haklarına riayet etmek ve Avrupa’nın değerlerine doğru yönelmek de dâhildir.” Sosyalist lider, “Erdoğan bu değerlerden uzaklaşacaksa, AB üyelik sürecinin sona ermesine katlanmalıdır.” uyarısında bulundu. AP Türkiye Raportörü Ria Oomen-Ruijten de, AB’nin üye, aday ya da potansiyel aday ülkelerin hiçbirinde idam cezasının geri getirilmesini kabul etmeyeceğini belirtti. Türkiye’nin Avrupa Konseyi üyesi ve Avrupa İnsan Hakları Sözleşmesi (AİHS) imzacısı olarak milletlerarası taahhütlerine bağlı kalmasını beklediklerini kaydeden Oomen-Ruijten, idam cezasının bizzat Başbakan Erdoğan tarafından kaldırıldığını hatırlattı. Türkiye’nin kurucu üyesi olduğu Strasbourg merkezli Avrupa Konseyi Genel Sekreteri Thorbjon Jagland ise  Türkiye’nin idamı yasaklayan AİHS’ye taraf olduğunu hatırlattı. (Selçuk Gültaşlı, Brüksel)
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=50E688D3C293D5F55CF4A3641A3CF8DB?newsId=34098), [web.archive.org (arşiv bağlantısı)](http://web.archive.org/web/20121218214608/http://www.aksiyon.com.tr:80/aksiyon/newsDetail_getNewsById.action;jsessionid=50E688D3C293D5F55CF4A3641A3CF8DB?newsId=34098)
