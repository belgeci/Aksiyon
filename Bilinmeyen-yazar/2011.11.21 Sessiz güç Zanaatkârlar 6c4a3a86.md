# Sessiz güç: Zanaatkârlar

*Bilinmeyen-yazar 2011.11.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarih sadece savaşlardan ve antlaşmalardan oluşmuyor. Bir de kuşakları aşıp yaşayan zümreleri var.
  </font>
 </div>
 <div id="newsText">
  <font class="detail-text">
   <p>
   </p>
   <p class="MsoNormal">
    Siyasî temele dayalı tarih araştırması ve yaklaşımı dünya bilim çevreleri için yöntemlerden sadece biri iken Türkiye’de, ne yazık ki, ana kemiği oluşturmanın ötesinde bir anlama sahiptir. Hâlihazırda ilköğretim ikinci kademe ve ortaöğretimdeki tarih derslerinin konu ayrımı dahi bunu göstermekte. Antlaşma tarihleri, savaş sahneleri ve kuşatmalardan ibaret bir yaklaşıma tabi tutulan nesiller için de tarih sıkıcı ve üst üste yığın gibi duran meselelerden ibaret bir bilim dalı statüsüne hapsediliyor. Fakat Suraiya Faroghi imzalı “Osmanlı Zanaatkârları” gibi eserler buraya kadar söz edilenlerden farklı bir yerde duruyor. Yazar kendi söylemiyle sıra dışı çalışmasında, Osmanlı Devleti kapsamında padişahları, paşaları, ulemayı ya da tacirleri ele almıyor. O büyütecini demirciler, çiniciler, ipek ve halı dokumacıları, fesçiler, camcılar ve berberlerden müteşekkil zanaatkârların üzerine tutuyor. Çünkü zikredilen zümre Devlet-i Âliyye’nin içtimaî ve iktisadî merkezinde yer alıyor. Kitapta zanaat ve zanaatkârlar 16’ncı asır başından 20’nci asır başına değin izleniyor. Lonca teşkilatı –ki Osmanlı ekonomisi, kültürü ve toplumunda eşsiz bir role sahiptir– ele alınan başlıca noktalardan biri. Yine Müslüman, Hıristiyan ve Yahudi grupların yanı sıra kadıların, idarecilerin ve tacirlerin de etkileri yazarın ilgi alanına giriyor. Kitabın muhtevası da buraya kadar dillendirilen hususları okuyucuya açık ve net gösterebilecek düzeyde hazırlanmış. Üç bölümden oluşan çalışmada ana hatlarıyla başlıklar şöyle sıralanıyor: “1500’den Önce ve Sonra: Osmanlı Topraklarında Zanaatkâr Örgütleri Nasıl Doğmuş Olabilir?”, “Devletin Hizmetinde”, “İstanbul ve Kahire’nin Lonca Üyeleri”, “Taşra Zanaatkârları ve Tacir Ağaları”, “1670’lerden 1850’lere İstanbul Loncalarında Yaşanan Değişimler”, “Kahire: Askerlerin Loncalara Nüfuzundan Mehmed Ali Paşa’nın Devlet Tekellerine”, “Zanaatkârların Siyasî Rolleri”, “Taşra Zanaatkârları: Loncaların Yeni Koşullara Uyumu”, “1850- 1914. Farklı Bir Devlet, Farklı Bir Ekonomi ve Loncaların Yok Oluşu” ve “Loncaların Karşılaştırmalı Tasviri”.
   </p>
   <p>
   </p>
   <p class="MsoNormal">
    OSMANLI ZANAATKÂRLARI
    <span>
    </span>
   </p>
   <p>
   </p>
   <p class="MsoNormal">
    Suraiya Faroghi
   </p>
   <p>
   </p>
   <p class="MsoNormal">
    Kapı Kitabevi
   </p>
   <p>
   </p>
   <p class="MsoNormal">
    366 sayfa
   </p>
   <p>
   </p>
   <p class="MsoNormal">
    02122946555
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31076-13-sessiz-guc-zanaatk%C3%A2rlar.html), [web.archive.org (arşiv bağlantısı)](http://web.archive.org/web/20120203142648/http://www.aksiyon.com.tr:80/aksiyon/haber-31076-13-sessiz-guc-zanaatk%C3%A2rlar.html)
