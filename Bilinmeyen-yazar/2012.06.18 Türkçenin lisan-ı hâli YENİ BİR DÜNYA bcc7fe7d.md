# Türkçenin lisan-ı hâli: YENİ BİR DÜNYA

*Bilinmeyen-yazar 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, Türkçe baharını bir solukta yaşadı. 5 kıtadan, 135 ülkeden 1500 çocuk, rengârenk elbiseleri ve tenleriyle Ankara’dan İstanbul’a, Edirne’den Antalya’ya, Gaziantep’ten Erzurum’a tüm ülkeyi farklı bir iklime soktu.
  </font>
 </div>
 <div id="newsText">
  <font class="detail-text">
   <p>
    Sevgi dili Türkçe ile tüm dünyaya barış ve kardeşlik mesajları yollayan olimpiyat çocuklarını bağrına basan Anadolu insanı, stadyumlara sığmadı. Türk Telekom Arena’daki kapanış töreninde ilgi zirveye çıktı. Tribünler saatler öncesinden doldu, kapılar iki saat önceden kapatıldı. TEM otoyolunda trafik kilitlendi. Binlerce kişi de töreni stadyumun dışındaki dev ekranlardan izledi. Başbakan Recep Tayyip Erdoğan’ın da katıldığı törendeki manzara ve Türkçenin lisan-ı hâli, ‘yeni bir dünya’nın kurulduğunu gösterdi. Vedada birbirine sarılıp ağlayan ‘yeni dünya’nın çocukları, belki bir daha birbirlerini göremeyecekti ama dostlukları baki kalacaktı.
   </p>
   <hr/>
   <p>
    <img alt="" height="307" src="http://web.archive.org/web/20140314064237im_/http://medya.aksiyon.com.tr/aksiyon/2012/06/18/turkce-olimpiyatlari-1.jpg">
    </img>
   </p>
   <h3>
    <span>
     Ruslan Anna Mammedov: Rüyalarım bile Türkçe
    </span>
   </h3>
   <p>
    <em>
     10. Türkçe Olimpiyatları’nın yıldızlarından biri, şarkı finali birincisi Türkmenistanlı Ruslan Anna Mammedov idi. 2010’un şarkı birincisi Devran’ın kardeşi olan Ruslan, akıcı Türkçesi ve ilginç tespitleriyle dikkat çekiyor.
    </em>
   </p>
   <p>
    135 ülkeden renkleri, ırkları, dinleri ve dilleri farklı 1500 öğrenci, 10. Türkçe Olimpiyatları için Türkiye’nin dört bir yanını yine görsel ve işitsel bir şölene dönüştürdü. Brezilya’dan Kanada’ya, Moğolistan’dan Vietnam’a, Amerika’dan Rusya’ya kadar el ele büyük bir dostluk çemberi oluşturan çocuklar, dünya barışına katkı adına anlamlı mesajlar verdiler. 2003 yılında 17 ülkeden 62 öğrencinin katılımıyla başlayan ve Türkçenin süt dişlerinin çıkmaya başladığı olimpiyatların geldiği nokta hiç şüphesiz büyük bir başarı hikâyesi. Ancak, ülkeleri adına yarışan çocukların hikâyeleri de ayrı bir öneme sahip. Her yıl Türk dili etrafında şarkı, şiir, konuşma, özel beceri, genel kültür, dil bilgisi gibi alanlarda yeteneklerini sergileyen dünya çocukları, ‘Büyük Türkiye’ rüyasının gerçeğe dönüşmüş hâli. Ülkesinden ve ailesinden kilometrelerce uzaktaki bir ülkede rüyasını bile Türkçe görmeye başlayan çocuklar, üzerlerini bir yorgan gibi örten Türk dilini ruhunun derinliklerine kazıyorlar. Onlardan biri de 12 yaşındaki Türkmenistanlı Ruslan Anna Mammedov.
   </p>
   <p>
    Ruslan’ı, sahnedeki rahat tavırlarından, jüri ile paslaşmasından, seyirciyi coşturmasından hatırlayacaksınız elbet. 10. Uluslararası Türkçe Olimpiyatları’nda söylediği ‘Gülüm Benim’ şarkısıyla bu yıl dünya birincisi olan ve oldukça akıcı bir şekilde Türkçe konuşan Ruslan, şarkıcılığın kanında olduğunu söylüyor. Babası, dedesi ve ağabeyi gibi şarkıcı olan Ruslan Anna Mammedov, Türkçe Olimpiyatları’nda iki yıl önce birinci olan ağabeyi Devran’ın izini sürmüş. Birinci olduğu şarkıdan önce 30 kadar Türkçe parça ezberleyerek olimpiyatlara hazırlanan Ruslan, birinci olmasına şaşırsa da Türkmenistan’da yapılan bütün şarkı yarışmalarında birinci olduğu için bu duruma alışkın.
   </p>
   <p>
    Yarışmalara ağabeyi Devran’ın taktikleriyle hazırlanan Ruslan, aynı zamanda tam bir İbrahim Tatlıses hayranı. Gırtlak yapısı kadar tavırlarıyla da sahnede taklit ettiği sanatçı ile tanışmayı çok isteyen küçük şarkıcı, sonuçta bir çocuk ve en çok bol bol uyumayı özlediğini söylüyor. “Şarkı söylerken hiç heyecanlanmadım. Ha 1 kişi ha 30 bin kişi, aynı şey. Onlar beni yemez ya! 75 milyona konser versem korkmam.” diyecek kadar kendine güvenen Ruslan ile şarkı yarışmasındaki başarısını ve hayatını konuştuk. Mikrofonu dünya birincisi küçük Ruslan’a devrediyoruz...
   </p>
   <p>
    <strong>
     -Bu yarışmaya neden katılmak istedin? Türkçe Olimpiyatları’na seni çeken neydi?
    </strong>
   </p>
   <p>
    Bu yarışmaya katılabilmek için öncelikle Türkmenistan’da yapılan elemeleri geçmek gerekiyordu. Olimpiyatlara katılmadan önce bu kadar büyük bir yarışma olduğunu bilmiyordum. Sadece ağabeyim Devran daha önce yarışmaya katıldığı için haberim vardı. Ama biraz... Ağabeyim birinci olunca ben de katılmak istedim. Türkmenistan Türk okulundaki öğretmeninden beni de götürmesini istedim. Yanlarına gittim. Ağabeyim, “Kardeşim de güzel şarkı söylüyor.” dedi. Sonra benim sesimi dinlediler ve beğendiler. Sonra bana birer birer şarkı verdiler.
   </p>
   <p>
    <strong>
     -Tamam, burada duralım şimdi. Ağabeyin iki sene önce Türkiye’de yarışırken televizyondan canlı mı izledin?
    </strong>
   </p>
   <p>
    Evet, akşam televizyonda izledim.
   </p>
   <p>
    <strong>
     -Ne hissettin o an? “Seni yeneceğim Türkiye!” mi dedin?
    </strong>
   </p>
   <p>
    Çok heyecanla izledim. Dostlarım bana “Abin birinci olur mu?” diye soruyorlardı. Ben de “Tabii inşallah olacak.” diyordum. Devran olimpiyatlarda güzel söyledi. Herkesin alkışını aldı. Potbori yaparken jüri çok şaşırdı.
   </p>
   <p>
    <strong>
     -Sen kaç şarkı söyledin yarışmaya hazırlanırken ve neden “Gülüm Benim” şarkısını tercih ettin?
    </strong>
   </p>
   <p>
    Çok şarkı verdiler, hepsini söyledim. “İçinden birini seç.” dediler. Onlar da “Gülüm Benim” şarkısını çok beğenmişlerdi. Ben de onu seçtim.
   </p>
   <p>
    <strong>
     -Ne kadar sürede hazırlandın bu şarkıya?
    </strong>
   </p>
   <p>
    Tam beş ay boyunca hazırlandım.
   </p>
   <p>
    <strong>
     -Gülüm Benim’i kaç kere söylemişsindir peki?
    </strong>
   </p>
   <p>
    O kadar çok ki hiç saymadım. Yürürken filan sürekli söylüyordum. Eve gelince de ağabeyim çalıştırıyordu.
   </p>
   <p>
    <strong>
     -Tecrübesi olduğu için yaptığı danışmanlık önemli tabii. Ne gibi tüyolar veriyordu sana?
    </strong>
   </p>
   <p>
    “Oraya gidince sahnede bir yerde durma, seyircileri coştur.” diyordu. “Seyircileri alkışlat, gaza getir. Coşkulu şarkı söylersen dans et ve yüzün biraz gülsün sahnede.” dedi. Burada da ağabeyimin söylediği “Antep’in Kalesi” şarkısını söylettiler. Ben o şarkıyı söylerken ağabeyimin hareketlerini taklit ettim. Herkes beğendi.
   </p>
   <p>
    <strong>
     -Türkiye’ye ilk geldiğinde ne hissettin?
    </strong>
   </p>
   <p>
    Burada beni herkes ağabeyim Devran sandı. “Devran, üçüncü kez buraya gelmek olmuyor. Niye geldin?” dediler. Ben bilmiyorum ama çok benzetiyorlar sanırım. Çok şaşırdılar.
   </p>
   <p>
    <strong>
     -Başka kardeşin var mı?
    </strong>
   </p>
   <p>
    Var. Yeni doğdu, üç aylık.
   </p>
   <p>
    <strong>
     -Sırada o mu var?
    </strong>
   </p>
   <p>
    Daha çok var ama olabilir.
   </p>
   <p>
    <strong>
     -Ağabeyin birinci olarak döndüğünde ne yaptınız?
    </strong>
   </p>
   <p>
    Ben Devran’ı çok özlemiştim. Geldiğinde tüm ailemizi çağırdık ve hep birlikte yemek yedik. Şimdi ben gidince de aileyi toplayıp yemek yiyeceğiz. Hudayolu (Türkmenlerin “iyi niyet” diye adlandırdıkları durumlarda, mesela yola çıkarken, bir işe başlarken, bir işe müracaat ederken, işte terfi edince, çocuk dünyaya gelince, çok önemli mutlu bir haber alınca tertip edilen yemek şöleni) yapacağım. Komşulara birinci olduğumu söyleyip yemek dağıtacağım herkese. Gelmeden önce de bunu yapacağımı söylemiştim. Allah’a şükür öyle oldu.
   </p>
   <p>
    <strong>
     -Hem de birinci olarak dereceye gireceğini düşünüyor muydun peki?
    </strong>
   </p>
   <p>
    Hiç düşünmüyordum. Sürpriz oldu. Ağabeyim telefon açtı, dünya birincisi olduğumu öğrenince çok şaşırdı ve sevindi. Çünkü o internetten diğerlerini izlemiş ve “Galiba senin şansın yok.” diyordu. Pakistanlı Arsalan Naser’in Ahmet Kaya’dan okuduğu şarkının birinci olacağını söylüyordu. Ben de Irak ile Azerbaycan kazanır, üçüncü olurum diye düşünüyordum.
   </p>
   <p>
    <strong>
     -Evde hangi Türkçe albümler var?
    </strong>
   </p>
   <p>
    İbrahim Tatlıses’in var, Tarkan var, aklıma gelmiyor öbürleri. İbrahim Tatlıses’in hayranıyım.
   </p>
   <p>
    <strong>
     -Neden?
    </strong>
   </p>
   <p>
    Sesi çok güzel. Gülüm Benim’i söylediğimde onun gibi söylemeye başladığımı hissediyorum. Yavaş yavaş onun gibi söyleyeceğim.
   </p>
   <p>
    <strong>
     -İbrahim Tatlıses ile tanıştın mı?
    </strong>
   </p>
   <p>
    Hayır tanışmadım ama çok tanışmak istiyorum. Bir gün tanışırsam çok mutlu olurum yani.
   </p>
   <p>
    <strong>
     -Diyelim görüştün, ne diyeceksin karşılaşınca?
    </strong>
   </p>
   <p>
    Önce selam verip elinden öpeceğim. Senin hayranınım diyeceğim. Seni görmek büyük sevinç derim. İçimden gelen her şeyi söyleyeceğim.
   </p>
   <p>
    <strong>
     -Sahnedeki rahat tavrında deden ve babanın da sanatçı olmasının payı var mı?
    </strong>
   </p>
   <p>
    Evet. Dedem diyor ki “Korkma sahnede. Sahneyi iyice kullan. Şarkıcılık senin kanında var.” 30 bin kişinin önüne çıktım, rahatça söyledim. Hiç heyecan yapmadım. Ha 1 kişi ha 30 bin kişi, aynı şey. Onlar beni yemez ya! 75 milyona konser versem korkmam. Ben küçüklükten beri şarkı söylüyorum. Türkçe konuşmayı çok iyi beceremem ama Türkçe şarkıda kendime güveniyorum. Bugüne kadar yapılan bütün yarışmalarda hep birinci oldum. Grupta ikinci olmak beni üzdü ama dünya birincisi olmak çok şaşırtıcı.
   </p>
   <p>
    <strong>
     -İkinci olmak ruhunda yok yani.
    </strong>
   </p>
   <p>
    Şu ana kadar yoktu ama grup ikincisi olunca şaşırdım. Şarkıcılar güzel söyleyemiyorsa benimle niye yarışıyorlar ki? Güzel söylersem hep birinci olacağım tabii. Onlar da güzel söylesin. Ben bütün ruhumla sahneye çıkıyorum. Bismillah deyip dua ederek sahneye çıkıyorum.
   </p>
   <p>
    <strong>
     -Rüyanda da şarkı söylüyor musun?
    </strong>
   </p>
   <p>
    Evet. Bir gün çok söylemiştim Gülüm Benim’i. O gece rüyamda gördüm. Rüyamda Türkçe söyledim şarkıyı. Rüyalarım da Türkçe oldu.
   </p>
   <p>
    <strong>
     -Kaç yaşından beri şarkı söylüyorsun?
    </strong>
   </p>
   <p>
    6-7 yaşından beri söylüyorum. Önce Türkmen şarkıları söylüyordum ama 8 yaşından beri Türkçe şarkı söylüyorum. Kolay şarkı yoktur, çok çalışmak vardır. Türkçe okuluna üç ay önce başladım ama hem ağabeyim hem de Türk televizyonlarından Türkçeyi öğreniyorum. Potbori ve uzun havayı çok iyi söylüyorum.
   </p>
   <p>
    <strong>
     -Baban ve deden de sanırım müzisyen öyle değil mi?
    </strong>
   </p>
   <p>
    Herkesi özledim. İki hafta oldu Türkiye’ye geleli ama çok özledim onları. Babam sanatçı, gözleri eskiden görmüyordu ama şimdi biraz görüyor. Türkmen müzik aleti dutar çalıyor ve söylüyor. Ağabeyim ve dedem de dutar çalıp şarkı söyler. Eve hep birlikte kapanıyor, kapıyı kilitliyor, dutar çalıp şarkı söylüyoruz. Ben dutar çalmaya yeni başladım. Güzel vakitler geçiriyoruz.
   </p>
   <p>
    <strong>
     -Ne olacak Türkmenistan’a dönünce?
    </strong>
   </p>
   <p>
    Çok uyuyacağım. Akşam 10’da yatıp sabah 11’de kalkacağım. Burada yoruldum ama çok mutluyum. Birincilik bütün yorgunluğumu aldı.
   </p>
   <p>
    <strong>
     -Dünyanın birçok ülkesinden gelen çocuklarla bir arada olmak nasıl bir duygu peki?
    </strong>
   </p>
   <p>
    Çok güzel bir duygu. O kadar çok ülkeden arkadaşım oldu ki sayamıyorum bile. Birçoğu ile haberleşeceğiz artık.
   </p>
   <p>
    <strong>
     -Türkiye’de neyi sevdin en çok?
    </strong>
   </p>
   <p>
    Yemeklerini çok sevdim. Özellikle sarı çorba var ya, ha mercimek çorbasını çok sevdim. Her yerde Türkçe konuşuyorlar şehirlerde. Benim için her yer aynı o yüzden ve çok güzel. Bir de LC Waikiki mağazasını çok sevdim. Giysileri çok güzel.
   </p>
   <p>
    <strong>
     -Türkiye’de yaşamak ister misin?
    </strong>
   </p>
   <p>
    Yurdumdan kopmak istemem. Türkmenistan benim toprağım. Kendi doğduğum yerlerden ayrılmak istemem. Ama sık sık Türkiye’ye gelmek isterim. İleride sanatçı olmak istiyorum.
   </p>
   <p>
    <strong>
     <em>
      H. SALİH ZENGİN
     </em>
    </strong>
   </p>
   <hr/>
   <p>
    <img alt="" height="386" src="http://web.archive.org/web/20140314064237im_/http://medya.aksiyon.com.tr/aksiyon/2012/06/18/turkce-siir-1.jpg"/>
   </p>
   <h3>
    <span>
     Mennatallah Mehdi: Bu dili öğrenmeyi ‘başıma’ koydum
    </span>
   </h3>
   <p>
    <em>
     Olimpiyatların şiir finalinde ‘Uzatma Dünya Sürgünümü Benim’ diye seslenen Mennatallah Mehdi, “Çok hırslıyım. Eğer bir şeyi yapmak istiyorum, başıma koydum, tamam inşallah yapıyorum. Türkçe öğrenmeyi de başıma koydum.” diyor.
    </em>
   </p>
   <p>
    Üstat Sezai Karakoç'u “Mona Roza” ile tanıyan herkesi bir gün “Sürgün Ülkenin Başkenti”ne çıkarıyor zaman. Mısırlı bir çocuk oluyor bu kez şair. Bir de onun diliyle yalvarıyor sevgiliye. Menna titreyen sesiyle, “Sevgili, En Sevgili, Ey Sevgili” diye haykırırken belli oluyor gecenin şampiyonu. 10. Türkçe Olimpiyatları'nın şiir finalinde kalabalığın duygularına tercüman oluyor Mennatallah Mehdi. Şiir, daha ilk mısrada bir sürgünlükte buluşturuyor bütün salonu. “Senin kalbinden sürgün oldum ilkin / Bütün sürgünlüklerim bir bakıma bu sürgünün bir süreği / Bütün törenlerin, şölenlerin, ayinlerin, yortuların dışında / Sana geldim, ayaklarına kapanmaya geldim / Af dilemeye geldim affa layık olmasam da / Uzatma dünya sürgünümü benim…”
   </p>
   <p>
    Mennatallah Ahmed Cemaleddin Mehdi, 16 yaşında. 135 ülke, 1500 öğrencinin katıldığı 10. Türkçe Olimpiyatları'nda Sezai Karakoç'un “Sürgün Ülkeden Başkentler Başkentine” şiiriyle birinci oldu. Sahnede baştan aşağı beyaz bir elbise içinde gördük onu. Sesiyle birlikte bedeni de büyümüştü. Sahne gerisinde kot pantolonu ve sweatshirt'üyle küçük bir kız duruyor karşımızda. Küçük ama kendinden emin, telaşsız, ölçülü...
   </p>
   <p>
    Lise birinci sınıf öğrencisi Menna. İskenderiyeli bir ailenin küçük kızı. Kolejde ilk senesi. Geçen yıl Türkçe Olimpiyatları'na katılan arkadaşlarından etkilenerek kayıt yaptırmış Türk okuluna. Ana dili olan Arapçanın yanında iyi seviyede İngilizce konuşuyor. 6 aydır Türkçe öğreniyor. Sürenin kısalığı yanıltmasın sizi! Röportaj için buluştuğumuzda ‘Tercüman ister misin?' sorumuza hafif müshetzi bir edayla omuz silkiyor. Hakkı var; gayet akıcı, düzgün ve anlaşılır konuşuyor. Bu verinin ışığında “6 yıl Fransızca eğitimi aldım amma Türkçe öğrenmeye başlayınca onu unuttum!” demesini ne kadar ciddiye alsak bilemiyoruz. Öğretmeni Azad Boztaş'ın da belirttiği gibi özel bir çocuk Menna. “Kafasında başka bir hayal, hülya olmayan bir çocuk bir senede bu seviyede konuşabilir Türkçeyi.” diyor Azad Hoca. Oysa Menna koleje başlayalı daha 6 ay olmuş.
   </p>
   <p>
    Boztaş, İskenderiye'deki kolejde, 8 öğrenci arasından seçmiş Menna'yı. Unutmadan belirtelim; elemelere şiir dalında katılmamış, okuduğu şarkıyla birinciliğe layık bulunmuş bu genç hanım. Ancak öğretmeni şiirde daha başarılı olacağını düşünerek alanını değiştirmeye ikna etmiş onu. Hızlı hazırlanması gerektiği için Kahire'deki Uluslararası Selahaddin Koleji'ne alınmış kaydı. Ağır ders programına rağmen hızlı öğrenmiş. Kendisinden bahsetmesini istediğimizde veriyor başarının ipucunu: “Hırsızlıyım. Öyle miydi?”
   </p>
   <p>
    Hatasını fark edip kocaman bir kahkaha atıyor: “Evet, hırsız değilim ama çok hırslıyım. Eğer bir şeyi yapmak istiyorum, başıma koydum ve söyledim; tamam inşallah yapıyorum. Yaparım.”
   </p>
   <p>
    Türkçe öğrenmeyi de koymuş ‘başına'. Çünkü Amerika'da, o olmazsa Türkiye'de astrofizik eğitimi almak istiyor. Bırakalım onun kelimeleri anlatsın bize Menna'yı: “Daha önce düşünmemiştim ki bir gün Türkçe öğreneceğim amma Türkçe Olimpiyatları için öğrenmeye başladım, çok beğendim ve devam ediyorum.”
   </p>
   <p>
    Tenis oynuyor, yüzüyor. Piyano ve gitar çalıyor. Kendinden emin, ne istediğini biliyor. Kendi kabiliyeti yanında ailesinin de payı olmalı bu başarıda. Onları da tanımak istiyoruz. “Benim babam pilot gibi çalışıyor (pilot). Benim annem muhasebeci. 2 ağabeyim var, biri 24 yaşında ve biri 22. Onlar mezun oldular. Biri avukat ve diğeri mühendis.”
   </p>
   <p>
    <strong>
     -6 ay önce başlamışsın. Nasıl bu kadar hızlı öğrendin Türkçeyi?
    </strong>
   </p>
   <p>
    -Çok çalıştım gerçekten. Ve yani filmler izledim, kitaplar okumak denedim. Türk halklarla oturdum, çok dinledim. Öyle… Özel vakit yok yani amma her gün çalıştım.
   </p>
   <p>
    3 ay önce Kahire'deki okula transfer olmuş. Ve o tarihten sonra hafta sonlarını üniversiteli Türk öğrencileriyle, hafta içi bütün boş vaktini de Azad Hoca ile geçirmiş. Sıkılmışa benzemiyor, zevkle anlatıyor hazırlık sürecini: “Benim birinci şiir, adı Ey Rab! Fethullah Gülen'in. Ey Rab okudum ve ben dedim, çok zor! Nasıl ezberleyeceğim, çok güzel bir şiir amma çok zor gerçekten. O (hocası) dedi hayır dene! Denedim ve elhamdülillah çok güzel okudum. Elemelerde birinci oldum. Sonra Sürgün geldi. Daha güzel amma daha zor, daha uzun. Ezberledim ve okudum.”
   </p>
   <p>
    <strong>
     -Anlayabiliyor musun şiiri?
    </strong>
   </p>
   <p>
    -Evet, anlıyorum. Çok güzel bir şiir.
   </p>
   <p>
    <strong>
     -Yarışmada heyecanlandın ama biraz da duygulandın sanki.
    </strong>
   </p>
   <p>
    -Evet, Mısır'ı düşündüm. Sürgün çok uzak! Şimdi benim ülke de benden çok uzak. Öyle düşündüm ve öyle hissettim.
   </p>
   <p>
    <strong>
     -Birinci olmayı bekliyor muydun?
    </strong>
   </p>
   <p>
    -Çok istedim ama dedim nasip, her şey nasip. Elhamdülillah yani benim için en önemli bir şey burda olmak. Türkçem çok daha iyi oldu burda. Daha çok şeyler öğrendim.
   </p>
   <p>
    Bu Türkiye'ye ilk gelişi değil, pek hatırlamasa da 6 yıl önce ailecek tatil yapmışlar burada. Avukat olan ağabeyinin de Türkçe öğrendiğini söylüyor. Biz onların ilgisine, o bizim şaşkınlığımıza şaşırıyor. “Benim ailem de, hep Mısırlılar da Türkiye'yi seviyorlar. Çok güzel, neden sevmiyeceğiz? Mısırlılar belki hep seviyorlardı Türkiye'yi amma daha bellidir son yıllarda. Siz Türkler Mısır'ı seviyor musunuz?”
   </p>
   <p>
    Politikaya da meraklı anlaşılan. Tayyip Erdoğan'ın başbakanlığı döneminde iki ülke arasındaki dostluğun arttığını düşünüyor. Peki, başka kimleri tanıyor acaba? Peş peşe sıralıyor: “Abdullah Gül, cumhurbaşkanı… Ve yani sanatçılar. Işın Karaca, Zara, Sertap Erener, İbrahim Tatlıses, Ertuğrul Erkişi, Fethullah Gülen, Mehmet Akif Ersoy, Sezai Karakoç, İbrahim Sadri… Birçok. Unuttum başka her bir şahsı…”
   </p>
   <p>
    <strong>
     -Okuduğun şiiri kimin yazdığını biliyor musun?
    </strong>
   </p>
   <p>
    -Evet, Sezai Karakoç.
   </p>
   <p>
    <strong>
     -Sezai Karakoç'la karşılaşsan ona ne söylemek isterdin?
    </strong>
   </p>
   <p>
    -Çok mutlu olurdum onu görsem. Çünkü onun şiirini okudum, çok güzel bir şiir. Ve bilmek istiyorum ki o benim için ne düşünüyor.
   </p>
   <p>
    Bize biraz Mısır'ı anlatmasını istiyoruz. İşe iki ülkeyi mukayese ederek başlıyor: “Bence Mısır ve Türkiye biraz benziyorlar. Kültür de yani çok benziyor değil amma halklar benziyor. Yemek benziyor. Mısır'da döner var ve Türkiye'de de döner var. Öyle yani. İkisi de halklar çok sıcakkanlı ve çok hoşgörülü. Mısır biraz şimdi kötü amma inşallah geçiyor. Sonunda her şey iyi olacak. Şimdi seçimler var cumhurbaşkanı seçmek için. Bilmiyorum kim olacak. Ama umarım ki iyi olacak.”
   </p>
   <p>
    <strong>
     -Bir Türk Mısır'a gelirse nereleri görmeli?
    </strong>
   </p>
   <p>
    -Önce Piramitler tabii ki. Ve İskenderiye, benim şehrim. Birçok geziler var İskenderiye'de. Ve Kahire'de Burc el-Kahire. Kahire Kulusu değil mi?
   </p>
   <p>
    <strong>
     -Kulesi…
    </strong>
   </p>
   <p>
    -Evet kulesi. İskenderiye'de Bibliotica Aleksendrina. Deniz ve Nahri-n Nil (Nil kıyısı) Kahire'de. Luksor var. Şarm el Şeyh var.
   </p>
   <p>
    <strong>
     -Yarışmadan sonra çok ilgi gördün, ne hissettin?
    </strong>
   </p>
   <p>
    -Çok mutlu oldum, hâlâ mutluyum. Onlar çok hoş. Ben öyle bir şey çok severim. Her zaman bir şahıs geliyor ve fotoğraf çekebilir miyim diyor.
   </p>
   <p>
    Türkiye'de geçirdiği 10 günde çok ilerletmiş Türkçesini. Sosyal bir çocuk Menna. Kısa sürede pek çok arkadaş edinmiş. Ülkelerini tek tek saymak istiyor: Almanya, Makedonya, Tanzanya, Arap ülkeleri, Suriye, Sudan, Amerika, Kırgızistan, Arnavutluk, Bosna… Hepsi İngilizce de biliyor. Buna rağmen kendi aralarında Türkçe konuşmayı tercih ediyorlar. En çok birbirlerinin ülkelerini merak ediyorlar. Sonra özel sorular geliyor: Kaç yaşındasın? Kardeşin var mı? “Tanıyoruz yani.” diyor. “Onların kültürların çok sevdim ve beni onlar çok sevdiler. İnşallah bir gün onların ülkelerine gideceğim.”
   </p>
   <p>
    <strong>
     -Mail adreslerini aldın mı?
    </strong>
   </p>
   <p>
    -Tabii ki de. Ve Facebook aldım.
   </p>
   <p>
    Bu yıl Türkçe Olimpiyatları kapsamında 41 ilde program düzenlendi. Hemen her akşam bir yerlerde sahne alıp becerilerini sergiledi çocuklar. Menna, dönene kadar 3 şehirde, toplam 10 programda sahne alacak. Yoğun bir tempo, yorulmuş olmalı… “Çok yoruldum amma çok eğlenceli, gerçekten. Gelmeden önce çok korkuyordum. Rakiplerden yani. Çok merak ediyordum, nasıl olacak? Ben nasıl olacağım, nasıl şiir okuyacağım? Sakın, sakın heyecanlanma diyordum. Şimdi geldim ve kendime dedim, bir şey değil. Çok eğlenceli, neden korkuyordum.”
   </p>
   <p>
    Söylediğine göre Türkçe öğrenmesi ve olimpiyatlara katılması konusunda ailesi de en az Mennatallah kadar istekli ve heyecanlı. Gelişmeleri dakika dakika takip etmişler. Yarışmayı Youtube'dan izlemiş, sonuçlar açıklandıktan hemen sonra telefonla görüşmüşler: “Annemle, babamla, arkadaşlarımla konuştum, ağladım. Çok mutlular, benim gibi...”
   </p>
   <p>
    İskenderiye'deki elemelere şarkı dalında katıldığını biliyoruz. “Şiir okumayı seviyorum. Şarkı söylemeyi çok, çok seviyorum.” diyerek kendisi de ortaya koyuyor tercihini. Derken başka konular açılıyor ve şarkı bahsi orada kalıyor. Fotoğraf çekimi için sahile yürürken iyice rahatlıyor. Koşuyor, zıplıyor ve bir anda Sertap Erener'in Unutursun şarkısını söylemeye başlıyor: “Yarından haber yok, dün bitti / Saatler son günü çalıp gitti / Yeminler yaşlandı dudaklarda / Düğümlendi derken söz bitti / Unutursun için yana yana / Unutursun ölüm sana, bana / Zaman basıp kanayan yarana / Unutursun, unutursun…”
   </p>
   <p>
    Her kelimeye hak ettiği duyguyu veriyor tonlamalarla. İyi bir kulak ve çok güçlü bir gırtlak var bu sesin arkasında. İzleyiciler açısından büyük bir kayıp Menna'dan şarkı dinlememek. Buna sevinebilecek tek kişi var: “Gülüm Benim” şarkısıyla şarkı dalında birinci olan Türkmenistanlı Ruslan Anna Mammedov... Öğrencilerin sadece bir kez olimpiyatlara katılma hakkı var. Bu yüzden şarkı dalında yarışma şansı yok Menna'nın. Ancak gelecek yıl turne grubuna seçilirse, ki bunun için şimdiden dua etmeye başlamış görünüyor, o arzusunu da gerçekleştirmiş olacak.
   </p>
   <p>
    Hocası ‘özel, çok zeki ve yetenekli bir çocuk' diyor onun için. Yaşının üzerinde bir olgunluğa sahip olduğunu satır aralarından çıkarmak da mümkün. İlk kez ayrılıyor ailesinden ve özlemiş olmalı. “Evet!” diyor, “Özledim.”
   </p>
   <p>
    <strong>
     -En çok neyi özledin?
    </strong>
   </p>
   <p>
    -Benim evim, benim ailem, benim arkadaşlarım. Yemek yani Mısır yemeği. Biliyor musun yani İngilizce söylemek istiyorum. You don't know what you have got, until it's gone… (Neye sahip olduğunu onu kaybedene kadar anlamıyorsun!)
   </p>
   <p>
    Türkçe Olimpiyatları herkese başka şeyler söylüyor olabilir. Bize, fırsat verilirse dünyanın pırıl pırıl ellere teslim edilebileceği mesajını veriyor. Menna ve arkadaşları kara bulutlarla kaplanmış bir gökyüzünde, güneşi müjdeleyen ışık huzmeleri gibi göz kırpıyorlar…
   </p>
   <p>
    <strong>
     <em>
      AYŞE ADLI
     </em>
    </strong>
   </p>
   <hr/>
   <p>
    <img alt="" height="387" src="http://web.archive.org/web/20140314064237im_/http://medya.aksiyon.com.tr/aksiyon/2012/06/18/turkce-konusma-1.jpg"/>
   </p>
   <h3>
    <span>
     Alexander Frellesen: 'Gönül' sadece sizde var
    </span>
   </h3>
   <p>
    <em>
     ‘Türk taksici’ tiplemesi ile herkesin ilgisini çeken Alman Alexander Frellesen, ‘gönül’ kelimesine tutulmuş: ‘‘Onu hiçbir dilde bulamazsınız ve yerine de başka kelime koyamazsınız.’’
    </em>
   </p>
   <p>
    Bu sene 10’uncusu düzenlenen Uluslararası Türkçe Olimpiyatları’na katılmak için Türkiye’ye gelen ve yetenek dalında Türk taksici karakterini canlandıran Alman Alexander Frellesen, sahnedeki rahat tavırları ve sempatikliği ile herkesin takdirini kazandı. Skecinde, İstanbul Atatürk Havalimanı’ndan Üsküdar’a giden taksicinin hareketlerini canlandıran Alman öğrenci, bununla da kalmayıp Üsküdar sahilinde bulunan taksicilerle sohbet etmeyi ve yaptığı gösteriyi onlara izletmeyi ihmal etmedi. Yetenek bölümünde sergilediği stand-up gösterisinin madalya alamadığına üzüldüğünü ama bunu pek de kafasına takmadığını söyleyen Alexander Frellesen, “Birinci olsam belki havalara girerdim ve daha kötü olurdu. İyi ki birinci olmamışım.” diyor.
   </p>
   <p>
    <strong>
     -Türkçe ile nasıl tanıştın, biraz bahseder misin?
    </strong>
   </p>
   <p>
    Anlatmak istemiyorum aslında. Alman okullarında okurken problemim vardı, biraz tembellik yapıyordum. Anne ve babam Türk okullarını duymuş. Üç-dört tane okul da beni almayınca Türk okuluna yazıldım. Yeterlilik sınavına girdim ve okula girdim. Türk okuluna yazılınca gerçekten çalışmaya başladım, notlarım şu an çok iyi. Dersleri çok rahat yapıyor öğretmenlerim. Daha fazla bilgi veriyor öğretmenler.
   </p>
   <p>
    <strong>
     -Türklerle hiç muhabbetin var mıydı Almanya’da?
    </strong>
   </p>
   <p>
    Vardı tabii, çok Türk arkadaşlarım vardı. Ama Türkçe konuşamıyordum. İki yıldır Türkçe öğreniyorum ve şimdi oradaki Türklerle çok iyi arkadaşlığımız ve muhabbetimiz var.
   </p>
   <p>
    <strong>
     -Almanya’daki Türk gençliğini nasıl görüyorsun?
    </strong>
   </p>
   <p>
    Bazı Türkler orada hem Türkçeyi iyi konuşamıyor hem Almancayı... Arada kalmış gibiler. Onlara üzülüyorum biraz. Sizin dünyanız sizin diliniz kadardır. İki dil, iki dünyadır. Ben Fransızca, Almanca, İngilizce ve Türkçe biliyorum.
   </p>
   <p>
    <strong>
     -Rüyaları hangi dil görüyorsun? Alt yazı geçiyor mu?
    </strong>
   </p>
   <p>
    Nasıl yani? Yok öyle bir şey. Rüya görüyorum ama hangi dili kullandığımı bilmiyorum rüyada.
   </p>
   <p>
    <strong>
     -Türkçede neler zor?
    </strong>
   </p>
   <p>
    Ekleri çok zor, ezberi zor onların. Ama bunlar her dilde var. Fransızcadansa Türkçeyi tercih ederim.
   </p>
   <p>
    <strong>
     -Sahnede stand-up yaparken Karadeniz ve Doğu şivesinde de başarılısın. Şive farklılıklarını nasıl ayırıyorsun?
    </strong>
   </p>
   <p>
    Onları ben arkadaşlarımla çalıştım. Bazıları Karadenizli, bazıları Doğulu. Onlardan çok yardım aldım. Dil yuvarlamasını yapabiliyorum yani.
   </p>
   <p>
    <strong>
     -Senin dil kabiliyetin mi var yoksa stand-up mı?
    </strong>
   </p>
   <p>
    Kendi düşüncemi söyleyeyim. Benim dil kabiliyetim var, tembel olduğum için o kabiliyetimi çok kullanmıyorum. Stand-upçı aklına geldiği gibi, içine doğduğu şekliyle konuşur. Bir şeyi unutursam bile duraklamam ya da o sırada başka bir konuya geçerek insanları güldürmem yeterli oluyor.
   </p>
   <p>
    <strong>
     -Almanca ile stand-up yapmış mıydın hiç?
    </strong>
   </p>
   <p>
    Hayır, bu ilk stand-up’ımdı. Ata Demirer, Cem Yılmaz’ı izledim, takip ettim. İnek Şaban filmlerini de izledim. O stand-upçı değil ama komik birisi. Ata Demirer’i daha çok seviyorum, onun mimiklerini beğeniyorum. Hiç sahneye çıkmamıştım.
   </p>
   <p>
    <strong>
     -Heyecanlanmadın mı yani?
    </strong>
   </p>
   <p>
    Almanya finalinde çok fazla acayip bir heyecanım vardı. Bir arkadaşım bana “İnsanlar sana gülmez. Senin üzerine gülemez. Seyircilerden korkmayacaksın, sen ne verirsen seyirci onu alır. Sahneye çıkman bile cesurca.” diyordu. Sahneye çıktığımda heyecandan bacaklarım titriyordu. Sahnede olmayı çok sevdim ve 1200 kişinin önünde oyunumu sergiledim.
   </p>
   <p>
    <strong>
     -Peki, Türkiye’de binlerce kişinin karşısında ne hissettin?
    </strong>
   </p>
   <p>
    Daha çok seyirci istemeye başladım. 100 bin kişi bile benim için az artık. İzmir’de 100 binden fazla insan karşısında olmak harikaydı. İstersem 1 milyon kişiye bile yapabilirim. 1 kişi ile 1 milyon kişi arasında fark yok benim için. Seyircilerin alkışından çok zevk alıyorum.
   </p>
   <p>
    <strong>
     -Ne okumak istiyorsun?
    </strong>
   </p>
   <p>
    Tarih okumak istiyorum. Hayranım tarihe. Türk tarihi de ilgimi çekmeye başladı. Özellikle Fatih Sultan Mehmet’in İstanbul’u fethetme hikâyesini çok sevdim. Kanuni Sultan Süleyman’ı filan da okuyorum.
   </p>
   <p>
    <strong>
     -Şive seç deseler hangi şive ile stand-up yapardın?
    </strong>
   </p>
   <p>
    Ben her şive ile yaparım aslında. Ben bu stand-up’ımı geç aldım ve bunu bir haftada öğrendim. Sürekli buna çalıştım, gece gündüz. Buraya gelince taksicileri de izledim. Taksiye binince hemen muhabbete başlıyorlar. Almanya’da böyle bir şey yok. Onlar iş icabı bir soru sorup susarlar ama Türkler muhabbet açmak istiyor. Türklerin muhabbetine bayıldım. Anlattığım gibiydi. Misafirperverliği çok sevdim. “Oğlum bunu ye, bunu ye!” diye sürekli ısrar ediyorlardı. Bunu anlattığımda seyirciler bunu hap gibi yuttular. Stand-up yaparken kendimi çok bambaşka bir insan gibi hissediyorum. Çok acayip bir zevk alıyorum. Sanki içimde başka biri konuşuyor.
   </p>
   <p>
    <strong>
     -Türkiye’ye yerleşmek ister misin?
    </strong>
   </p>
   <p>
    Elbette. İstanbul ya da Karadeniz olabilir.
   </p>
   <p>
    <strong>
     -Döneri biliyorsundur da diğer yemeklerden neyi sevdin?
    </strong>
   </p>
   <p>
    Döneri boş verin. Pilav, kuru fasulye ve yanına da soğan süper oluyor.  Mıhlama, hamsi ve pideyi de çok sevdim.
   </p>
   <p>
    <strong>
     -Almanya’daki Türklere bakışın değişti mi peki Türkleri yakından tanıyınca?
    </strong>
   </p>
   <p>
    Eskiden de çok iyi aram vardı Türklerle ama şimdi çok daha iyi oldu. Daha fazla sevdim Türkleri ya. Bir farkım kalmadı. Almanya’daki Alman arkadaşlarıma tamamını Almancaya çevirerek anlattım, onlar da çok güldüler. Onların garibine gitti.
   </p>
   <p>
    <strong>
     -Almanya’ya döndüğünde Almanlara turist gözüyle bakma da!
    </strong>
   </p>
   <p>
    Belli olmaz, olabilir yani. Kız kardeşim de seneye şarkı dalında yarışmaya katılabilir. O da öğrendi iyice.
   </p>
   <p>
    <strong>
     -Türkçeyi çok iyi konuşuyorsun. Neden konuşma, şarkı ya da şiiri seçmedin de skeci tercih ettin?
    </strong>
   </p>
   <p>
    Çünkü benim ezber problemim var. Doğal olarak, aklıma geleni konuşmak daha hoşuma gidiyor. Diğer dallarda ezber var. Hata yapma şansınız yok. Ama stand-up’ta yanlış yapsan bile bu espri olarak algılanır. Şiiri denedim ama ezberleyemiyorum. Ama en zor bölümü ben seçmişim. Benim stand-up’ımın bir kopyası yok. Seyirciyi güldürmek kolay bir şey değil.
   </p>
   <p>
    <strong>
     -Taksicilerle de bir araya geldin Üsküdar’da. Anlattığını beğendi mi taksiciler?
    </strong>
   </p>
   <p>
    Bizi çözmüşsün, aynen anlattığın gibi dediler. Bütün taksiciler öyle değil elbette ama çoğunluk öyle. Yolların kurdu taksiciler.
   </p>
   <p>
    <strong>
     -Beklediğin sonuç muydu peki?
    </strong>
   </p>
   <p>
    Ben finale varırım diye düşünüyordum ama olmadı. Olsun. En çok televizyonlara çıkan ben oldum, çok ilgi gördüm. Üzüldüm ama o geçti artık, alacağımı aldım. Birinci olsam belki havalara girerdim ve daha kötü olurdu. İyi ki birinci olmamışım. Ben sahneye çıkmaya ve seyircilere hayranım yani.
   </p>
   <p>
    <strong>
     -135 ülkeden çocuklarla bir arada olmak nasıl bir şey?
    </strong>
   </p>
   <p>
    Acayip güzel bir şey. Çok farklı kültür ve insanla tanıştım. Her dilin bir melodisi var. Rusça sert bir dil, Almanca gibi. Ama Türkçe ve Arapça şiir gibi diller. 70 ülkeden çocukla tanıştım, Facebook üzerinden haberleşeceğiz onlarla. Dünyayı fethetmiş gibiyim yani. Çok güzel bir anı oldu benim için olimpiyatlar.
   </p>
   <p>
    <strong>
     -Nedir bu dili farklı kılan?
    </strong>
   </p>
   <p>
    Mesela sizde ‘gönül’ diye bir kelime var. Onu hiçbir dilde bulamazsınız. O sadece Türkçe bir kelimedir ve hiçbir dilde bunun yerine bir kelime bulamazsınız. Bunu anlayamazsınız, anlatabilirsiniz ama sadece hissetmekle anlaşılır. Almanca çok objektif, nesnel bir dil. Kalıp hâlinde. Türkçe çok melodik bir dil ve onu söyleyince gerçekten hissederek söylüyorsunuz. Dil kalpten çıkıyor. Avrupa’da bütün şehirler hep bir planla, dümdüz çizilmiştir. Ama Türkler bulunduğu yere kafalarına göre bina yapabiliyorlar ve hepsi farklı. Bu güzel bir şey ve rahatlıklarını yansıtıyor.
   </p>
   <p>
    <strong>
     -Türk olmak ister miydin?
    </strong>
   </p>
   <p>
    Evet, tabii ki! Kendimi şu an hem Türk hem Alman olarak hissediyorum.
   </p>
   <p>
    <em>
     <strong>
      H. SALİH ZENGİN
     </strong>
    </em>
   </p>
   <hr/>
   <p>
    <img alt="" height="424" src="http://web.archive.org/web/20140314064237im_/http://medya.aksiyon.com.tr/aksiyon/2012/06/18/turkce-konusma-3.jpg"/>
   </p>
   <h3>
    <span>
     Antonio Beltran: Üniversiteyi burada okuyabilirim
    </span>
   </h3>
   <p>
    <em>
     Amerika’nın Teksas eyaletinden gelerek Necip Fazıl’ın ‘Canım İstanbul’ şiiri ile Türkçe Olimpiyatları’na katılan Antonio Beltran, Türkçe'nin zengin bir dil olduğunu belirtiyor.
    </em>
   </p>
   <p>
    Uluslararası Türkçe Olimpiyat-ları’na Amerika’nın Teksas eyaletinden katılan 16 yaşındaki lise 3. sınıf öğrencisi Antonio Beltran, Necip Fazıl Kısakürek’in ‘Canım İstanbul’ şiirini okuyarak Türkçenin güzelliğini sergiledi. Üç seneden bu yana Türkçe öğrenen Beltran, daha önce hiç şiir okumadığını ve bu yarışmalar vesilesiyle şiire başladığını söylüyor. “İstanbul’a gelince Çamlıca’ya gittim ve şiirde anlatılan Çamlıca ile gördüğüm Çamlıca uyumlu idi. O ruhu hissettim.” diyen Teksaslı genç, Bursa’yı ve Uludağ’ı çok sevdiğini, aynı zamanda İskender kebap, döner, maklube gibi yemeklere bayıldığını belirtiyor.
   </p>
   <p>
    <strong>
     -Türkçe ile tanışma hikâyen nasıl oldu?
    </strong>
   </p>
   <p>
    Ben Teksas’ta yaşıyorum. Orada devlet okulu var ve Türkçe seçmeli ders. Ben de onu seçtim çünkü Türkiye- Amerika ilişkilerinin iyi olması yönünde çaba sarf ederim diye düşündüm. 3 yıldır Türkçe öğreniyorum.
   </p>
   <p>
    <strong>
     -Zor mu Türkçe?
    </strong>
   </p>
   <p>
    Evet zor. Çok ek var Türkçede, karışık bir dil. Bazen kafamı karıştırıyor, anlamıyorum. Ama yavaş yavaş çözüyorum.
   </p>
   <p>
    <strong>
     -Türkiye’nin ismini duymuş muydun hiç?
    </strong>
   </p>
   <p>
    Hayır, hiç duymamıştım. Sonra araştırdım. Türkiye’nin tarihi ve kültürünün çok zengin olduğunu gördüm. Gerçekten harika bir millet. Türkçeyi öğrendikçe Türkiye’yi de öğrenmeye devam edeceğim.
   </p>
   <p>
    <strong>
     -Bu yıl Necip Fazıl Kısakürek’in ‘Canım İstanbul’ şiiri ile katıldın 10. Türkçe Olimpiyatları’na... Ne çekti bu şiirde seni?
    </strong>
   </p>
   <p>
    Üç ayda hazırlandım bu şiire. Kısa kısa, sürekli bölümleri ezberledim. Bu şiiri Recep Tayyip Erdoğan çok güzel okuyordu. Ben de etkilendim. İstanbul’un kültür ve birikimini çok iyi anlatıyordu şiir.
   </p>
   <p>
    <strong>
     -Kaç kere okumuşsundur bu şiiri. Saydın mı hiç?
    </strong>
   </p>
   <p>
    Hayır, sayamadım, o kadar çok okudum ki...
   </p>
   <p>
    <strong>
     -Şiirde anlatılan İstanbul ile gördüğün İstanbul nasıl? Karşılaştırma yapabilir misin?
    </strong>
   </p>
   <p>
    Çamlıca’ya gittim ve şiirde anlatılan Çamlıca ile gördüğüm Çamlıca uyumlu idi. O ruhu hissettim.
   </p>
   <p>
    <strong>
     -Bu şiiri İngilizce okusaydın, aynı hissi yakalayabilir miydin?
    </strong>
   </p>
   <p>
    Türkçe çok güzel bir dil ve çok kelime var durumu anlatacağın. İngilizce o kadar zengin değil. Şiiri okurken, şiirin verdiği duyguyu hissediyorum. Kuru bir ezber değil yani.
   </p>
   <p>
    <strong>
     -Neden şiiri seçtin?
    </strong>
   </p>
   <p>
    Şarkıyı seçemezdim çünkü maalesef sesim kötü. Bu sene konuşma dalında gümüş madalya aldım. Şiirde ise altın madalya aldım. İkincilik altın madalyasını aldım. Birinci olmayı bekliyordum ama olmadı.
   </p>
   <p>
    <strong>
     -Türkiye’de neler dikkatini çekti?
    </strong>
   </p>
   <p>
    İnsanlara çok dikkat ettim. Çok sıcak, temiz ve misafirperverler. O kadar iyiler ki... Burada İstanbul, Antalya, Bursa, Kayseri, İzmir, Isparta gibi illeri dolaştım. Her yer çok güzel ama en çok Bursa’yı beğendim. Uludağ çok etkiledi beni. Teksas’ta dağ yok, Teksas’ın en güneyinde yaşıyorum. Yeşil, vadilik bir yer. Sanırım Bursa’nın da yeşilliği beni çekti.
   </p>
   <p>
    <strong>
     -Türkiye’ye dair bir planın var mı?
    </strong>
   </p>
   <p>
    Gelecekte tıp okumak istiyorum. Türkiye’de de çok güzel tıp fakülteleri var. Olabilir yani, burada bir üniversitede tıp okuyabilirim. Kalp doktoru olmak istiyorum.
   </p>
   <p>
    <strong>
     -Ailenin Türkçeye bakışı nasıl peki?
    </strong>
   </p>
   <p>
    Ailem merak ediyor Türkçe konuşmamı. Üç kardeşim var. En büyükleri benim. Kız kardeşim bir sene Türkçe kurs gördü. Burada Türkçe kamplarına katılıyorum. Anne ve babam yarışmada altın madalya aldığımı duyunca çok sevindiler, çok mutlu oldular.
   </p>
   <p>
    <strong>
     -Yemeklerden neyi sevdin?
    </strong>
   </p>
   <p>
    Hepsi lezzetli. Ben acılı yemekleri çok seviyorum. İskender kebap, döner, maklube gibi yemeklere bayılıyorum.
   </p>
   <p>
    <strong>
     -135 ülkeden çocuklarla birliktelik nasıl bir duygu?
    </strong>
   </p>
   <p>
    Çok ama çok güzel bir şey bu. Daha barışık bir dünya için muhteşem bir organizasyon. Çok arkadaşla tanıştım. Facebook adreslerini aldım arkadaşlarımın, onlarla görüşmeye devam edeceğim.
   </p>
   <p>
    <strong>
     -Daha önce hiç şiir okur muydun İngilizce olarak?
    </strong>
   </p>
   <p>
    Hayır. Türkçe Olimpiyatları vesilesiyle şiir okumaya başladım. Türkçe şiir yazan şairleri okumaya başladım. Şiir yazamıyorum ama şiir yazmak için duyguya, aşka ihtiyaç var. Bende de o yok.
   </p>
   <p>
    <em>
     <strong>
      H. SALİH ZENGİN
     </strong>
    </em>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Kerim Akkurt, 20 June 2012, 16:52
> Yeni Bir dünya isimli Türkçe Olimpiyatları dosyanızı ilgiyle okudum. Harika bir söyleşiler dizisi olmuş. Keşke daha çok olsaydı, mesela her kıtadan bir çocuk ile röportaj yapılabilirdi. Bir de Salih Beyin kaleminden olimpiyatlara ilişkin güzel bir izlenim yazısı okumak isterdim. Arada sırada burada ...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=544729C2B18B8374410D63CF0285B341?newsId=32854), [web.archive.org (arşiv bağlantısı)](http://web.archive.org/web/20140314064237/http://www.aksiyon.com.tr:80/aksiyon/newsDetail_getNewsById.action;jsessionid=544729C2B18B8374410D63CF0285B341?newsId=32854)
