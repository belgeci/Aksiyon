# 32 ölümlü Hayata Dönüş’ün parolası: Ulusalcı hizaya geeellll!

*Bilinmeyen-yazar 2011.12.26*

<font class="agenda2NewsSpot">
 Siyasi suçluların hücre sisteminin uygulandığı F-Tipi cezaevlerine yerleştirilmesi kararının ‘hayata geçmemesi’ için tutuklu ve hükümlülerce 20 Ekim 2000 tarihinde başlatılan açlık grevi ‘ölüm orucuna dönüşürken’; Adalet Bakanlığı ‘çaresiz kalındığı!’ kanaatine vararak 20 hapishaneye birden aynı anda operasyon düzenledi.
</font>
<font class="newsDetail">
 <p>
  ‘Hayata Dönüş’ kodlu harekâtta 2 asker ve 30 mahkûm öldü. İsyanın en önemli merkezi Bayrampaşa’daki cezaeviydi. İçerdeki ayaklanmada rol oynadığı belirlenen 167 kişi hakkındaki dava Nisan 2009’da zaman aşımından düştü. Hapistekilerden 12’sini öldürdükleri, 29’unu da öldürmeye kalkıştıkları iddia edilen 39 jandarma görevlisi halen yargılanıyor. 2 Aralık 2011’deki duruşmada mahkeme heyeti dönemin İstanbul Başsavcısı Ferzan Çitici, savcı Fikret Ünalan ve ismi zikredilen cezaevindeki Jandarma Taburu’nun istihbarat subayı Zeki Bingöl’ün tanık sıfatıyla dinlenmesini kararlaştırdı. Yazının burasına kadar her adım rutin görünümünde. Ancak Zaman gazetesine konuşan emekli Binbaşı Bingöl’ün söyledikleri, gidişatı tamamen değiştirecek çapta. Emrin Millî Güvenlik Kurulu’nda (MGK) oluştuğunu ve ‘solun ulusalcı hizaya çekilmesinin’ amaçlandığını ileri süren eski komutanın şu ifadeleri son derece ilginç: “Kadro silahı haricinde gördüğüm bir tane silah var. Armut şeklinde plastik bir bomba. Bu Jandarma Genel Komutanlığı’nın envanterinde yok. Operasyon sırasında EMASYA tugay komutanı geldi. Başsavcı Ferzan Çitici ve Savcı Fikret Unalan’ın da hazır bulunduğu sırada o bombalar getirildi ve kullanıldı. Meslek hayatımda hiç görmediğim bombaydı. Kimyasal mıdır, değil midir bilmiyorum.” Yine ona göre müdahale 28 Şubat’ın devamıydı: “MGK’daki asker kanadın amacı Bülent Ecevit hükümetini devirmekti. Oradaki mahkûmlar bildiğim kadarıyla 1994’ten beri aynı şartlarda yaşıyorlardı. Daha önce neden bu operasyon yapılmadı?” Bingöl’ün ölümle tehdit edildiğini de vurgulayalım.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31370-11-32-olumlu-hayata-donusun-parolasi-ulusalci-hizaya-geeellll.html), [web.archive.org (arşiv bağlantısı)](http://web.archive.org/web/20120120013452/http://www.aksiyon.com.tr:80/aksiyon/haber-31370-11-32-olumlu-hayata-donusun-parolasi-ulusalci-hizaya-geeellll.html)
