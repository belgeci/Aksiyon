# Istifaların ardındaki gercek

*Bilinmeyen-yazar 1995.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Körfez Savaşı sırasında esrarengiz şekilde istifa eden Genelkurmay eski Başkanı Necip Torumtay'ın ilginç zamanlama ile Turgut Özal'ın ölümünden sonra yaptığı açıklamaları Yeni Parti lideri Yusuf Bozkurt Özal cevaplandırdı: Istifadan kısa bir zaman sonra Çankaya'ya çıktım ve abime sordum: Genelkurmay başkanı niçin istifa etti? Bana döndü ve tek kelimelik cevap verdi: Korktu
  </font>
 </div>
 <div id="newsText">
  <font class="detail-text">
   Yusuf Özal anlatıyor: Körfez savaşından sonra bir gün Ağabeyime "Genelkurmay başkanı niçin istifa etti" diye sordum. Bana doğru döndü ve tek kelime etti: "Korktu"
   <br/>
   <br/>
   Türkiye için oldukça kritik günlerdi. Hemen yanıbaşımızda son yılların en büyük savaşı cereyan ediyordu. Müttefikler, Saddam Hüseyin'in liderliğindeki Irak'a son darbeyi vurmak üzereydi. Savaş sonrası Türkiye'yi de çok yakından ilgilendirecek gelişmelerin yaşanacağı o günlerden belliydi. Türkiye doğrudan savaşın içinde değildi ama topraklarımızdaki üslerden kalkan Amerikan uçakları bizi de ateş çem berine çekebilirdi.
   <br/>
   <br/>
   Cumhurbaşkanı Turgut Özal aktif politika izlenmesini savunurken Yıldırım Akbulut başbakanlığındaki hükümet daha çekingen siyasetten yanaydı. Özal, Musul Kerkük'e girmekten sözediyor, Türkiye topraklarından 2. cephe açılmasının tartışılmasını istiyordu. Özal, bölgede Türkiye'nin inisiyatifi ele alması için hükümet ve askeri erkanı üst üste toplantıya çağırıyordu.
   <br/>
   <br/>
   Savaşın çözülmeye yüz tuttuğu bir sırada Genelkurmay Başkanı Necip Torumtay'ın esrarengiz şekilde istifa etmesi Türkiye'nin üzerine bomba gibi düşüyordu. Istifa Torumtay'la sınırlı değildi, peşpeşe Dışişleri Bakanı Ali Bozer, Milli Savunma Bakanı Safa Giray da esrarengiz şekilde görevlerinden ayrılmışlardı.
   <br/>
   <br/>
   Torumtay'ın istifası ile ilgili çeşitli iddialar ortaya atıldı, çeşitli senaryolar yazıldı. Torumtay zamanı gelince konuşacağını açıklıyordu. Ve konuştu da ama Turgut Özal'ın vefatından sonra. Belki de Özal'ın kendisine cevap vermesinden korktuğu için böyle bir zamanlamayı uygun bulmuştu.
   <br/>
   <br/>
   15 Ocak Körfez Savaşı'nın 4. yıldönümü. Dönemin önemli isimlerine Necip Torumtay'ın istifası ile ilgili açıklamaları nasıl bulduklarını sorduğumuzda oldukça şaşırtıcı ve şu ana kadar kamuoyuna yansımayan cevaplar aldık. Turgut Özal'ın kardeşi Yeni Parti Genel Başkanı Yusuf Bozkurt Özal, Torumtay'ın istifasından kısa bir süre sonra Çankaya'ya çıktı: Genelkurmay başkanı niçin istifa etti. Abim bana döndü ve bir tek kelime ile cevap verdi: Korktu. Sayfalar dolusu yazılan yorumlara Turgut Bey'in cevabı buydu. O da hatıralar yazılmadan önceydi.
   <br/>
   <br/>
   Dönemin Dışişleri Bakanı olan Ahmet Kurtcebe Alptemoçin ise Torumtay'ın meseleleri yanlış algıladığını, bazı gelişmeleri kendisine yapılan haksızlık ve protokol hatası olarak değerlendirdiğini anlatıyor. Alptemoçin, Torumtay'ın emrinde çalışan bir kuvvet komutanının Cumhurbaşkanı danışmanı olarak savaşla ilgili raporlar hazırlamasını hazmedemediğine dikkat çekerek şöyle konuşuyor: "Torumtay, meseleye bir bütün olarak değil, detayı bütüne egemen kılarak bakmıştır. Özal'la çeşitli zamanlarda yaptığı konuşmaları, Özal'ın direktifi gibi kabullenmiştir. Torumtay anılarında, 'Özal, şöyle hareket yapalım, hazır olun' dedi. Ama  ne cumhurbaşkanı ne başbakandan aylar geçmesine rağmen bir emir almadım' diyor. Özal'ın fikir jimnastiğini bir emir olarak kabul ediyor, ama bunun yazılı haline getirilmemesinden sıkıntı duyduğunu söylüyor. Emir olsa, söz söylendikten kısa zaman sonra yazılı hale getirilir. Genelkurmay başkanı hükümetin yazılı emri üzerine harekete geçer. Biz her türlü ihtimale karşı hazır olun talimatı verdik. Çankaya'da yapılan toplantılarda emrinde  çalışan bir kuvvet komutanının Cumhurbaşkanının danışmanı olarak bulunmasını hazmedememiş. Cumhurbaşkanının danışmanı tarafından hazırlanan bir belge üzerinde tartışmayı kendisine yedirememiştir. Olayın gelişmesini ve o sırada meydana gelenleri de kendi sistematiği çerçevesinde yanlış olarak değerlendirmiştir. Birtakım konuşmaları emir olarak yorumlamış, bir belgenin hazırlanmasında kuvvet komutanının kullanılmasını da kendi şahsına ve makama yönelik olumsuz bir tutum olarak değerlendirmiştir.
   <br/>
   <br/>
   Savaşın başladığı günlerde Dışişleri Bakanı olan Ali Bozer, görevinden esrarengiz bir şekilde ayrılmasıyla ilgili olarak, o zaman yaptığı açıklamalardan farklı bir şey söylemeyeceğini belirtiyor ve Torumtay'ın istifası konusunda şöyle konuşuyor: Cumhurbaşkanı Özal ile farklı tutum sözkonusu oldu. Özellikle de çalışma şekilleri, usullerine ilişkin farklı tutum. Özal-asker çatışması olmadı. Torumtay'ın istifası, çalışma şekline taalluk eden husustur. Bunu da zaten Torumtay söyledi.'
   <br/>
   <br/>
   Askerlerin Körfez Savaşı'nda takındığı tutum çeşitli şekillerde yorumlanırken Yusuf Bozkurt Özal, bazı generallerin korkusu üzerinde özellikle duruyor. O sırada bir araştırma yaptıklarını anlatan Özal 'Savaş söylentileri ve Güneydoğu olayları çıktığında bir çok asker istifa etti. Üzücü bir şey ama gerçek. Necip Torumtay'ın niye istifa ettiği sorusuna cevap verirken bunların dikkate alınması lazım' diyor. Alptemoçin ise savaş sırasında Türk ordusunun savaşa hazırlıklı olarak yapılanmadığını gördüklerinin altını çiziyor: Burnumuzun dibinde cereyan eden savaşa Türkiye'nin hazırlıklı olması gerekiyordu. Ama gördük ki, ordumuz böyle bir savaşa hazırlıklı olarak konuşlandırılmamış. Silahlı kuvvetler, içerdeki kargaşaya karşı hazırlanmış. Ordunun o günkü şartlara göre yeterli olmadığını üzülerek müşahede ettik.'
   <br/>
   <br/>
   MUSUL VE KERKÜK NEDEN BIZIM OLMASIN
   <br/>
   <br/>
   Dönemin cumhurbaşkanı Turgut Özal'ın Körfez Savaşı'nda izlediği aktif politikanın hedefi Musul ve Kerkük müydü? Yusuf Bozkurt Özal, Turgut Özal'ın 1991 yılında Irak'a girmek istediğini fakat bunu ABD Başkanı Bush'un kabul etmediğini kaydediyor ve Musul-Kerkük konusunda şunları söylüyor: Musul ve  Kerkük aslında Misak-ı Milli sınırları içindeydi.  Lozan'da burayı Batılı güçler petrol sebebiyle  vermediler, bizimkiler de almasını beceremediler. Dolayısı ile orada aslında Türkiye'nin hakkı vardır, ama biz 'kimsenin toprağında gözüm yoktur' diyerek bu işi bitirmişiz. Başka ülkelerin topraklarına göz dikelim demiyorum ama iyi bir noktada iyi bir değerlendirme ile bu iş olabilirdi.'
   <br/>
   <br/>
   Ahmet Kurtcebe Alptemoçin de Özal'ın savaş sırasında Musul ve Kerkük ile yakından ilgilendiğini vurgulayarak, 'Özal yakın tarihi iyi araştırmıştı. Musul ve Kerkük nasıl bizim dışımızda kalmıştır? Misak-ı Milli sınırlarımız nereden geçer? Bölgedeki insanlar belli bir süre Bağdat'a bağlanmıştır ve denmiştir ki Arap yönetiminden memnun olmazlarsa burası Türkiye'ye bağlanabilir. Ama anlaşmaların detayına inemediğimiz için olaylardan habersiziz. Özal madem savaş oluyor, nasıl olur da Türkiye açısından en iyi şekilde politika izlerim, tarihin bir noktada bana verdiği imkanı böyle bir badirede nasıl  kullanabilirim diye düşünmüştür. Bir yandan savaşı dışarıda tutmak  için uğraşırken diğer yandan acaba benim hakkım olan, senelerdir unutulmuş bir takım yerleri yeniden elde edebilir miyim, diye beyin eksersizi yapmıştır. Bu konuda istişarede bulunmuştur. Bu sözleri gidiniz işgal ediniz diye değerlendirmek ne kadar yanlıştır. Ama bazıları öyle anlamıştır.'
   <br/>
   <br/>
   Ali Bozer ise Musul ve Kerkük konusunun Çankaya'da yapılan toplantılarda gündeme geldiğini fakat üzerinde ağırlıklı şekilde durulmadığını söylüyor. Bakanlık yaptığı dönemde bütün ihtimallerin değerlendirildiğini vurgulayan Bozer, kendisinin israrla Misak-ı Milli sınırları içinde kalınmasını savunduğunu anlatıyor.
   <br/>
   <br/>
   Körfez Savaşı Türkiye'yi derinden etkiledi. Ekonomimize büyük darbe vurdu, Kuzey Irak problemini doğurdu. Savaş sırasında Türkiye'nin izlediği politika konusunda bir çok nokta hala açıklığa kavuşmadı. Esrarengiz istifaların sebebi, askerlerin savaşa karşı takındığı olumsuz tutumun nedeni ve ordudan ayrılmaların artması, karanlıkta kalan sadece bir kaç husus. Ali Bozer 'O dönemle ilgili her şey açıklığa kavuşmuştur diyemiyorum. Ama bunlar ayrıntıya ilişkin noktalar. Bunların kamuoyu açısından önemi de yok' dese de sağlıklı değerlendirmelerin yapılabilmesi için bütün gerçeklerin ayrıntılarıyla kamuoyunun bilgisine sunulması gerekmez mi?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=455), [web.archive.org (arşiv bağlantısı)](http://web.archive.org/web/20130123084523/http://www.aksiyon.com.tr:80/aksiyon/newsDetail_getNewsById.action?newsId=455)
