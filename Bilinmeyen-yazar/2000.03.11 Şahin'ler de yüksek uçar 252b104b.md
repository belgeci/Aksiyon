# Şahin'ler de yüksek uçar

*Bilinmeyen-yazar 2000.03.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ticari hayatta başarı bir sırdır. Ve bu sırrı çözmek mümkün olsa idi bugün dünyada fakir insan kalmazdı. Dürüstlük, çalışmak, adil olmak gibi kavramlar tek başlarına başarıyı getiren faktörler değil.
  </font>
 </div>
 <div id="newsText">
  <font class="detail-text">
   Başarılı olmuş insanlar bile başarısının şifrelerini tam çözememiş olabiliyor.
   <br/>
   <br/>
   Kemal Şahin iş hayatına sıfır noktasından başlayarak büyük başarılara imza atmış işadamlarımızdan biri. Hatta yurt dışında iş hayatına atılması ve ününü Türkiye'den çok dünyada duyurması itibarı ile sahasında tek.
   <br/>
   <br/>
   Almanya'da yılın işadamı seçilen Kemal Şahin şimdi başarı grafiğini bir kitap ile süsledi. Hayat Yayınları'nın Önder Girişimciler Dizisi'nin ilk kitabı olarak çıkan 'Zirvedeki Şahin' kitabı Kemal Şahin'in vizyonu, şirket stratejisi ve hayata bakışı hakkında derin malumatlar veriyor.
   <br/>
   <br/>
   Yerel olmakglobal olmak gibi ilk bakışta birbiri ile zıt gibi görünen iki kavramı başarı ile bütünleştiren Şahin 'miş gibi' davranmadığı, tüm doğallığı ile ilişkiler kurduğu için Türkiye'de sermayenin olması gereken konumu ile alakalı ipuçları veriyor.
   <br/>
   <br/>
   Şahin, zengin insanların halkın midesini bulandıracak şekilde parasını tabak kırarak harcamasının doğru olmadığını belirterek, topluma örnek olma ve birşeyler vermenin işadamlarının asli görevi olduğunu vurguluyor.
   <br/>
   <br/>
   Kitapta kendisini tavırları nedeni ile Sakıp Sabancı'ya benzetenlere karşı, "Aslında ben  Sakıp Sabancı'dan çok Ömer Sabancı'ya benziyorum. Çünkü ben de Ömer Sabancı gibi herşeye sıfırdan başladım' diyor.
   <br/>
   <br/>
   Kendisine en çok sorulan "Nasıl başarılı oldunuz?" sorusuna bir cevap teşkil etmesi için bu kitabı yazdığına değinen Şahin'in hayata bakışını şu sözler ele veriyor: "Kendi şartlarını zorlayanlar, ülkeleri ve dünyamız için en faydalı insanlar olacaktır. Daha önemlisi, ancak bu şekilde hedefler koyup çalışarak kısa hayatlarını mutlu bir şekilde yaşayabilirler. Çalışarak başarıya koşarken gönlünüzden geçen güzel şeyleri de yaşayın. Onun için ben hedef koymanın başarıyı getiren yolda mutluluğu da getirdiği için önemli olduğuna inanıyor ve 'esas hedef yoldur' diyorum.
   <br/>
   <br/>
   Didaktik bir üslupla ve emek vererek hazırlanan kitap girişimci ruhlara çok şeyler öğretebilir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5959-sahinler-de-yuksek-ucar.html), [web.archive.org (arşiv bağlantısı)](http://web.archive.org/web/20120615205007/http://www.aksiyon.com.tr:80/aksiyon/haber-5959-sahinler-de-yuksek-ucar.html)
