# Özgür ama kontrol altında

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040705145150im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040705145150im_/http://www.aksiyon.com.tr/resim/490/16.jpg" vspace="5"/>
  </p>
 </font>
 <font class="content">
  18 yıllık hapis cezasını tamamlayan 49 yaşındaki eski nükleer teknisyen Mordehay Vanunu özgürlüğüne kavuştu. Serbest kalması, İsrail’in en büyük kaygısını bir kez daha gündeme taşıyacak; dikkatler bir kez daha Vanunu’nun ifşaatlarıyla varlığı kanıtlanan İsrail’in nükleer silahları üzerinde yoğunlaşacak.
 </font>
 <p>
  <font class="content">
   Bugünlerde kısıtlı özgürlüğün tadını çıkartan Mordehay Vanunu’nun oldukça ilginç bir hayat hikayesi var. 1954’te Fas’ın Marakeş kentinde, dindar ve kalabalık bir Yahudi ailenin çocuğu olarak dünyaya gelen Vanunu, ailesiyle İsrail’e göç ettikten sonra orduya katıldı. Üç yıl görev yaptıktan sonra teknisyen olarak Necef çölündeki Dimona nükleer reaktör merkezinde çalışmaya başladı. Dimona’da 9 yıl geçirdi. Bu yıllar, Vanunu’nun İsrail hükümetinin politikalarından rahatsız olmaya başladığı sürecin de başlangıcı oldu. Görüşleri ve faaliyetleri İsrail güvenlik birimlerinin dikkatini çekince Vanunu izlenmeye başlandı. İsrail’in politikalarına tepki duyan, ama ne yapacağını kestiremeyen Vanunu, çalıştığı tesisin fotoğraflarını gizlice çekmeye başladı. Görüşleri ve faaliyetleri nedeniyle 1985’te Dimona’daki işine son verildi. Daha sonra Avustralya’ya taşınan Vanunu burada Anglikan olarak vaftiz edildi ve John Crossman adını aldı.
   <br>
    <br/>
    Kilise’de barış ve nükleer silahlarla ilgili yaptığı bir konuşmada basının dikkatini çekti ve onun için yeni bir dönem başladı. Vanunu bildiklerini anlatmak üzere İngiltere’ye gidecekken ortadan kayboldu. Herkes Vanunu ile temas kurmaya çalışırken kendisini “Amerikalı turist” olarak tanıtan Cindy onu bulmuştu. Cindy, Vanunu’yla birlikte bir tatil için Roma’ya gitmişti ki ne olduysa orada oldu. Mordehay Vanunu, hiçbir zorluk çıkarmadan MOSSAD’ın kucağına düşüvermişti.
    <br/>
    <br/>
    Daireye girdiği ana kadar Cindy’ye inanan Vanunu, bir anda karşısında MOSSAD’ın iki ajanını buldu. Kapalı bir mahkemede vatana ihanet ve casusluk suçlarından yargılandı, suçlu bulundu ve 18 yıl hapis cezasına çarptırıldı. Cezasının ilk on bir buçuk yılını hücrede geçirdi. Bu sürenin ilk iki buçuk yılında 24 saat boyunca kamerayla izlendi, penceresiz hücresinde ışıklar sürekli açıktı. Bu durum 1998’de en uzun süre hücrede kalan mahkum unvanıyla Guinness dünya rekorlar kitabına girmesini sağladı. Cezasının on ikinci yılında diğer mahkumların arasına karışmasına izin verildi.
    <br/>
    <br/>
    Mordehay Vanunu, İsrail tarafında bir hain olarak görülmesine karşılık her zaman büyük bir uluslararası desteğe sahip oldu; ama bu destek onun 18 yıl cezaevinde kalmasına engel olamamıştı. Serbest bırakılması için kampanyalar düzenlendi, uluslararası barış hareketinin sembolü haline geldi, defalarca Nobel Barış Ödülü'ne aday gösterildi.
    <br/>
    <br/>
    Sonunda Vanunu cezaevinden çıktı ancak İsrail her anını kontrol etmeye devam ediyor. Yabancılarla görüşemeyecek ve yazışamayacak, e—mail ve faks kullanamayacak. Nerede yaşamak istediğini seçmesine izin verilecek, ama buradan polisin izni olmadan ayrılamayacak. Yabancı büyükelçiliklere, sınırlara, limanlara veya havaalanlarına yaklaşmasına izin verilmeyecek. En az bir yıl İsrail’den ayrılamayacak. Dimona’da teknisyenken nasıl çalıştığından ve hangi koşullarda İsrail’e kaçırıldığından söz edemeyecek. Bu kısıtlamalar 6 ay sürecek, bu süre tekrar yenilenebilecek. Eğer bunları ihlal ederse yeni bir davadan tekrar mahkeme önüne çıkarılabilir.
    <br/>
    <br/>
    Aslında Vanunu’nun fedakarlığı pek işe yaramış görünmüyor. Çünkü İsrail Vanunu’nun hikayesini tartışadursun, Uluslararası Atom Enerjisi Ajansı’nın (UAEA) eski nükleer güvenlik uzmanlarından Friedrich Steinhaeusler, İsrail’in sahip olduğu nükleer silahların çetelesini yayınladı. Steinhaeusler’in verdiği bilgeye göre İsrail’de 150 nükleer silah var. Friedrich Steinhaeusler İsrail’in; karadan, havadan ve denizden fırlatma sistemleriyle Ortadoğu’yu tamamen kontrol altında tuttuğuna dikkat çekiyor. İsrail, Nükleer Silahsızlanma Anlaşması’nı imzalamadığı için UAEA’nın bu ülkenin nükleer programını inceleme yetkisi bulunmuyor. Bu nedenle İsrail’in ne kadar nükleer silaha sahip olduğu tam olarak bilinmiyor.
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11398&yorum_id=1), [web.archive.org (arşiv bağlantısı)](http://web.archive.org/web/20040705145150/http://www.aksiyon.com.tr:80/detay.php?id=11398&yorum_id=1)
