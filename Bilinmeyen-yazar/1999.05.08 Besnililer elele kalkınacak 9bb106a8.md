# Besnililer elele kalkınacak

*Bilinmeyen-yazar 1999.05.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adıyaman'ın Besni ilçesinde doğanlar ilginç ve diğer ilçelere örnek olabilecek güzellikte bir hareket başlattı.
  </font>
 </div>
 <div id="newsText">
  <font class="detail-text">
   Hemşehriliği ticari bir hareketin merkezine oturtan Türkiye'nin dört bir yanına dağılmış 500 bin Besnili yıllar sonra ortak yatırım kararı alarak güçlerine güç katmayı hedefliyor.
   <br/>
   <br/>
   1960'lı yıllarda idari sınırlarının değişmesiyle oluşan mağduriyetten etkilenen Besnililer, böylece umut göçünü de başlatmış oldular. "Biz farklıyız, çalışır üretiriz ve işçi olmayı kabul etmeyiz" diyen Besnililer, özellikle büyük şehirlerde tekstil sektöründe gösterdikleri performansla herkesi şaşırtmışlardı. Fakir kalmayı kendilerine zillet sayan Besnililer, zoru başararak bugün tekstil ve deri sektörünün önde gelen üreticileri oldular.
   <br/>
   <br/>
   Sadece İstanbul'da 100 binin üzerinde bulunan Besnililer, güçlerini birleştirerek, daha üretken olacaklarını ve yıllar önce terkettikleri memleketlerine de daha çok kaynak aktarabileceklerini söylüyor. Tekstil sektörünün yakından tanıdığı Mehmet Ali Saçlı'nın Besnililer Derneği Başkanlığı'na seçilmesiyle başlayan hareketlilik bugün çok sayıda kişiye iş verecek girişimlere dönüşmek üzere. Mehmet Ali Saçlı, her görüşten Besnilinin biraraya gelerek ekonomik anlamda faydalı işler yapmasını savunuyor: "Bugün ticaretin içinde olup da bizim ilçemizin ismini duymayan yoktur. İlçe insanı, tekstil ve deri sektöründe büyük işletmelere sahip. Hemşehri dayanışması sadece özel gecelerde kalmayacak. Hemşehrilerimizin dünya görüşü hiç önemli değil, biz herkesle çalışırız çünkü gücün birleşmesiyle hem biz, hem Türkiye kazanacak."
   <br/>
   <br/>
   İstanbul'daki hemşehrilerinin yanısıra Uşak'ta bulunan sanayici Besnilileri de örgütleyerek yeni iş imkanları açmayı hedefleyen Mehmet Ali Saçlı öncelikli hedef olarak ortak kooperatif ve tekstil şirketleri kurmayı hedeflediklerini belirtiyor. Uşak'ta bulunan tekstilci Besnililerin benzer dayanışmayla kurdukları Besteks'le başarıyı yakaladıklarını belirten Mehmet Ali Saçlı "Besnilinin gücünü herkes görecek" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=802F39A888EA7BF6CD132B4D8CF1C879?newsId=5044), [web.archive.org (arşiv bağlantısı)](http://web.archive.org/web/20120729233639/http://www.aksiyon.com.tr:80/aksiyon/newsDetail_getNewsById.action;jsessionid=802F39A888EA7BF6CD132B4D8CF1C879?newsId=5044)
