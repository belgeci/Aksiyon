# Yeni konut, hastane odası

*Bilinmeyen-yazar 2002.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başbakan Bülent Ecevit ülkeyi iki haftadır Başbakanlık Konutu yerine evinden yönetiyordu. Cuma günü hastaneye kontrole gitmesinin ardından yeni mekanın burası olacağı açıklandı.
  </font>
 </div>
 <div id="newsText">
  <font class="detail-text">
   Yaklaşık 3.5 saat süren muayenenin ardından Başkent Üniversitesi Rektörü Prof. Dr. Mehmet Haberal, Ecevit'in sol 9'uncu kaburgasında travmatik kırık, sol bacağında da tromboflebit (damarlarda iltihaplanma) olduğunu açıkladı. Prof. Dr. Haberal, Ecevit'in bu rahatsızlıklardan dolayı en az 1 hafta süreyle tıbbi müdahale ve yatak istirahati için hastanede kalacağını söyledi. Buradaki en az sözcüğü ise Ankara kulislerini karıştırmaya yetti. Şimdi Ankara'da Ecevit sonrası senaryolar daha çok tartışılacak. Ardından yapılan açıklamada Başbakan'ın bu hafta içinde Pakistan ve Afganistan'a yapmayı planladığı ziyaret ile Suriye ve Hindistan başbakanlarının Türkiye ziyaretlerinin ertelendiği duyuruldu. Cuma sabahına kadar Başbakan hiçbir programını değiştirmemiş, verdiği röportajlarda da ne kadar çok çalıştığını göstermişti.
   <br/>
   <br/>
   Çelişkili açıklamalar
   <br/>
   <br/>
   Bülent Ecevit 4 Mayıs'ta şiddetli bel ağrılarıyla Başkent Hastanesi'ne kaldırıldığında 'bağırsak iltihabı' teşhisi konulmuştu. 5 Mayıs'ta taburcu olduğunda gazetecilere, "Basit bir gaz sorunu var" açıklaması yapıldı. 13 Mayıs'ta işbaşı yapması beklenen Ecevit, çalışmalarını iki üç gün daha evden sürdüreceğini açıkladı. 15 Mayıs'ta verdiği bir röportajda sırtında adale ağırısı olduğu; ancak doktorlarıyla sadece telefonda görüşmekle yetindiği ortaya çıktı. Hastanede yapılan tetkiklerde Ecevit'in evinde düşmesi sonucu sol kaburgalarından birkaçının kırıldığı ve Başbakan'ın evde kaldığı sürece kırık kaburgayla dolaştığı belirlendi.
   <br/>
   <br/>
   Haftanın bitişi ekonomiye yaradı
   <br/>
   <br/>
   Ecevit'in aniden hastaneye kaldırılması doların yükselerek 1500 sınırına dayanmasına, borsanın ise 11 bin puandan aşağı düşmesine neden oldu. Ekonomistler hafta sonuna girilecek olmasını, dalgalanmaların hızını kaybetmesi için büyük bir şans olarak değerlendirdi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8568-yeni-konut-hastane-odasi.html), [web.archive.org (arşiv bağlantısı)](http://web.archive.org/web/20140112111411/http://www.aksiyon.com.tr:80/aksiyon/haber-8568-yeni-konut-hastane-odasi.html)
