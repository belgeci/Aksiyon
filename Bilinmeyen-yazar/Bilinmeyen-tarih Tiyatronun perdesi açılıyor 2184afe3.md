# Tiyatronun perdesi açılıyor

*Bilinmeyen-yazar Bilinmeyen-tarih*

<div>
 <p>
  <font>
   2004-2005 tiyatro sezonunun açılmasıyla birlikte, Şehir ve Devlet Tiyatroları yeni oyunlarıyla izleyicinin karşısına çıkmaya hazırlanıyor. Devlet Tiyatroları sezonu bu hafta açacak. Şehir tiyatroları ise 1 Ekim’de “perde” demişti.
   <br/>
   <br/>
   Şehir Tiyatrolarının yeni oyunlarını bu sezon, Yakup Kadri’nin romanından uyarlama Kiralık Konak, Mevlana’yı anlatan Can Ateşi’nde Kanatlar ve Sophokles’in eseri Antigone oluşturuyor. Geçen yılki hızlı temposunu koruyan Dar-ül Bedayi, 2005-2006 sezonunun oyunlarını da şimdiden açıkladı.
   <br>
    <br>
     Can Ateşi’nde Kanatlar, sezonun yerli ve iddialı oyunlarından... Şems-i Tebrizi’nin ani kayboluşu neticesinde, Mevlana’nın ezeli dostunu arayışını konu alan oyunun yazarı şair Turgay Nar. Yönetmenliğini Bora Seçkin, dekor tasarımını ise bizzat Şehir Tiyatroları Genel Sanat Yönetmeni Nurullah Tuncer’in üstlendiği oyun, Mevlana ve Şems karakterleriyle kurgulanmış. Oyunda Bora Seçkin ve Yiğit Sertdemir rol alıyor. Yönetmen Seçkin, anlatılan kişinin Mevlana olması nedeniyle üzerinde durulan titiz bir çalışmaya girdiklerini söylüyor. Yazar ve asistanlar katılımcı provalar yapmış.
     <br>
      <br>
       Ana tema ise “Aslolan aramaktır” felsefesi. Şiirsel anlatımın, imgelerin ağır bastığı metinlerin sahneye aktarımı oldukça zor. Yönetmen, özellikle Sheakspeare’in hem okumaya hem de sahnelenmeye yatkın eserlerinin bu kategoriye girdiğini söylüyor. Sahneye koyucular, bu tür tiyatrolarda, yapıtı aşabilmek için hayli çaba sarf etmek durumunda. Bora Seçkin, Şair Turgay Nar’ın şiirselliğini yansıtmaya çalışmış. Işık, dekor ve oyunculukta tekliği hissettirecek farklı çağrışımlara açık olmaya vurgu yapılmış. Seçkin, “Bir oyunda tekliğin içinde farklılıkları hissettirmek zordur. Mevlana’yı anlatan bir oyuna da bu anlatım yakışırdı” diyor.
       <br>
        <br>
         Şehir Tiyatroları’nın yerli yapımlara yer vermesinin yanı sıra, dünyaya açılma çabaları biliniyor. Birçok ülkenin tiyatro kişileriyle buluşulan, Birinci Uluslararası İstanbul Mekan ve Tiyatro Festivali, bu yolda sağlam bir adım. Çocuk tiyatrosu kavramına yeni bir açılım getirmeyi hedefleyen “Kreşlerde Tiyatro”, ilköğretim 1 ve 2. sınıflar ile kreş ve yuvalarda gerçekleştirilecek dramatik oyunlarla okumaları içeriyor.
         <br/>
         <br/>
         Açık Kapı Tiyatro Günleri ve Tiyatro Okumaları da tiyatronun genç isimleriyle yevmiyeli çalışanlara imkan veren açılımcı projeler arasında. Tiyatro Tiyatro Dergisi’nin düzenlediği ‘Tiyatro Ödülleri 2004’’te, 5 dalda ödül alan Gayrı Resmi Hürrem, Şehir Tiyatroları’nın tavsiye edilebilecek oyunlarından...
         <br/>
         <br/>
         Devlet Tiyatroları, yeni sezona provaları sürdürülen 6 yeni oyunla giriyor. “Sersemler Evi”, “Bedreddin”, “Yangın Duası”, “Otopark Cinayetleri”, “Çok Yaşa Komedi”, “Çayhane”, “Uyarca”, “Deliliğe Övgü” ve “Giordano Bruno”  yeni oyunlar. “Sersemler Evi”, Oda Tiyatrosu’nda, 19 Ekim’de ilk temsiline çıkacak. İngiltere’ de vücut ve mask tiyatrosu projeleri üreterek dünya çapında oyunlar tasarlayan Toby Wilsher, sessiz komedisini, İstanbul’a taşıyarak yeniden kurguladı.
         <br/>
         <br/>
         Mehmet Akan’ın yazıp yönettiği “Bedreddin” ise 26 Ekim’de Taksim Sahnesi’nde oynanacak. Bedreddin, geleneksel kültürün meddahlardan, halk ozanlarından, Alevi-Bektaşi ritüellerinden beslenen bir dans ve müzik seyri... Oyun, “Geleneksel kültürümüzün çağdaş tiyatro üslubuna ne denli yakıştığına tanıklık edin” sunumuyla tanıtılıyor.
         <br/>
         <br/>
         Aziz Nesin Sahnesi’nde ise Raşit Çelikezer’in yazdığı Kazım Akşar’ın yönettiği “Otopark Cinayetleri” seyirciyle buluşacak. Bilimin neyin ve kimin elinde olduğunu sorgulayan oyun, yurtdışında okumuş bir harika çocuğun, ‘bilim adamı’ olarak bir otoparkın en üst katında nasıl bir araştırma mahkumuna döndüğünü anlatıyor. Yakın zamanda kaybettiğimiz, başarılı tiyatro oyuncusu İsmail Hakkı Sunat’ın resmi, halen internet sitesindeki oyun tanıtımında duruyor. Ayaktakımı Arasında, 2004- 2005 sezonunda devam edecek başarılı çalışmalardan...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 818 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=16902), [web.archive.org (arşiv bağlantısı)](http://web.archive.org/web/20050213060838/http://www.aksiyon.com.tr:80/yazdir.php?id=16902)
