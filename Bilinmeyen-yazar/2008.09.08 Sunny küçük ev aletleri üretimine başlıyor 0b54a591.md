# Sunny, küçük ev aletleri üretimine başlıyor

*Bilinmeyen-yazar 2008.09.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yerli elektronik üreticilerinden Sunny, bir yandan tüplü TV fabrikasını Mısır’a kuruyor, diğer yandan tost makinesinden süpürgeye, ev aletlerinin üretimine hazırlanıyor.
  </font>
 </div>
 <div id="newsText">
  <font class="detail-text">
   Düz ekran televizyon ve uydu alıcısı üretimi yapıp yurtiçi ve yurtdışı pazara sunan Sunny, küçük ev aletleri üretimi yapacak. İlk etapta kullanıma sunmayı planladığı ürünlerin kalıp çalışmalarını tamamlayıp deneme üretime başladıklarını belirten Sunny Yönetim Kurulu Üyesi Adem Atmaca, “Ürün kalıbı ve üretiminde önemli bir yol aldık. Deneme sürecinden sonra ilk olarak elektrikli süpürgelerimizi kullanıma sunacağız. Bunu su ısıtıcıları takip edecek. Öğütücüler ve tost makinesi ile ilgili de hazırlıklarımız var.” dedi.
   <br/>
   <br/>
   Yakın zamana kadar yeni evlenenlerin satın alma listesinin birinci sırasında yer alan tüplü televizyonların yerini LCD’lerin aldığına değinen Adem Atmaca, “Avrupa’da artık büyük tüplü televizyon alınmıyor. Ancak ikinci bir TV alınmak istendiğinde 14 veya 21 inç küçük tüplü televizyonlar tercih ediliyor. O da fiyatının ucuz olmasından kaynaklanıyor. Genelde mutfak veya çocuk odasında kullanılıyor. Türkiye’de de o sürece doğru bir gidiş var. Bu da LCD TV’lerin fiyatının son zamanlarda çok düşmesinden kaynaklanıyor.”şeklinde konuştu.
   <br/>
   <br/>
   Atmaca Elektronik, tüplü TV’lerde kâr marjı düştüğü için Mısır’a fabrika kuruyor. Adem Atmaca fabrikayla ilgili şunları söyledi: “Avrupa pazarında talep bitme noktasına gelirken, Türkiye’de de durum farklı değil. Afrika pazarında ise hâlâ ihtiyaç var. Onun için tüplü TV fabrikamızı Kahire’ye kuruyoruz. Mısır’ı Afrika pazarına daha hâkim olduğu için tercih ettik. Üretim maliyetleri de Türkiye’ye göre daha düşük. Mısır’da üretime başlamayı 2009 yılı ortalarında gerçekleştirmeyi düşünüyoruz.”
   <br/>
   <br/>
   Esenyurt’ta kurulu 110 bin metrekare kapalı alana sahip fabrikasında bin çalışanı ile ürettiği ürünlerle son iki yıldır dış pazara açılmaya çalışıyor. Avrupa ve Ortadoğu pazarına ihracatta bulunan Sunny’in bu pazarlarda en çok uydu alıcılar ve televizyonları ilgi görüyor. Atmaca Elektronik, günlük 4 bin LCD TV ve 6 bin de uydu alıcısı üretim kapasitesine sahip. Şirketin satışını yoğunluklu olarak iç pazar oluşturuyor. Şirketin Sunny ve Woon markaları, 500 toptancısı ile kendi satış kanalı başta olmak üzere çeyiz mağazaları ve teknoloji marketlerinde tüketici ile buluşuyor. Irak, Belçika, Almanya ve Romanya yurtdışı pazarının yoğun olduğu ülkeler. Servislerini yedek parça stoklu çalıştırdıklarına dikkat çeken Adem Atmaca, tamir fiyatlarının Türkiye çapında standart olduğunu ifade ediyor. Satışa sunduğu klimadan, uydu alıcılara, tüplü TV’lerden LCD’lere kadar 400 üründen 80’ini kendisi üreten şirket, cironun büyük bir kısmını da ürettiği cihazlardan sağlıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=22982), [web.archive.org (arşiv bağlantısı)](http://web.archive.org/web/20131123024311/http://www.aksiyon.com.tr:80/aksiyon/newsDetail_getNewsById.action?newsId=22982)
