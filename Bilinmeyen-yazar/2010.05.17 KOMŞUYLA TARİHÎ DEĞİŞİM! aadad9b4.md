# KOMŞUYLA TARİHÎ DEĞİŞİM!

*Bilinmeyen-yazar 2010.05.17*

<font class="agenda2NewsSpot">
 Başbakan Tayyip Erdoğan’ın, en kritik ekonomik krizlerinden birini yaşayan komşu ülke Yunanistan’a gerçekleştirdiği iki günlük ziyaret her açıdan ‘tarihî’ nitelik taşıyordu.
</font>
<font class="newsDetail">
 <p class="MsoNormal">
  Daha önce 5 defa Atina’da temaslarda bulunmuştu ama komşudaki kafa dağınıklığı ve Türkiye’nin ‘bölgesel güç’ rolü, 6’ncısını daha da anlamlı kılıyordu. Yunan Başbakan Yorgo Papandreu ile Erdoğan, iki ülke arasında oluşturulan şimdiye kadarki en geniş platform, ‘yüksek düzeyli işbirliği konseyi’ ilk toplantısına başkanlık yaptı. Dışişleri bakanlarının hazırladığı 22 anlaşma ve işbirliği protokolleri masaya yatırıldı. İlgili bakanlar ve bürokratlar yılda birkaç kez bir araya gelerek anlaşmalardaki süreci gözden geçirip ilerletecek. Erdoğan’la birlikte 10 bakan ve çok sayıda iş adamının Yunanistan’a gitmesinin meyvelerinin önümüzdeki aylarda toplanmaya başlanacağı belirtiliyor. İngiliz Guardian Gazetesi, bu diplomatik buluşmanın iş ortaklıklarını artırmanın yanı sıra, “psikolojik bir değişim atmosferi” oluşturacağını yazdı. Gazete ayrıca, Türkiye’nin bölgesel güç hâline gelmesi ve ekonomisinin güçlenmesinin, Atina-Ankara ilişkilerinin seyrini değiştirdiğine de dikkatleri çekti. Gazeteye göre, birkaç yıl öncesinde çoğu Yunan, “Doğu’daki rakip Türkiye’nin kendilerine yardım eli uzatmasının ihtimalini dahi” düşünmekten uzaktı. Papandreu, ziyaret öncesinde Zaman’a konuştu: “Yapmamız gereken, halklarımıza karşı açık konuşmak. İlişkilerimizdeki gri alanları giderip Avrupa ailesinde bizi bekleyen ortak geleceğe kendimizi vakfetmeliyiz.” Yeni bir sayfa açmaktan da söz ediyordu Yunan Başbakan, “Neden Almanya ve Fransa gibi olmayalım?”
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26802-11-komsuyla-tarih%C3%AE-degisim.html), [web.archive.org (arşiv bağlantısı)](http://web.archive.org/web/20101210015025/http://aksiyon.com.tr/aksiyon/haber-26802-11-komsuyla-tarih%C3%AE-degisim.html)
