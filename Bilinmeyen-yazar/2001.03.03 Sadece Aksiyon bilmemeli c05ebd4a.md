# Sadece Aksiyon bilmemeli

*Bilinmeyen-yazar 2001.03.03*

<div>
 <p class="spot">
  "Bürokrat çeteler' bence Türkiye'nin en önemli sorunu. Neden daha değişik platformlarda bu konular incelenmiyor? Sadece Aksiyon ve çevresi bilmekle yetiniyor. Bence bu haber Türkiye'yi ayağa kaldıracak bir olay."
 </p>
 <p class="metin">
 </p>
 <p class="metin">
  Elin adamı iki küçük kızın boks maçını birinci sayfadan veriyor Türkiye'yi allak bullak ediyor. Siz Türkiye'nin asıl problemlerini ortaya çıkaracak şeyleri yazıyorsunuz hiç bir şey olmuyor. Sizin yazdığınız bu 'Bürokrat çeteler' bence Türkiye'nin en önemli sorunu; neden daha değişik platformlarda bu konular incelenmiyor. Birol ve Yasin beylere ait Aksiyon'un son sayısındaki kapak yazısını okudum. Tüylerim diken diken oldu. Ben 12 yıldır Zaman gazetesi okuyucusuyum. Her yazılanı çok sıkı takip ediyorum. Aksiyon ve Zaman çok güzel haberler yapıyor fakat karşılığını pek alamıyor gibi. Tekrar çok teşekkür ediyor başarılarınızın devamını diliyorum saygılarımla.
 </p>
 <p class="metin">
  Ahmet Zafer
 </p>
 <p class="metin">
 </p>
 <p class="arabaslik">
  Bir mum daha yaktınız!
 </p>
 <p class="metin">
  Derginizi ilk olarak çarpıcı—fantastik kapak dosyalarınızla tanıdım. Ama zamanla mâli danışman olmamdan dolayı Türkiye ekonomisi ve yolsuzluklarla ilgili deyinmelerinizi yakalamaya çalıştım. Son zamanlarda da dikkate değer/ses getirici çalışmalarınız gözlemlenmekte... (Bence, bir haber dergisinden de zaten beklenen budur.) Türkiye'de büyük usulsüzlükler ve yolsuzluklar yapılmakla birlikte buna sağduyu ve hassasiyetle yaklaşan yayınlara pek rastlanmamaktadır. Özellikle Birol Uzunay ve Yasin Yağcı imzalı "Egemen Bürokratlar" isimli kapak dosyanız en doyurucu çalışmalardandı zannımca... İçerik ve üslup olarak göz doldurucu. Türk ekonomisinin eriyiş saiklerinin irdelenmesini arzulayan bizim gibi ekonomistler için bu tür yazılar —ağustos sıcağında bir bardak soğuk su kadar ferahlatıcı! Bu bağlamda, son kapak konusunun yazarlarına ve yayıncılarına tebrikler, teşekkürler!
 </p>
 <p class="metin">
  Verda Altundu
 </p>
 <p class="metin">
 </p>
 <p class="arabaslik">
  Sinema yazılarına dikkat
 </p>
 <p class="metin">
  Bir kaç ay önce derginizde kapaktan verdiğiniz 'beni kurtarın' diye feryat eden genç kızın dramını okudum. Böyle bir feryat karşısında insan hangi duygulardan bahsedeceğini bilemiyor açıkçası. Aradan epey uzun bir zaman geçti ve ben o genç kıza ne olduğunu çok merak ediyorum. Bu merakımı giderebilir misiniz? Veya o kıza ulaşma imkanımız var mı? Ayrıca derginizin uzun yılardır takipçisiyim; bugüne kadarki değişimleriniz bana göre hep olumlu gelişmeler yönündeydi, fakat son zamanlarda sinema sayfanızdaki değişiklikler bir radyo—tv—sinema öğrencisi olarak dikkatimi çekiyor. Kötüden iyiye gitmek güzel de iyiden kötüye gitmek pek hoş olmuyor. Bu sayfayı tekrar gözden geçirmenizi tavsiye ediyorum.
 </p>
 <p class="metin">
  Emine Çelik
 </p>
 <p class="metin">
 </p>
 <p class="arabaslik">
  Can güvenliğimiz yok
 </p>
 <p class="metin">
  Sevgili Aksiyonerler,
 </p>
 <p class="metin">
  Her hafta bizi bilgilendiren ve düşünmeye iten haberlerinizle evimize konuk oluyorsunuz ve bu bizi çok memnun ediyor. Hem duygularımızı hem de düşüncelerimizi doyuruyorsunuz. Ebru Hanımın bu haftaki yazısı önemli bir toplumsal yaraya işaret ediyordu. Sağlıksız ve haketmediği halde dışarı bırakılan binlerce mahkum zaten sahip olmadığımız emniyetimizi daha fazla tehdit ediyor şimdi. Bu haberleri hiç bir devlet yetkilisi okumuyor mu? Neden yazılanlara kör ve sağır kalınıyor. Hani tedbir? Yazılanlar sadece bizim için mi?
 </p>
 <p class="metin">
  Sağlıcakla kalın...
 </p>
 <p class="metin">
  Yusuf Taha Dirican / ANKARA
 </p>
 <p class="metin">
 </p>
 <p class="arabaslik">
  Kabaklı'ya son görev
 </p>
 <p class="metin">
  Aksiyon dergisini her hafta okuyan biriyim. İlk önce böyle bir dergiyi bizlere kazandırdığınız için çok teşekkür ederim. 'Türk edebiyatı öksüz kaldı' başlıklı yazınızı beğenerek okudum. Sayın Kabaklı gibi bir üstadın değerini diğer yayın organlarına nazaran (onlar gözden kaçırmaya çalışsalar da) siz gereken değeri vermişsiniz. Bundan dolayı teşekkürler. Yayın hayatınızda başarılar dilerim.
 </p>
 <p class="metin">
  Mehmet Şaşmaz / MALATYA
 </p>
 <br/>
 <center>
  <a class="anaorta" href="http://web.archive.org/web/20020114111245/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/326/okurhatti/1.htm), [web.archive.org (arşiv bağlantısı)](http://web.archive.org/web/20020114111245/http://www.aksiyon.com.tr:80/2001/326/okurhatti/1.htm)
