# Enflasyon canavarı hortluyor mu?

*Bilinmeyen-yazar 2008.05.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merkez Bankası Başkanı Durmuş Yılmaz, tahminen 2008’in yüzde 9,5 enflasyonla kapanacağını açıkladı. 2009 tahmini ise yüzde 4,9 ila 8,5 arasında bir değer olacak. Orta noktası 6,7. Hedef oranı 2010’da yüzde 4,9’a, 2011’de de yüzde 4 seviyesine çekmek.
  </font>
 </div>
 <div id="newsText">
  <font class="detail-text">
   Oysa yüzde 4, 2008 yılı hedefiydi. Oran tahmini niçin birden iki katını aşar hâle gelmişti? Yılmaz, ‘Enflasyon Raporu’nu açıklarken, bunu enerji ve gıdadaki zamlara bağladı. İki yıldır enflasyon hedeflerinin niçin tutturulamadığını hükümete ve Uluslararası Para Fonu’na birer mektup göndererek anlattıklarını ifade eden Yılmaz, ekonomideki dayanıklılığın mali disiplin ve yapısal reformlarla korunması gerektiğini vurguluyor: “Bu çerçevede, AB’ye uyum ve yakınsama sürecinin devam etmesi ve programda öngörülen düzenlemelerin hayata geçirilmesi konusundaki çabaların sürekliliği önemini korumaktadır.” Enflasyonun yeniden yüzde 4 hedeflerine yaklaşması 2 yılı bulacak. Gerçek bu ama Yılmaz uyarıyor: “Ancak bu durum, Merkez Bankası’nın daha gevşek bir politika izleyeceği anlamına gelmemelidir.” Bir soruyu cevaplarken, büyümenin yavaşlayabileceğini belirten Yılmaz, ekonomide durgunluk beklemiyor.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1D1EFC7BEE4C041A0886C20DB593380A?newsId=15409), [web.archive.org (arşiv bağlantısı)](http://web.archive.org/web/20140509022626/http://www.aksiyon.com.tr:80/aksiyon/newsDetail_getNewsById.action;jsessionid=1D1EFC7BEE4C041A0886C20DB593380A?newsId=15409)
