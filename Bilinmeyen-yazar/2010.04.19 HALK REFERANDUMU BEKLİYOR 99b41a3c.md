# HALK REFERANDUMU BEKLİYOR

*Bilinmeyen-yazar 2010.04.19*

<font class="agenda2NewsSpot">
 Türkiye’de hukuk reformuna ihtiyaç duyulduğu, bilhassa da 1982 Anayasası’nın değişmesi gerektiği konusunda temelde görüş ayrılığı yok aslında.
</font>
<font class="newsDetail">
 <p class="MsoNormal">
  Siyasi hesap ve kaygılar çetrefilleştiriyor reform yolunu. Anamuhalefet partisi CHP’nin zigzaglı tavrı da, MHP’nin kapıları baştan kapaması da politik manevra. Rejim elden gidiyor söylemi ciddi ama manipülatif manasıyla. Bu endişe doğruysa, 22 Temmuz 2007 sonrasındaki Türkiye’yi nasıl açıklayacağız? Köşk’ü kaleleştirenlerin demokratik zemindeki güncel duruşları ne kadar gülünçleşmişse, anayasa paketi bölünsün tavsiyeleriyle süreci baltalama girişimlerini de tebessümle hatırlayacak bu halk. Halk demişken, Cihan Veri Toplama ve Araştırma Servisi’nin Zaman Gazetesi için gerçekleştirdiği anket çalışmasının sonuçlarına hep beraber göz atalım dilerseniz. 31 Mart-5 Nisan tarihleri arasında 29 ilde 6 bin 440 kişiye yargı, yargının siyasallaşması, yargı reformu, anayasa değişiklik paketi ve paketin referandumu konularında sorular yöneltildi. Şurası net, halk, bu Meclis anayasayı değiştiremez aymazlığına prim vermiyor. Katılımcıların yüzde 62,5’i muhtemel bir referandumda evet oyu kullanacak. Halkın yüzde 70,2’si yargıdaki bağımsızlık probleminin farkında. Yüzde 67’si ise yargının siyasallaştığı ve kararlarında hukukun dışına çıktığına inanıyor. “Türkiye’de yargı reformuna ihtiyaç olduğunu düşünüyor musunuz?” sorusuna ankete iştirak edenlerin yüzde 68,8’i ‘evet’ diyor. CHP hâlâ “al satarım, bal satarım, ustam ölmüş ben satarım” havasında. Anlayacağınız, havalar nasıl olursa olsun, hep havası yerinde!
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26565-11-halk-referandumu-bekliyor.html), [web.archive.org (arşiv bağlantısı)](http://web.archive.org/web/20101120011446/http://aksiyon.com.tr/aksiyon/haber-26565-11-halk-referandumu-bekliyor.html)
