# Yine de yapacak daha çok iş var…

*Bilinmeyen-yazar 2011.05.23*

<font class="agenda2NewsSpot">
 Bir bekleyiştir esasında cemre. Ümidi barındırır sinesinde, endişeyi de göz ardı etmeden.
</font>
<font class="newsDetail">
 <p>
  <p class="MsoNormal">
   ‘Gözlerimi yummuş, hayatın bir güneş gibi yeniden doğduğunu, dört bir yanın güzelliklerle ağardığını, al, pembe, sarı çiçeklerin salınıp etrafa gamzeler yağdırdıklarını, papatyaların raksa durup erguvanların lâleden alev aldıklarını, çeşit çeşit güzelliklerle dolgunlaşan umumî hava ve atmosferin gönüllerimizi saadet vaadiyle kapladığını, ruhlarımızda ebed televvünlü engin bir ferahın çağladığını, koyun-kuzu melemesi, kuş cıvıltısı, ağaç sesi, su sesi, yaprak hışırtısı ile dolu, anne heyecanı ve çocuk neşesi tadındaki bir ‘ba’sü ba’de’l-mevt’in, sevilen çehrelerdeki gibi büyülü ve tesirli, seven gönüllerdeki gibi dolgun, inandırıcı, nazik ve ince tüllenişlerini duyuyor, düşünüyor, zevkten zevke intikal ediyor ve yaşadığım zamanın dar hendesesinden sıyrılarak kendimi bu güzellikler armonisi içine atasım geliyor. Ben atmasam da zaten, emareleri zuhur etmiş o mutlu geleceğin renkli, sıcak, lezzetli ve mavi günleri, hayallerimin menfezlerinden akıp akıp gönlüme boşalıyor, benim oluyor ve bana tasavvurlarımı aşan saadetler vaad ediyor.’ Ömrünün en zorlu ve sıkıntılı günlerinde dahi yukarıdaki cümlelere akseden onun da ötesinde ruhunu oluşturan ümidi sürekli yüksekte tutan M. Fethullah Gülen Hocaefendi’nin aynı his heyecanını yansıtan eserlerinden sonuncusu ‘Cemre Beklentisi’ adıyla Nil Yayınları’nca neşredildi. Bugüne kadar dünyanın dört bir yanında sadece kendi milleti için değil bulundukları ülkelerin insanlarının istikbali uğruna da çalışan on binlerce Anadolu evladının gayretlerini nazara verip aynı ızdırap fikir ve hisleriyle bezeli nesillerin atması gereken adımlara işaret eden Cemre Beklentisi eseri bu manada ümit ve endişeyi birlikte vermekte okuyucuya. Dillendirilen dengedir ki şahsı ümidin dozunu abartıp rahatlığa, endişenin derecesini yükseltip sinmişliğe hapsetmekten kurtarır. İşte bu atmosfer etrafında şekillenen kitaptaki konu başlıklarından bazıları şöyle: Kazanma Kuşağında Hüsran Yaşamamak İçin, Günah-Tevbe ve Yeniden Diriliş, Salih Amel ve Riya Virüsü, Lağviyat Karşısında Mü’mince Duruş, Dindeki Kolaylık Prensibi ve Büyüklerin Hayatı, Ruhu Felç Eden Ölümcül Bir Âfet: Şöhret Düşkünlüğü, İdarecilikte Ciddiyet ve Şefkat, Musibet-Dua ve Kurbet, Helâl Rızık İçin Çekilen Sıkıntılar ve Affedilen Günahlar’
  </p>
  <p class="MsoNormal">
  </p>
  <p class="MsoNormal">
   CEMRE BEKLENTİSİ
   <span>
   </span>
  </p>
  <p class="MsoNormal">
  </p>
  <p class="MsoNormal">
   M. Fethullah Gülen
   <span>
   </span>
  </p>
  <p class="MsoNormal">
   Nil Yayınları
  </p>
  <p class="MsoNormal">
   310 sayfa
  </p>
  <p class="MsoNormal">
   02165221144
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29493-yine-de-yapacak-daha-cok-is-var%E2%80%A6.html), [web.archive.org (arşiv bağlantısı)](http://web.archive.org/web/20110803150440/http://www.aksiyon.com.tr:80/aksiyon/haber-29493-yine-de-yapacak-daha-cok-is-var%E2%80%A6.html)
