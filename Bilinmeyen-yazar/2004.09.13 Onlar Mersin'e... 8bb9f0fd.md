# Onlar Mersin'e...

*Bilinmeyen-yazar 2004.09.13*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060313235621im_/http://www.aksiyon.com.tr/resim/510/71.jpg" vspace="5"/>
   <!--- Resim Burada ---------->
  </p>
 </font>
 <font class="content">
  İstanbul'u ya da Ankara'yı Mersin'e taşımak onların yaptığı. İki yüz kişilik orkestraları, ünlü simaları bir taşra kentinde buluşturmak kolay değil. Ama imkansız da değil...
 </font>
 <p>
  <font class="content">
   Tülay Bardakçıoğlu bir öğretmen. Bu yıl üçüncüsü düzenlenen, dünyaca ünlü Türk müzisyenlerini Mersin'e getirmeyi başaran festivalin başındaki kişi. Mersinli değil; eş durumundan dolayı buraya yerleşmiş. Müziğe olan ilgisini 1980'li yıllarda bir grup arkadaşıyla kurduğu Filarmoni Derneği'yle göstermiş. Profesyonel anlamda müzikle ilgilenmiyor. 1990'lı yıllarda büyük göç alan, gettolarıyla ve TV'lerin öğle programlarına çıkan kadınlarıyla ünlenen Mersin'in kaderini değiştirmeye aday. İstanbul'da bile düzenlenmesi büyük bütçeler ve sponsorlar gerektiren klasik müzik festivali etkinliği bir taşra kentinde gerçekleştirebiliyor. Kendine özel bir güç atfetmiyor; sadece kurumlarla ve kişilerle kurduğu güven ilişkisi bu projenin hayata geçmesini sağlamış.
   <br>
    <br>
     Fazıl Say'a göre, İstanbul'da düzenlenen müzik festivallerinden sonra Anadolu'nun en önemli festivali Mersin'de yapılıyor. Bunu kanıtlarcasına 3. Mersin Uluslararası Müzik Festivali'ne üçüncü kez katılıyor. Program görüldüğünde önemli bir festival olduğu, 'taşra'da yaz boyu yapılan müzik ve eğlence festivallerinden ayrıldığı görülecektir.
     <br/>
     <br/>
     Festival, 30 Eylül'de Akdeniz Bölge Garnizon Komutanlığı Bandosu'nun konseriyle açılıyor. Fazıl Say, Zuhal Olcay ve Genco Erkal üçlüsünü buluşturan "Nazım", İbrahim Yazıcı yönetiminde Bilkent Senfoni Orkestrası ve Kültür Bakanlığı Ankara Devlet Çok Sesli Korosu ile birlikte gerçekleştiriliyor. Festivalin bu seneki ağır topu Burhan Öçal. Öçal, Trakya Çalgıcıları ile birlikte 10-11 Ekim tarihlerinde Kanlıdivane ve Tarsus Gösteri Merkezi'nde sahne alacak. Tarsus Gösteri Merkezi'nin 12 Ekim'deki konuğu ünlü piyanist Hüseyin Sermet.
     <br/>
     <br/>
     Mersin'in şehir içi tarihi zenginliği olmamakla birlikte Silifke ve Tarsus şehirlerinin Antik çağa uzanan tarih zenginliğini değerlendirmek istiyor. Dolayısıyla konserler Mersin'in dışına taştığı gibi, seçilen konser mekanlarının tarihselliğine dikkat ediliyor. 9 Ekim'de, Macaristan'ın Cigan Müziği grubu Rajko'nun konseri Kızkalesi'nde gerçekleşecek. Şirin Pancaroğlu ve Tatjana Masurenko konseri ise 6 Ekim'de Tarsus St. Paul Müzesi'nde izlenebilecek.
     <br/>
     <br/>
     Festivalin kalbi Mersin Kültür Merkezi. Mersin Devlet Opera ve Balesi 1 Ekim'de, Tango Plus-Carmen 2 Ekim'de, Trio'le Oda Müziği Konseri 3 Ekim'de, Toros Can Piyano Resitali 4 Ekim'de, Parlayan Yıldızlar; Mertol Demirelli (Piyano), Veriko Tchumburidze ( Keman), Hasan Gökçe Yorgun (Keman) 5 Ekim'de konser verecek. Mertol Demirelli ismine dikkat!
     <br/>
     <br/>
     Mersin Uluslararası Müzik Festivali'nin en önemli eksiği Klasik Türk Müziği gruplarının konser programında yer almaması. İKSV'nin İstanbul'da gerçekleştirdiği konserlerde mutlaka yer alan grupların Mersin'e de davet edilmesinin yararlı olacağı muhakkak.
     <br/>
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15478), [web.archive.org (arşiv bağlantısı)](http://web.archive.org/web/20060313235621/http://www.aksiyon.com.tr:80/detay.php?id=15478)
