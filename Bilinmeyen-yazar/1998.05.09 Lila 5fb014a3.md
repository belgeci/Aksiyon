# Lila

*Bilinmeyen-yazar 1998.05.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İlk kitabı "Zen ve Motosiklet Bakım Sanatı"nda Robert Pirsig, ovalar ve bataklıklardan başlayıp dağların doruklarından aşarak denize kadar uzanan motosiklet yolculuğunu aklın,
  </font>
 </div>
 <div id="newsText">
  <font class="detail-text">
   akılcılık geleneğinin ve bu geleneğe bağlı değerlerin sorgulandığı bir felsefi şölene dönüştürüyordu. Yeni kitabında denizden devam eden bu yolculukta zorunlu bir yol arkadaşı da yer alıyor: Lila. Yine bir yalnızın, bir düşünce isyancısının kitabı olan Lila'da asırlık otoritelerin kibrinden de, akademik gösteriş ve sahtelikten de bıkmış, düşüncenin derinliklerine dalmayı seven, duyarlı, gözlemci bir ruhun yolculuk notlarına göz atıyoruz. Örneğin metafizikle ilgili "Nitelik, bilecek birinin ve bilinecek bir şeyin olduğu mantığıyla bölünemez, tanımlanamaz ve anlaşılamaz; ama bunların hiçbiri metafizik olamaz. Metafizik, bölünebilir, tanımlanabilir ve anlaşılabilir olmalıdır, yoksa metafizik olmaz. Metafizik, özünde bir tür diyalektik tanım olduğundan, nitelik ise özünde tanımdışı olduğundan bu, "Nitelik Metafiziği"nin özünde terimler arası bir çelişki, mantıksal bir safsata olduğu anlamına gelir."
   <br/>
   <br/>
   Hikaye şu: Filozofyazar Phaedrus, yelkenli teknesiyle Amerika kıyılarında ilerlerken Kızılderili ayinlerinden Hint felsefesine, Viktoryen ve Püriten ahlak anlayışına kadar uzanarak kaynağa doğru bir yolculuğa çıkar. Bu yolculukta, sözcüklerin, kavramların, değerlerin kaynağını, kaynak birliğini keşfederken, öznenesne, Statik ve Dinamik Nitelik karşıtlıklarını ve birliklerini de sorgular ve Nitelik Metafiziğini bir felsefi sistem halinde oturtur. Öte yandan yol arkadaşı Lila, geçmişinden taşıdığı acının ve nefretin yüküyle yaptığı kendi yolculuğuyla yazarın yaşamını bir kasırganın eşiğine getirecektir. Bu iki insanın ilişkisiyle yönlenen, kavramlar dünyasına yelken açarak günümüz insanının temel meselelerini irdeleyen, yaşamı, insanı ve ahlakı sorgulayan sarsıcı bir felsefi arayışın öyküsü.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3726-lila.html), [web.archive.org (arşiv bağlantısı)](http://web.archive.org/web/20120614093404/http://www.aksiyon.com.tr:80/aksiyon/haber-3726-lila.html)
