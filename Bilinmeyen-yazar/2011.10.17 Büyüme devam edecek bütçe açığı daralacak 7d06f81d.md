# Büyüme devam edecek, bütçe açığı daralacak

*Bilinmeyen-yazar 2011.10.17*

<font class="agenda2NewsSpot">
 2012-2014 yıllarını içine alan Orta Vadeli Program açıklandı. Programın temel amacı, refah seviyesinin yükseltilmesi nihai hedefi doğrultusunda istikrarlı bir büyüme sürecinde istihdamı artırmak, mali disiplini sürdürmek, tasarrufları artırmak, cari açığı azaltmak ve böylece makroekonomik istikrarı güçlendirmek olarak tespit edildi.
</font>
<font class="newsDetail">
 <p>
 </p>
 <p>
  Programa göre, bu yıl sonunda yüzde 7,5 olması beklenen ekonomik büyümenin önümüzdeki yıl yüzde 4, 2013 ve 2014’te de yüzde 5 olması hedefleniyor. Yani hedef daha mutevazı bir büyüme oranı. Bu yıl için 10.363 dolar olması beklenen kişi başına gelirin de 2014’te 12 bin doları aşması bekleniyor. Cari işlemler açığında ise bu yıl için beklenen rakam yüzde 9,4. Gelecek yıl ve sonrasındaki iki yıl içinde sırasıyla yüzde 8, yüzde 7,5 ve yüzde 7 olacak. Cari açığın daha aşağı çekilememesinin sebebi ise dış ticaret açığı. Bu yıl sonunda ihracatın ithalatı karşılama oranının yüzde 56,9
  <span>
  </span>
  olması bekleniyor. Oran üç yılda bir miktar yükselip 2014’te yüzde 62,6 olacak.
 </p>
 <p class="MsoNormal">
  Bununla birlikte, Orta Vadeli Program kapsamında cari işlemler açığına kalıcı çözüm getirecek yapısal düzenlemelerin de hızlı bir şekilde uygulamaya konulmasına öncelik verilecek.
 </p>
 <p>
 </p>
 <p class="MsoNormal">
  İstihdamda da büyüme oranına paralel olarak yüzde 10 dolayında bir işsizlik seviyesi öngörülmüş. Oranın, bu yıl sonunda yüzde 10,5, 2014 sonunda ise yüzde 9,9 olması hedeflenmiş. Ekonomik büyümenin yanı sıra, işgücü piyasasını daha esnek hâle getirecek politikaların da uygulanmasıyla, tarım dışında 1,5 milyon kişi ilave istihdam sağlanması planlanıyor.
 </p>
 <p>
 </p>
 <p class="MsoNormal">
  Merkezî yönetimin bütçe açığının GSYH’ya oranının bu yıl sonunda yüzde 1,7’ye, 2012’de yüzde 1,5’e, 2013’te yüzde 1,4’e ve 2014’te de yüzde 1’e inmesi öngörülüyor. Kamu borç stokunun GSYH’ya oranının da aşağı indirilmesi, 2014 sonunda yüzde 32’ye çekilmesi bekleniyor.
  <span>
  </span>
  Türkiye’nin en önemli sorunlarından biri olan tasarruf yetersizliği de programda yer alıyor. Buna göre, kamu ve özel kesim tasarruflarında artış hedefleniyor.
 </p>
 <p>
 </p>
 <p class="MsoNormal">
  Program döneminde, yıl sonunda yüzde 7,8 tahmin edilen TÜFE artış oranının sonraki yıllarda yüzde 5 olması bekleniyor. Dikkat çeken bir nokta da dünya ekonomisinde yavaşlama beklenirken petrol fiyatlarında düşüş öngörülmemesi.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30749), [web.archive.org (arşiv bağlantısı)](http://web.archive.org/web/20111021072654/http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30749)
