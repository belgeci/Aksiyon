# Marka yatırımıyla büyüdü

*Bilinmeyen-yazar 2004.12.27*

<div>
 <p>
  <font>
   İstanbul Yeşildirek’in bir tekstil okulu olduğunu hep duyarız. Sıkışık  dükkanların, bolca pazarlıkların ve hiç bitmeyen ucuzluk tartışmasının içinde Yeşildirek, bugün Türkiye’nin en önemli sanayicilerini yetiştirmiş durumda.
   <br/>
   <br/>
   Yeşildirekli esnafın biraz büyüyünce önce Merter’e, sonra Nişantaşı’na göçüp “esnaflıktan sanayiciliğe” geçtiğini de biliyoruz. Anlı şanlı sanayicilerin Yeşildirek anılarını sıkça dinlerken, bugünün Yeşildirek’i unutuluyor. Binlerce tekstilci esnafını ağırlayan Yeşildirek’te bugün de gürültülü ve her zamanki gibi bol pazarlıklı ticaret yapılıyor; yollar yine hamallarla ve ucuz mal almak isteyen turistlerle dolu. Birkaç kişinin aynı anda sığamadığı küçük, salaş dükkanlarda satış yapan tekstilcilerin bir dönem en büyük hedefi pazarlara değil de mağazalarda  hitap eden ürünler satmaktı.
   <br>
    <br>
     Mağazalara ürün satacak seviyeye gelmek için hayal kuran Yeşildirek esnafı son yıllarda kabuk değiştirmeye ve yurtdışında prestijli mağazalara ürün satmaya başladı. Yeşildirek’in tanınmış firmalarından olan Çelebi Giyim, marka yatırımıyla sektörünün en büyük markalarından biri olmuş durumda. Daha çok gecelik ve eşofman üreten Çelebi Giyim’in ürün konsepti Nişantaşı’ndaki firmalar bir yana uluslararası üne sahip çok ortaklı spor giyim markalarını bile kıskandıracak seviyede.
     <br>
      <br>
       Türkiye’de Çelebi Giyim olarak bilinmesine rağmen yurtdışı piyasalarda  Pallino ve Aspetto markalarıyla tanındıklarını söyleyen Mustafa Çelebi, pazar görüntüsündeki Yeşildirek sokaklarının arasından sıyrılıp yurtdışında nasıl başarıya ulaştıklarını “Eğer sadece bu sokaklardaki tekstil anlayışını taklit etseydik pazar malı satan bir firma olurduk. Son yıllarda hangi ürünün gelişebileceğini doğru  tahmin ettik ve kazandık. Biz eşofman kullanımının arttığını ve eşofmanların sadece sporda değil sosyal yaşamın birçok alanında kullanıldığını tespit ettik. Yatırımlarımızı da bu alanda yoğunlaştırdık ve çok geçmeden kaliteli üretimin de yardımıyla tercih edilen markalarımız oldu.” sözleriyle açıklıyor.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1435 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19301), [web.archive.org (arşiv bağlantısı)](http://web.archive.org/web/20051102153356/http://aksiyon.com.tr:80/yazdir.php?id=19301)
