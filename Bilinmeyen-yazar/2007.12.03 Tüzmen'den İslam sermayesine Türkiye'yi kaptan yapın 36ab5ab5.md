# Tüzmen'den İslam sermayesine: Türkiye'yi kaptan yapın

*Bilinmeyen-yazar 2007.12.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dış Ticaret’ten sorumlu Devlet Bakanı Kürşad Tüzmen, 37 Müslüman ülkeden bin 300 işadamının katılımıyla Birleşik Arap Emirlikleri’nin (BAE) başşehri Abu Dabi’de gerçekleştirilen 11’inci Uluslararası İş Forumu’ndaki çıkışlarıyla İslam ülkelerinin dikkatlerini çekmeye çalıştı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080206060249im_/http://www.aksiyon.com.tr/resim/678/08.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Çıkışlardan biri Türkiye’yi, diğeri ise katılımcı ülkelerin hepsini yakından ilgilendiriyordu. Türkiye’nin işbirliği ve yatırım projelerine yeterli ilginin gösterilmemesinden yakınan Tüzmen, “Birlikte iş yapalım diyorsunuz. Sekiz yıldır Körfez ülkeleriyle serbest ticaret anlaşması yapmaya çalışıyoruz. Gürcistan ile iki ayda yaptık. Neredesiniz, neden masaya oturmuyorsunuz?” diye sitem etti. Forumu organize eden MÜSİAD’ın Başkanı Ömer Bolat, Türkiye ile İslam Konferansı Teşkilatı (İKT) üyesi ülkeler arasındaki ticaret hacminin 35 milyar dolardan 2007 yılı sonu itibariyle 44 milyar dolara çıkacağını söylüyordu ama bu kesinlikle kâfi olamazdı. Çünkü milli gelirleri 900 milyar doları bulan Körfez ülkeleri önümüzdeki 5 yıl içinde 800 milyar dolarlık yatırım düşüncesi içindeydi. Sadece BAE’de 10-15 yıllık süre zarfında toplam 400 milyar dolarlık proje hayata geçirilecekti. Türk müteahhitlik firmalarının önüne bundan en az yüzde 10 pay alma hedefi koyan Tüzmen, dünya enerji ve hammadde kaynaklarının çok önemli bir bölümünün yer aldığı İslam coğrafyasındaki ülkelerin genelinde kişi başına düşen milli gelirin 3-5 bin dolar seviyesinde seyrettiğini vurgulayarak, ikinci çıkışını dile getirdi: “Rüzgârın yönünü değiştiremiyorsanız yelkeni değiştireceksiniz. Yelken ve rüzgârda sorun yoksa kaptanı değiştireceksiniz.” Forum Başkanı Erol Yarar ise kapitalizmin, komünizm tehlikesini ekarte ettikten sonra hedef tahtasına yerleştirdiğini belirttiği İslam dünyasının işbirliğine gitmesini ‘kaçınılmaz bir gerçek’ diye niteledi. Öte yandan forumun sonuç bildirgesinde, İKÖ üyelerinin IMF benzeri ortak fon ve şirketleri derecelendirme sistemi kurmaları gerektiği kaydedildi.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29014), [web.archive.org (arşiv bağlantısı)](http://web.archive.org/web/20080206060249/http://www.aksiyon.com.tr:80/detay.php?id=29014)
