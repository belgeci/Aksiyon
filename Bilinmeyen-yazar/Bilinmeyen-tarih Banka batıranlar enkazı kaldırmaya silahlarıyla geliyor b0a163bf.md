# Banka batıranlar enkazı kaldırmaya silahlarıyla geliyor

*Bilinmeyen-yazar Bilinmeyen-tarih*

<div>
 <p>
  <font>
   1997-2003 yılları arası Türk bankacılık sektörünün kara yılları oldu. Toplam 22 bankanın 37 milyar doları aşan batık yükünü bugün tahsil etmek isteyen Tasarruf Mevduatı Sigorta Fonu (TMSF) Başkanı Ahmet Ertürk, kurumu deprem sonrasında enkazda arama kurtarma çalışması yapan AKUT'a benzetiyor.
   <br/>
   <br/>
   "Biz de adeta AKUT ekibi gibi deprem sonrası yıkıntılar içinde canlı izi arar gibi tahsilata yarar bir şeyler arıyoruz. Geç kalındığı için tahsilata yarar şey bulmak zorlaşıyor" diyor. Bankacılık sektöründeki derin yaranın izleri bununla da bitmiyor. Ertürk, batık banka enkazının başına silahla gelenler olduğuna dikkat çekiyor: "Borçlularımız bizim iyi niyetli beklentilerimizin aksine tahsilat görüşmelerine 7-8 kişilik silahlı koruma ordusuyla geliyor. Mekanımıza silahla girmeye çalışıyor." Ertürk, Uzan Grubu'na operasyon düzenlendiği günden beri 300 milyon dolarlık tahsilat yaptıklarına dikkat çekiyor. Eylül sonunda bu rakam 500 milyon doları aşacak. Star ve Telsim'in satışı da gerçekleşirse hedefte 2.5-3 milyar dolarlık tahsilat var. Tabii enkazın başına silahlı gelmeye devam edenlerin engellenmesi şartı ile...
   <br/>
   <br/>
  </font>
 </p>
 <p>
  <font>
   (Bu yazı 391 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=15821), [web.archive.org (arşiv bağlantısı)](http://web.archive.org/web/20050415213031/http://aksiyon.com.tr:80/yazdir.php?id=15821)
