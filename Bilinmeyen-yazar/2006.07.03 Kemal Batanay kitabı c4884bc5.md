# Kemal Batanay kitabı

*Bilinmeyen-yazar 2006.07.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bestekâr, tamburi, hattat, şair ve hafız Kemal Batanay'ın hayatı ve eserleri talebesi Prof. Muhittin Serin tarafından kitaplaştırıldı.
  </font>
 </div>
 <div id="newsText">
  <font class="detail-text">
   Hattat, bestekâr ve hafız Kemal Batanay'ın hayatı ve hat eserleri kitaplaştırıldı. Musikişinas bir babanın oğlu olarak 1906 senesinde dünyaya gelen Kemal Batanay, genç yaşında devrin önemli isimlerinden kıraat, hat ve musiki dersleri almış, ömrünü klasik eserlerin terennümü ve öğretilmesine vakfetmişti. Vefat ettiği 1981 yılına kadar yüzlerce öğrenci yetiştiren Batanay, klasik tambur icracılığı ile şöhreti yaygın bir sanatkârdı. Kitabı, Batanay'ın öğrencisi Marmara Üniversitesi İlahiyat Fakültesi'nde Türk-İslam sanatları profesörü olarak görev yapan Muhittin Serin hazırladı. Kubbealtı Akademisi Kültür ve Sanat Vakfı tarafından, Batanay'ın emekli olana kadar 30 yıl memuriyette bulunduğu İstanbul Ticaret Odası'nın (İTO) katkılarıyla yayımlanan kitap, Batanay'ın adına yaraşır güzellikte, özenli bir şekilde hazırlanmış. 210 sayfa ve üç bölümden oluşan kitabın ilk bölümünde Batanay'ın hayatı ayrıntılı bir şekilde çoğunlukla kendi ağzından anlatılırken, ikinci bölümde şahsiyeti, bestekârlığı, tamburiliği, hanendeliği, hattatlığı ve şairliği hatıralarla ortaya seriliyor. Kitabın son bölümü ise hat sanatından örneklere ayrılmış. Kitapta, Batanay'ın Türkiye Sosyalist İşçi Fırkası'na gidip gelmesinden dolayı Şirket-i Hayriye'den işten çıkarılması, İTO'dan aldığı emekli ikramiyesinin tamamını Kayseri'de yapılmakta olan bir camiye bağışlaması gibi ilginç anekdotlar da yer alıyor. Fotoğraflar ve belgelerle görsel yönden zengin bir içeriğe sahip olan kitap Kemal Batanay'ın şahsında bir döneme de ışık tutmuş oluyor.
   <br/>
   <br/>
   KEMAL BATANAY, BESTEKAR, TAMBURİ, HATTAT, HAFIZ
   <br/>
   Muhittin Serin
   <br/>
   Kubbealtı Neşriyat
   <br/>
   0212 516 23 56
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-20925-13-kemal-batanay-kitabi.html), [web.archive.org (arşiv bağlantısı)](http://web.archive.org/web/20120408060954/http://www.aksiyon.com.tr:80/aksiyon/haber-20925-13-kemal-batanay-kitabi.html)
