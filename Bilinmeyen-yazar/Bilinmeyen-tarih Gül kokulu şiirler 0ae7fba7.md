# Gül kokulu şiirler

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050225162704im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162704im_/http://www.aksiyon.com.tr/resim/393/blank.gif" vspace="5"/>
  </p>
 </font>
 <font class="content">
  Kitapta, Fuzuli’den Turgut Uyar’a Hz. Peygamber’e adanan  naat—ı şerifleri yer alırken cd’lerde de çoğu şiir şairlerin kendi ağızlarından ve usta yorumcular tarafından seslendirilmiş. Hz. Peygamber’in (a) 1476’ncı doğum yılına armağan olarak gerçekleştirilen proje; kitap, kaset, cd ve vcd ile başlıbaşına bir kültür hazinesi olarak kütüphanelerimizdeki baş köşeyi almayı hak ediyor. Büyük boy, 256 renkli sayfa olarak hazırlanan kitapta dünyanın bir çok yerinden ve ülkemizden yüzlerce seçkin şairin Hz. Peygamber’e (a) yazmış olduğu naatlar bir araya toplanmış.
 </font>
 <br/>
 <p>
  <font class="content">
   Kitabın başında da Mustafa Necati Bursalı ve Mustafa Özçelik’in eser için kaleme aldıkları yazıların yanısıra Sezai Karakoç, Ömer Baykar ile Hasan Ali Kasır’dan alıntılanan yazılar okuru selamlıyor. Goethe, Rilke, Muhammed İkbal gibi dünyanın ünlü şairlerinin yanında Fuzuli’den Şeyh Galip’e, Erzurumlu İbrahim Hakkı’dan Mustafa Necati Bursalı’ya, Asaf Halet Çelebi’den Cahit Zarifoğlu’na, Necip Fazıl’dan Sezai Karakoç’a, İsmet Özel’den Turgut Uyar’a oldukça geniş bir perspektiften şairlerin şiirleri kitapta yer almakta. Kitaptaki şiirler arasında genç kuşağın temsilcilerine ait olanlar da önemli yer tutuyor.
   <br/>
   <br/>
   Onlarca şairin ilk kez yayınlanan naatlarını da içermesi eserin kapsamı konusunda bir fikir verebilir. Evet, Arif Nihat Asya’nın naatını hepimiz biliyoruz fakat Asaf Halet Çelebi, Faruk Nafiz Çamlıbel, Yavuz Bülent Bakiler, Hilmi Yavuz, Turgut Uyar gibi zirve isimlerin naatları bu eserle gün yüzüne çıkıyor.
   <br/>
   <br/>
   Kitabın her sayfasını süsleyen güllerden hariç, sayfalar arasında üçyüze yakın resim serpiştirilmiş. Hz. Peygamber’in (a) hayatını geçirdiği coğrafyanın, mübarek mezarlarının, dostlarının, kutsal emanetlerinin yer aldığı bu resimler arşiv niteliğinde. Kitabın sonuna eklenmiş olan 20 sayfalık Hz. Peygamber Albümü’nde ise doğumdan vefatına kadar O’nun hayatından önemli ve anlamlı olan kareler var: Hira, Akabe, Uhud, Mekke, Medine... Bu kitabı farklı kılan özelliklerinden biri de tamamen özel gül esansı ile basılmış olması. Ülkemizde ilk kez gerçekleştirilen bir teknikle yapılan baskıyla sayfalar arasında Hz. Peygamber’e adanmış şiirlerle ve O’nu hatırlatan resimlerle farklı anlamlara ve dünyalara yelken açarken gül kokularıyla O’nun gül nefesini yanıbaşınızda hissediyorsunuz.
   <br/>
   <br/>
   Kitabı kadar albümü de önemli bir çalışma olan Sevgililer Sevgilisine; kaset, cd ve vcd’sinde de bir çok ilki bir arada buluşturmuş. Erdem Bayazıt, Mustafa Necati Bursalı, Ferman Karaçam, Recep Garip, Özcan Ünlü, A. Baki Kömür, Nurdal Durmuş, Yakup Ziya Genç ve İbrahim Tenekeci kendi şiirlerini seslendirirlerken, Dursun Ali Erzincanlı, Hayri Küçükdeniz, Selahattin Kocaarslan, Kahraman Tazeoğlu, Osman Nalbant gibi usta yorumcular da çeşitli naatları yorumlamışlar. Albümde yer alan Ömer Karaoğlu, Taner Yüncüoğlu ve Gülün Çağrısı Topluluğu’nun müzikleri ve sesleri, esere ayrı bir anlam katıyor. Geçtiğimiz yıllarda aramızdan ayrılan usta şair M. Akif İnan’ın vefatından önce seslendirdiği şiirleri de ilk kez bu albümde sevenleriyle buluşuyor.
   <br/>
   <br/>
   Son olarak albümün mik—mastering’ini yapan M. Celalettin Yüksel, Sufi Trans albümüyle ses getiren bir müzisyen. Semerkant Yayıncılık adına projeyi gerçekleştiren isim ise Adem Özbay.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1320), [web.archive.org (arşiv bağlantısı)](http://web.archive.org/web/20050225162704/http://www.aksiyon.com.tr:80/detay.php?id=1320)
