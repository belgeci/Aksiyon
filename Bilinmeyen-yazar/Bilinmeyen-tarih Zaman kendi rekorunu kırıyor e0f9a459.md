# Zaman kendi rekorunu kırıyor

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050113152214im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050113152214im_/http://www.aksiyon.com.tr/resim/483/8.jpg" vspace="5"/>
  </p>
 </font>
 <font class="content">
  Merkezi Amerika"da bulunan Society for News Design (SND) adlı kurumun geçen yıl düzenlediği tasarım Oscarı yarışmasında üç ödül alan Zaman Gazetesi bu yıl beş ayrı dalda ödül kazandı. 37 ülkeden 13 bin 618 eserin katıldığı yarışmada Zaman, dünyanın önde gelen gazetelerini geride bırakarak beş mükemmellik ödülü aldı. Eserler tiraja göre üç ayrı kategoride değerlendirilirken, Zaman; New York Times ve Independent gibi en yüksek tirajlı gazetelerin de bulunduğu birinci kategoride mücadele etti. Sahasında uzman tasarımcı, gazeteci ve akademisyenlerin yaptığı oylama sonunda Zaman"ın üçü spor (Sporvizyon), biri haber, biri yorum olmak üzere beş sayfası ödüllendirildi. Mükemmellik (Award of Exellence) ödülleri 2 Ekim 2004"te California"da sahiplerini bulacak. Zaman Gazetesi Genel Yayın Müdürü Ekrem Dumanlı, ikinci yılda da alınan ödüllerin önemini şöyle anlattı: "Yapılan iş sadece sayfaların artistik bir tasarımla ortaya konulması değil, haberciliğin dizayn edilmesidir. Arkadaşlarımız haberin tasarımını yapıyor. Dolayısıyla muhteva ile kullanılan fotoğrafın, illüstrasyonun ve bütün bunların kullanım biçiminin doğrudan ilişkisi var. Zaten bu yıl aldığımız ödüller içerisinde haber sayfalarının seçilmesi manidardır. İki yıl boyunca haber ve görsel tasarım arasındaki dengeyi disiplinli bir şekilde uygulayan arkadaşlarımızı kutluyorum."
 </font>
 <br/>
 <p>
  <font class="content">
   SND, 1979"dan bu yana her yıl uluslararası medyada en iyi gazeteleri seçerken, ödüller "tasarım Oscarları" olarak nitelendiriliyor. 50 ülkeden 2 bin 500 üyesi olan derneğin üyeleri arasında sanat yönetmenleri, editörler, grafik tasarımcıları, illüstratörler, fotoğrafçılar ve reklamcılar bulunuyor. SND ödüllerinin seçici kurulu dünyanın saygın gazetelerinin sanat yönetmenleri ve akademisyenlerinden oluşuyor. Ödüle layık bulunan gazete sayfaları, derneğin yayını olan The Best of Newspaper Design (En İyi Gazete Tasarımları) isimli kitapta yayınlanıyor.
   <br>
    <br>
     Haber Tasarım Cemiyeti (SND) Dönem Başkanı Susan Mango Curtis, Zaman"ın dünyanın en iyi gazetelerinden biri olduğunu söyleyerek, kazandığı 5 mükemmellik ödülünü "olağanüstü başarı" olarak nitelendirdi.
     <br>
      <br>
       <br/>
       Meclis"e hitap etmek kaç lira?
       <br/>
       <br/>
       Demokrasinin merkezi, Türkiye Cumhuriyeti Devleti"nin ve milletinin buluştuğu mekan. Ülkenin en saygın, en onurlu ve en güvenilir kurumu olan Türkiye Büyük Millet Meclisi Genel Kurulunda konuşmak herkese nasip olmaz. Milletvekili olmayanlar dışında kürsüye gelerek vekillere hitap etmek ancak cumhurbaşkanına ve çok özel yabancı misafirlere nasip olur. Her yabancı misafir ya da devlet başkanının da kürsüde konuşmasına izin verilmez. Çok önem verilen, Türkiye"nin önemli bir müttefiki olan davetliye o kapı açılır. Ama galiba artık "dı" dememiz gerekiyor. Son dönemde genel kurula konuşmacı olarak gelenlerin sayısında artış gözleniyor. Yakın zamana kadar ancak Azerbaycan, Pakistan ya da ABD devlet başkanlarının hitap ettiği genel kurula şimdi daha alt seviyeden konuklar da hitap edebiliyor. Bunlardan biri de Avrupa Parlamentosu Başkanı Pat Cox. Cox elbette ki önemli bir isim. Ancak her önemli insana Meclis genel kurulunun açılması da hem Meclis"in büyüklüğüne zarar verir, hem de burada konuşma yapmanın bir önemi kalmaz.
       <br/>
       <br/>
       <br/>
       Sözünü tutan başkan
       <br/>
       <br/>
       Kim demiş Türkiye"de siyasetçiler seçim öncesi bol bol vaatlerde bulunur, seçim sonrasında ise hiçbirini yerine getirmez diye. Süleyman Demirel için anlatırlar. Oy istemek için gittiği yerlerde baraj yapacağını, söyleyen Demirel"e seçimler sonrası sormuşlar; "Nerede baraj?" O da "Yapacağız dedikse hemen bugün demedik ya" diye cevap vermiş. İstanbul Beşiktaş"ta Belediye Başkanlığı yapan Yusuf Namoğlu da Demirel"in izinden gitmiş olmalı ki verdiği bir sözü görev süresinin bitimine bir ay kala yerine getirdi. Namoğlu, kendisinden önceki yönetim zamanında belediye hizmet binasının çatısına yapılan ve görev süresi içinde yıktırma vaadinde bulunduğu kaçak katı geçtiğimiz hafta yıktırdı.
       <br/>
       <br/>
       <br/>
       Ruhban okulu mesajı
       <br/>
       <br/>
       Heybeliada Ruhban Okulu"nun açılması için yoğun bir kulis faaliyeti yapan Fener Rum Patriği Bartholomeos, Kilise Meclisi"ne Türk vatandaşı olmayan din adamlarını atadı. Bu kararla, Patrikhane"nin üst düzey kararlar alan ve Katoliklerin Kardinaller Meclisi"ne karşılık gelen 12 kişilik Sen Sinod Meclisi"ne, 81 yıldır yani cumhuriyet tarihi boyunca ilk kez Türk vatandaşı olmayanlar atanmış oldu. Yeni Sen Sinod"da iki Yunanlı metropolitin yanı sıra Amerika ve İngiltere başpiskoposları ile Yeni Zelanda ve Finlandiya"nın metropolit olan eski başpiskoposları görev yapacak. Yeni atanan 6 yabancı üye aynı zamanda Fener Rum Patriği olabilecek. Bu da ekümenlik iddiasının güçlenmesi anlamına gelecek. Bartholemeos "Dışarıdan bir patrik getirmek gibi düşüncemiz yoktur. Ama Heybeliada Ruhban Okulu"nun kapalı olması nedeniyle zor durumdayız" derken ruhban okulunun açılmasına izin vermeyen yetkililere mesaj gönderdi. Dışişleri, atamaların Lozan"a aykırı olup olmadığını araştırmaya başladı. Lozan"a göre Fener Rum Patriği"nin Türk olması gerekiyor.
       <br/>
       <br/>
       <br/>
       Topuz"un kantarı yok
       <br/>
       <br/>
       Başbakan Recep Tayyip Erdoğan"ın CHP için kullandığı, "Bunların kökü bereketsiz" sözü üzerine Deniz Baykal; "Erdoğan"ı Ali Tapuz"a havale ediyorum" demişti. Baykal"ın neden bunu dediği bir gün geçmeden anlaşıldı. Yaptığı sert çıkışlarıyla ünlenen Grup Başkanvekili Ali Topuz daha önce, "terör örgütü İBDA-C"nin kurucusu", "karşı devrim hareketinin başimamı" gibi suçlamalarda bulunduğu Erdoğan"ı bu kez Nazi Almanyasının diktatör lideri Hitler"e benzetti, demokrasinin her zaman için iyi bir rejim olmadığını söyledi.
       <br/>
       <br/>
       <br/>
       Jet tahliye
       <br/>
       <br/>
       Hakkında 494"le 1235 yıl arasında ağır hapis cezası istenen Fadıl Akgündüz 15 ay cezaevinde yattıktan sonra tutuksuz yargılanmak üzere tahliye edildi. Siirt"ten bağımsız milletvekili seçilen ancak Yüksek Seçim Kurulu"nun seçimleri iptal etmesiyle vekilliği düşen Akgündüz tutuklanarak cezaevine konmuştu. 150 milyar lira kefaletle cezaevi günleri sona eren Akgündüz"ün hakkında Almanya"daki bazı Türk vatandaşlarını "yüksek kâr payı vaadiyle kandırarak dolandırıcılık yaptığı" iddia ediliyordu. Fadıl Akgündüz tahliyesinin ardından gazetecilere "Sadece iki cümle söyleyeceğim. Topyekün kalkınamayan ülkeler dünyaya açılamazlar. Doğu hayat bulacak, Türkiye kalkınacak" dedi. Akgündüz"ün avukatı Bilal Veysi Yaşar da, müvekkilinin yeniden işlerinin başına geçerek, borçlarını ödeyeceğini söyledi.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11225), [web.archive.org (arşiv bağlantısı)](http://web.archive.org/web/20050113152214/http://www.aksiyon.com.tr:80/detay.php?id=11225)
