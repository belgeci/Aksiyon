# Başörtüsünde stilist ve ulema polemiği

*Bilinmeyen-yazar 2005.11.21*

<div>
 <p>
  <font>
   Avrupa İnsan Hakları Mahkemesi’nin (AİHM) Leyla Şahin davasındaki kararından sonra, başörtüsünün siyasal simge olup olmadığı ve buna kimin karar verebileceği konusunda tartışmalar başladı.
   <br/>
   <br/>
   TBMM Başkanı Bülent Arınç, konuya ilişkin yaptığı açıklamada, Şahin davasıyla ilgili kararında AİHM’yi alkışlayanların bazı kararlara sert tepki gösterdiklerine dikkati çekti ve ilginç bir öneri getirdi. AİHM kararının başörtüsü yasağını ortadan kaldıracak bir yasal düzenlemeye engel teşkil etmediğini söyleyen Arınç, YÖK’e siyasal simge niteliğini taşımayacak bir başörtüsü modeli geliştirmesini önererek, “Stilistlere 4-5 ayrı model başörtüsü şekli hatırlatıp ‘bunlar siyasi simge değildir’ deseler daha iyi olur.” dedi. Kendilerinin sadece yasaların uygulayıcısı olduklarını söyleyen YÖK Başkanı Prof. Dr. Erdoğan Teziç, tasarım uzmanları bulunmadığını ifade ederek, Arınç’tan bu öneriyi AİHM’ye yapmasını istedi. Öte yandan, Başbakan Recep Tayyip Erdoğan’ın “Türban konusunda söz hakkı AİHM’nin değil, din ulemasınındır.” demesi bazı kesimlerce kadrajlanarak büyütüldü. Erdoğan’ın, hukuki düzenlemeyi din uleması yapsın demediği elbette çok açıktı. İfade etmek istediği, başörtüsünün dinî açıdan Müslüman bir bayan için ne anlama geldiğinin içtihadının ancak din ulemasınca yapılabileceğini vurgulamaktı. Ulemanın değerlendirmesini dikkate alıp almamak şimdiye kadar olduğu gibi tabii ki yasa koyucunun iradesinde.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 972 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22892), [web.archive.org (arşiv bağlantısı)](http://web.archive.org/web/20070626182432/http://www.aksiyon.com.tr:80/yazdir.php?id=22892)
