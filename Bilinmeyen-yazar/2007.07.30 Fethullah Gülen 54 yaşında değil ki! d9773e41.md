# Fethullah Gülen 54 yaşında değil ki!

*Bilinmeyen-yazar 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul Emniyet Müdürlüğü Kriminal Şubesi’nce hazırlanan rapora göre Cumhuriyet Gazetesi’ne atılanlar ile Ümraniye’deki cephane evde ele geçirilen bombalar aynı. Bombalar 1983 ve 1999 MKE yapımı. Kara Kuvvetleri Komutanlığı ile Jandarma Genel Komutanlığı’na iki ayrı seri halinde teslim edilmiş.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126065515im_/http://www.aksiyon.com.tr/resim/660/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Söz konusu serilerdeki bombalar 14 saldırıda daha kullanılmış. Ümraniye’deki bombaların üzerinde emekli Astsubay Oktay Yıldırım’ın parmak izleri var. Rapor, Danıştay saldırısı davasını gören Ankara 11’inci Ağır Ceza Mahkemesi’nin, Ümraniye soruşturmasıyla ilgili dosyayı bekleme kararındaki isabeti tescil ediyor. Danıştay 2’inci Daire Üyesi Mustafa Yücel Özbilgin’in ölümü, 4 mahkeme yetkilisinin de yaralanmasıyla sonuçlanan saldırının sanığı Alparslan Arslan’ın son duruşmada söyledikleri, komedyen Cem Yılmaz’ın oynadığı Türk Telekom reklâmlarındaki bir repliği aratmadı. Bakın ne diyor Arslan: “Yakalanmasaydım Aydın Doğan medya grubuna, Koç Grubu’na, (Jandarma eski Genel Komutanı emekli Orgeneral) Şener Eruygur’a ve bazı bankalara saldıracaktım. Cumhurbaşkanı Ahmet Necdet Sezer’i öldürecektim. Bu arada Fethullah Gülen’e saygı ve sevgilerimi bildiriyorum. Onu kırdım ve üzdüysem özür diliyorum.” Aynen, “O halde Dayım 54 yaşında!” repliği. Şimdi Gülen Hocaefendi ile Arslan’ın yaptıklarının ya da yapmayı düşündüklerinin ne alakası var? Cem Yılmaz, Türk Telekom tarifesiyle dayısının yaşını irtibatlandırdığında insanlar gülüp geçiyor. Arslan, stand up’çı; mahkeme salonu da çekim stüdyosu olmadığına göre, belli ki amaç çok başka. Danıştay saldırısını, Allah’ın dinine, peygamberine, Müslümanlara yapılan alçakça hareketlere ceza vermek için yaptığını ileri süren Arslan’a göre ‘Girdap’ operasyonuyla üzerine gidilen Vatansever Kuvvetler Güç Birliği Örgütü’nün  ulusalcılar, derin devlet, Ayhan Parlak, Muzaffer Tekin ve Veli Küçük ile bir ilişkisi söz konusu değil. Bu sözlere, Arslan’ın avukatı Ahmet Doğan da şaşırıyor. Hedef saptırıcı sözleri, müvekkilinin cezaevi psikolojisine bağlıyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28052), [web.archive.org (arşiv bağlantısı)](http://web.archive.org/web/20071126065515/http://www.aksiyon.com.tr:80/detay.php?id=28052)
