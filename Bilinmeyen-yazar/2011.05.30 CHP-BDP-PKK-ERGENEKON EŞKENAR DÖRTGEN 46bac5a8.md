# CHP-BDP-PKK-ERGENEKON: EŞKENAR DÖRTGEN

*Bilinmeyen-yazar 2011.05.30*

<font class="agenda2NewsSpot">
 Kaset komplolarıyla siyasi çatısını çökertmek isteyenlerin ekmeğine yağ sürercesine; kurduğu ‘eşkenar üçgen’ denklemini dillendirmeye devam eden MHP Genel Başkanı Devlet Bahçeli, CHP’ye tezgâhlanan oyunun aynısına muhatap kaldığını 12 Haziran seçimlerine kadar anlamaya pek niyetli görünmüyor.
</font>
<font class="newsDetail">
 <p>
  <p class="MsoNormal">
   Hem de seçim sonrası işin işten geçeceğini bile bile… BDP, AK Parti ve kanıksanan tabirle ‘cemaat’ var üçgenin köşelerinde. Üçleme baştan mantık dışı bir kere. Öte yandan Allah’tan korkmamak gerek bunu telaffuz için. Kanlı terör örgütü PKK ve güdümündeki sözde Kürt partisi, cemaatin bölgedeki faaliyetlerini sabote etmeye çalışırken, iktidardaki siyasal oluşumun liderine A4 tuzakları kurulup teşkilat binaları saldırıya uğrarken, Bahçeli’nin kurgusuna kimsenin inanmayacağı ortada. Aksine ülkenin kaynaklarını yıllardır söğüşleyenlerin işbirliğini açıkça görmekte herkes. AK Parti Genel Başkanı Tayyip Erdoğan’ın mitingi sırasında esnafa kepenk kapattıran bölücü örgüt ve yandaş politik yapı; ana muhalefet partisi ve lideri Kemal Kılıçdaroğlu’nu bağrına basıyor. Yerel özerklikten söz ediyor CHP genel başkanı, BDP’nin eyalet talebinin içini doldururcasına. Duruşmalar ilerledikçe aysberg misali suyun altındaki kısımları aydınlanan Ergenekoncular, Kandil’de PKK’yla ortak eylemlerini istişare ediyor. ‘Yeni’ CHP listelerindeki adaylarıyla Meclis’e girme hayali içindeler. İşte gerçek denklem bu; eşkenar dörtgen: CHP-BDP- PKK-Ergenekon. Acaba MHP bu dörtgenin neresinde? Yoksa hakikat, eşkenar beşgenden mi ibaret?
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29497-11-chp-bdp-pkk-ergenekon-eskenar-dortgen.html), [web.archive.org (arşiv bağlantısı)](http://web.archive.org/web/20110819072352/http://www.aksiyon.com.tr:80/aksiyon/haber-29497-11-chp-bdp-pkk-ergenekon-eskenar-dortgen.html)
