# İki konteyner de Erdoğan için yaz!

*Bilinmeyen-yazar 2010.08.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Elvan Gıda Genel Müdürü Hidayet Kadiroğlu, Tayyip Erdoğan’ın popülaritesinin Ortadoğu ile ticareti artırdığını söylüyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Çikolata ve şekerleme sektörünün köklü firmalarından Elvan Gıda, 130 ülkeye ihracat yapıyor. Üretiminin yüzde 90’ını dış piyasalara satan şirket, birçok ülkede kendi markasıyla faaliyet gösteriyor. Elvan Gıda Genel Müdürü Hidayet Kadiroğlu, son yıllarda başta Irak olmak üzere komşu ülkeler ve Ortadoğu ülkelerinde Türk mallarına karşı özel bir ilgi olduğunu belirterek hükümetin ve sivil toplum kuruluşlarının açılımlarından en fazla iş dünyasının faydalandığını düşünüyor.
     <span>
     </span>
    </p>
    <p class="MsoNormal">
     - İhracat ağırlıklı bir firma olarak geçen yıl dış pazarlarda yaşanan daralmadan nasıl etkilendiniz?
    </p>
    <p class="MsoNormal">
     2009 yılındaki krizde, kriz öncesi verilerin yüzde 10 gerisinde kaldık. Gıda sektörü, diğer sektörlere göre daha az etkilendi. Bu yıl ise hem kriz dönemini telafi edecek, hem de 2008 verilerinin de üstünde bir büyüme bekliyoruz. Bu yıl sektör genel anlamda yüzde 20-22 düzeyinde büyüyecek.
     <span>
     </span>
    </p>
    <p class="MsoNormal">
     - 130 ülkeye ihracat için sadece Türkiye’de mi üretim yapıyorsunuz?
    </p>
    <p class="MsoNormal">
     İstanbul Yenibosna’daki 4 ayrı üretim tesisimizde günlük 200 ton üretimimiz var. Bunun yanında, Azerbaycan’da bisküvi ve çikolata fabrikamız var. Mısır ve Cezayir fabrikalarının devreye girmesiyle tesis sayımız 8’e yükselecek.
    </p>
    <p class="MsoNormal">
     - İhracatınızın ne kadarı markalı?
    </p>
    <p class="MsoNormal">
     Ürünlerimizin yüzde 80’ini kendi markalarımızla ihraç ediyoruz. Küçük bir oranda da market zincirleri için üretimimiz var. Elvan markası çevre ülkeler ve Orta Asya’da iyi tanınıyor. 600 alt çeşidimiz var. Her bölgede markalaşmış farklı ürünlerimiz var.
    </p>
    <p class="MsoNormal">
     - İç piyasada markalaşma çalışmalarınız var mı?
    </p>
    <p class="MsoNormal">
     Yıllardır iç piyasayı da düşünüyoruz ama hâlâ istediğimiz mesafeyi alamadık. Buna rağmen iç piyasada Elvan’ı marka yapma adına ciddi hazırlıklarımız var.
    </p>
    <p class="MsoNormal">
     - Yurt dışında ürünleriniz daha çok hangi ülkelerde talep görüyor?
    </p>
    <p class="MsoNormal">
     Türkiye’nin son yıllardaki açılım politikası bizim ihracatlarımızda etkili oldu. Ortadoğu ve Afrika çok hareketli pazarlar hâline geldi. Bu bölgelerde Türk malına karşı ciddi sempati oluştu. Türkiye ülke olarak Ortadoğu’da marka olmaya başladı. Türk ürünlerine özel bir sempati var. Türk markası olmak bir tercih sebebi oldu. Biz bunu bizzat yaşıyoruz. Cezayir, Libya, Ürdün gibi ülkelerdeki müşterilerimizle alışveriş yaparken, ‘Tayyip Erdoğan için 2 konteyner fazla yaz diyenler’ çok çıkıyor. Başbakan’a da anlattım bu durumu. Afrika’da da benzer bir durum söz konusu.
    </p>
    <p class="MsoNormal">
     - Özellikle gıda sektöründe Irak pazarına yönelik bir ilgi var…
    </p>
    <p class="MsoNormal">
     Son yıllarda Irak büyük bir alıcı oldu. Türk gıda sektörünün dinamosu hâline geldi. Sınırımızda böyle bir ülke olması çok önemli. Geçmişte Suriye’ye mal satamazken şimdi ciddi yakınlaşma oldu. Devletin açılımı kadar Tuskon’un açılımları da bu süreçte çok önemli. Sayın Cumhurbaşkanı’nın da katıldığı ve Tuskon’la beraber gittiğimiz ülkelerdeki işlerimiz yüzde 100 arttı.
    </p>
    <p class="MsoNormal">
     - Tuskon’un dış ticaret köprülerine sürekli stant açıyorsunuz. Ne gibi sonuçlar aldınız?
     <span>
     </span>
    </p>
    <p class="MsoNormal">
     Dış ticaret köprülerinde, her programda en az 5’er müşteri ile kontrat yaptık. İnsanlar cebinde para ile geliyor, anlaşma yapıyoruz, parayı verip gidiyorlar. Bu kadar güven veren bir ortam oluştu o programlarda. Bu programlar sayesinde farklı ülkelerdeki distribütörlerimizi bulduk. Şirket olarak son 3-4 yıldaki gelişimimizde Tuskon’un büyük etkisi var.
    </p>
    <p class="MsoNormal">
     - Türk firmalarının dünya çikolata ligindeki yeri nedir?
    </p>
    <p class="MsoNormal">
     Ülker’in ünlü çikolata markası Godiva’yı alması sektöre eşik atlattı. Onun yanında geçmişten gelen ihracat performansımızla birlikte bölgesel liderlik yolunda ilerliyoruz. Helal sertifikası olmasa bile Ortadoğu’da, Afrika’da Türk ürünü olunca bir güven duyuluyor. Bölgesel anlamda bu bizi bir güç hâline getirdi. Birçok Avrupalı firma bu yüzden Türkiye üzerinden Ortadoğu’ya açılmak istiyor.
    </p>
    <p class="MsoNormal">
     - Çikolata ve şekerlemede damak tadı ülkelere göre farklılaşıyor mu?
    </p>
    <p class="MsoNormal">
     Türkiye’de çikolata pazarı yeni gelişiyor. Kişi başı çikolata tüketimi 1,5-2 kilo, Avrupa’da 15 kiloya çıkıyor. Bizde geleneksel tatlılar ön planda. Çikolata butikten çıkıp endüstriyel hâle geldikçe, bayramlara ve özel günlere özgü olmaktan çıkarak günlük hayatımıza girmeye başladı.
    </p>
    <p class="MsoNormal">
     - Hangi bölgelerde ne tür ürünler tercih ediliyor?
    </p>
    <p class="MsoNormal">
     Afrikalılar şekerli ürünleri çok seviyor, Rusya ve Orta Asya ülkelerinde daha çok bitter tercih ediyor. Uzakdoğu sütlü ürün talep ediyor. Ülkeler noktasında tatlar kadar isimler de önem taşıyor. Bir isim bir ülkede favori iken diğer ülkede kötü anlama gelebiliyor. 130 ülkeye ihracat yaptığımızdan, marka isimlerini de buna göre planlıyoruz.
    </p>
    <p class="MsoNormal">
     - 2010 beklentileriniz nedir?
    </p>
    <p class="MsoNormal">
     2009’u grup olarak 85 milyon dolar ciroyla kapattık. 2010 yılında 100 milyon dolar hedefimiz var.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-27422-16-iki-konteyner-de-erdogan-icin-yaz.html), [web.archive.org (arşiv bağlantısı)](http://web.archive.org/web/20120414091652/http://www.aksiyon.com.tr:80/aksiyon/haber-27422-16-iki-konteyner-de-erdogan-icin-yaz.html)
