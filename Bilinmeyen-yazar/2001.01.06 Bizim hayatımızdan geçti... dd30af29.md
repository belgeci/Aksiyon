# Bizim hayatımızdan geçti...

*Bilinmeyen-yazar 2001.01.06*

<div>
 <p class="spot">
  İnsan ister bin senesinde, ister bin bilmem kaç yüz senesinde, ister iki bin senesinde yaşasın galiba herkes kendi ömrünü yaşıyor. İşte bir yıl daha geçti. Sayısı önemli değil. O, bizim hayatımızdan geçti.
 </p>
 <p class="metin">
 </p>
 <p class="metin">
  İki bin yıl böyle geçti
 </p>
 <p class="metin">
  Evet iki bin yılını da geride bıraktık. Sizin de bahsettiğiniz gibi milenyuma ne kehanetler, ne olağanüstü olaylar atfetmişlerdi insanlar. Ama o da bitti gitti; tıpkı Hz.  İsa (a.s) zamanından beri bitip giden iki bin tane benzeri gibi. İnsan ister bin senesinde, ister bin bilmem kaç yüz senesinde, ister iki bin senesinde yaşasın galiba herkes kendi ömrünü yaşıyor.
 </p>
 <p class="metin">
  İşte bir yıl daha geçti. Sayısı önemli değil. O, bizim hayatımızdan geçti. Önemli olan iki bin yılının nasıl geçtiğinden çok bizim onu nasıl geçirdiğimiz. Dünyanın gobal bir köy haline geldiği iki binli yıllarda insan kendi hayatından çok başkalarının empozeleriyle uğraşıyor galiba. Belki geçmişteki iki bin adet benzerinde de böyleydi. Bir farkla ki o zamanlar insanlar komşunun kendi gözüne kaz görünen tavuğuyla uğraşıyordu, şimdi medyanın evlerimize kadar pazarladığı starlarla, olaylarla. Ama her ikisisinde de kendi hayatını yaşamayı bilen kurtuluyor galiba.
 </p>
 <p class="metin">
  Ali Üstünay / İSTANBUL
 </p>
 <p class="metin">
 </p>
 <p class="metin">
 </p>
 <p class="metin">
  İkinci Dünya Savaşının üzerinden yarım asırdan fazla zaman geçti. Dünyanın birçok yerinde geçmişteki gerçekler insanlara açıklanıyor. Bizde de C listeleri vs. açıklansın. Günümüzde olup bitenlerin perde arkasından haberimiz yok, bari geçimişin gerçeklerini öğrenelim de insanlarımızı tanıyıp bugüne ışık tutalım.
 </p>
 <p class="metin">
  Remzi Şirin / KAYSERİ
 </p>
 <p class="metin">
 </p>
 <p class="arabaslik">
  Islahevi
 </p>
 <p class="metin">
  Suç işleyen insanların, topluma kazandırılması beklenen ve istenen bir husustur. Bu durumun tersini düşünmek insana değer verilmemesi anlamını taşır. Durum bu merkezde iken cezaevlerini ipoteklerinde görenler oralarda terör içeren fikirlerini daha da geliştirmeye ve uygulamaya dökmeye çalışıyorlar. Devleti yönetenler de en zor durumda bile zafer işareti göstermeyi marifet sayanlar kadar azimli davranarak bu insanları islah etmeyi görev saymalıdır.
 </p>
 <p class="metin">
  Kaybolan gençliğin, kendisini hiç uğruna yakan bu insanların bunu kendi rızası ile yapmadığı açıktır. Hiç olmasa başkalarının etkisinden uzak güvenli bir ortamda tutulursa bu insanlar topluma geri kazandırılabilir.
 </p>
 <p class="metin">
  Samimi davranıp insana önem veren, onları islah etmeye çalışanlar için tarih hayırlı ifadeler kullanacaktır.
 </p>
 <p class="metin">
  Özlem Öztürk / TRABZON
 </p>
 <p class="metin">
 </p>
 <p class="arabaslik">
  İpin ucunu yakalamışken...
 </p>
 <p class="metin">
  Yöneticilerimiz ayıbı temizledik diyorlar. Peki olaylar bu duruma gelmeden nerelerde idik? İçerideki bu durumu dokuz yıldır herkes biliyordu da neden parmağını dahi oynatmıyordu? Bu sorulara kendimiz cevap vermeye çalışalım. İlk akla gelen fiziki durum, burada durum gariptir. F tipi cezaevleri diyorlar. Ancak buradaki durumun yegane sebebi otorite boşluğudur. Devletin orada görev verdiği insanların görevlerinde ihmalleri mi var yoksa korkuyorlar mı, sindirilmişler mi? Çünkü bu insanlarımız içeride istedikleri gibi terör estiriyor, içeriye silah sokuyor, içeride silah imal ediyorlar. İçeri giren insanların kafalarını bulandırıyor, profesyonel hale getiriyorlar.
 </p>
 <p class="metin">
  Doğal olarak ellerinden bu fırsatı alırsan karşı çıkacaklardır. Bu karışıklıktan menfaatlenenler de insan hakları adı altında onlara yandaşlık edeceklerdir. İnsanlarımız ezilirken, açlık grevlerine zorlanırken, hunharca yakılırken nerelerde idiler?
 </p>
 <p class="metin">
  Devletin otoritesinin olmadığı yerde zorbalar (koğuş ağaları, örgüt liderleri) olur. Şimdi devletimiz ipin ucunu yakalamışken elinden kaçırmamalı.
 </p>
 <p class="metin">
  Bizde hapis cezası verilen bazı suçlara Avrupa'da ya para cezası ya da kefaletle salıverme uygulanıyor. Bu hususu da göz önünde bulunduralım.
 </p>
 <p class="metin">
  A. Ciğerli
 </p>
 <br/>
 <center>
  <a class="anaorta" href="http://web.archive.org/web/20011227215852/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/318/okurhatti/1.htm), [web.archive.org (arşiv bağlantısı)](http://web.archive.org/web/20011227215852/http://www.aksiyon.com.tr:80/2001/318/okurhatti/1.htm)
