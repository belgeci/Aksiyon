# CHP’nin Halk Gazetesi’nde manevi esinti

*Bilinmeyen-yazar 2006.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cumhuriyet Halk Partisi’nin (CHP) din söz konusu olduğunda ‘katı laik’ tavır sergilemesi yeni değil. Ağzından ‘Allah’ kelimesi çıkması için o kadar dil döküldükten sonra “Allahaısmarladık” diyebilen İsmet İnönü’ye kadar gider bu tarihsel süreç
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606092125im_/http://www.aksiyon.com.tr/resim/590/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Din ile araya mesafe koyma geleneği, kuşkusuz ‘toplumun değerleriyle çatışan sol’ imajını kafalara yerleştirdi. Sandık tercihlerini etkiledi. CHP gibi köklü bir partinin geç de olsa gerçeği görmemesi beklenemezdi. Nitekim, 3 Kasım seçimleri öncesinde ‘Anadolu solu söylemi’ geliştirildi. Ancak, arkası getirilmedi. ‘İbadet gizlidir, cuma namazını evde kılarım’ anlayışı esnetildi, CHP lideri Deniz Baykal iç dünyasını kamuoyuna açtı. Baykal’ın Kubbet-üs Sahra’da namaz kılması, torunlarıyla birlikte bayram namazına gitmesi ve yıllardır oruç tuttuğunun öğrenilmesi bir hayli yankı uyandırdı. Her ne kadar Baykal, “İnanç dünyası mahremiyet içinde yaşanmalı. Halkım, manevi değerlere önem vermemi yeni fark ediyor ama ben hep böyleydim” dese de, son dönemin ‘imaj çalışması’ sayılabilecek adımları gözden kaçmıyor.
   <br>
    <br>
     FATİHA OKUYAN VEKİLLER
     <br/>
     <br/>
     Aslında, bütün bunları hatırlatan, CHP Genel Merkezi’nin yayın organı Halk Gazetesi’ndeki gözden kaçan ancak birkaç sayısını karıştırırken fark ettiğimiz yeniliklerdi. Şimdi sıkı durun! 15 günde bir yayımlanan ve Anadolu’nun en ücra köşelerine kadar ulaştırılan Halk, sayfalarında artık ‘dinî motiflere’ yer veriyor. Bir sayfada, el açmış dua eden CHP milletvekillerinin (Fahrettin Üstün, Ali Aslan, R. Kerim Özkan) haberi, “Kuş gribinden 3 çocuğunu kaybeden Koçyiğit ailesini ziyaret eden CHP’li milletvekilleri, burada Fatiha okuyarak aileye taziyede bulundular.” şeklinde yer alıyor. Diğer sayfayı, Baykal’ın torunlarıyla bayram namazı kıldığını gösteren fotoğraf ve “Bayram namazı için Şirinyalı Mahallesi’ndeki Hacı Mehmet Çiçek Camii’ne torunları Alican (12) ve Mehmet (14) ile birlikte giden Baykal, imam tarafından verilen vaazı dinledi” yazısı süslüyor.
     <br/>
     <br/>
     OKUYUCU MEKTUBU
     <br/>
     <br/>
     Daha bitmedi. ‘Sizden gelenler’ bölümünde ilginç bir okuyucu mektubu göze çarpıyor. Vedat Sağlam isimli vatandaş burada partiye şöyle sesleniyor: “Bizler Siirtliyiz. Büyük oranda AKP’ye yönelmiştik. Fakat, bu yönlemeler yön değiştirmektedir. Daha çağdaş, insan hak ve hürriyetlerine daha saygılı olur ve sahip çıkarsanız, halkın sizlere fazlasıyla teveccüh edeceğini inanarak söylüyor ve bekliyoruz: Lütfen bu halkı ve inançlarını iyi okuyunuz ve söylemlerinizi, eylemlerinizi yeniden düzenleyiniz. Eğitimi çağdaşlaştırın, inanç hak ve hürriyetini, iş sahibi olma hürriyetini sağlayın. Herkese ve her kesime saygı gösterin. Bunları yapın mutlaka iktidarsınız.” Halkın sesi, Halk Gazetesi’nden böyle yankılanıyor. Değişmeyeceğinin altı kırmızı kalemle çizilen gen, kulak verir mi dersiniz?
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23722), [web.archive.org (arşiv bağlantısı)](http://web.archive.org/web/20070606092125/http://aksiyon.com.tr:80/detay.php?id=23722)
