# İyi dersler şoför amca

*Bilinmeyen-yazar 2011.12.26*

<font class="agenda2NewsSpot">
 Okulu olmayan, nüfusu az ve dağınık bölgelerdeki öğrenciler, eğitimlerine taşımalı şekilde devam ediyor. Şu an Türkiye genelinde 720 bin öğrenci, 47 bin şoför tarafından okullara taşımalı sistemle ulaştırılıyor.
</font>
<font class="newsDetail">
 <p class="MsoNormal">
  Bazı mesafeler çok uzun olunca öğrencilerin yolda harcadığı zaman da artıyor. Michelin, bu yolculukların, öğrencilerin eğitimine katkısı olacak şekilde düzenlenmesi için Millî Eğitim Bakanlığı ile birlikte “İyi Dersler Şoför Amca” projesini başlatıyor. Proje kapsamında 2012’de 25 il ve 275 ilçede 13 binin üstünde servis şoförü güvenli sürüş konusunda bilinçlendirilecek. Sürücülere, davranışlarıyla doğru model olabilmeleri için “iletişim ve davranış” ile “ilkyardım” eğitimleri de verilecek. Eğitimler,  eksiklikler akademisyenlerce tespit edilerek hazırlandı. Kocaeli’nde seçilen bir sürücü grubunun yanı sıra okul müdürleri, öğrenciler, veliler ve servis odası yöneticileri ile görüşüldü. Araştırmalar sonucunda ideal bir servis sürücüsünden beklenen davranışlara göre eğitim programı belirlendi. Sürücülerle beraber veli ve öğrencilerin de bilinçlendirilmesi gerektiği görüldü. Sürücülerle veliler ve öğrenciler arasında iletişim ve koordinasyon sorunu yaşandığı, trafikte güvenli davranmakla ilgili problemlerin olabildiği görüldü. Projeyle, servis araçlarında görülen eksiklik ve aksaklıkların azaltılması amaçlanıyor.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31413-286-iyi-dersler-sofor-amca.html), [web.archive.org (arşiv bağlantısı)](http://web.archive.org/web/20120112095122/http://www.aksiyon.com.tr:80/aksiyon/haber-31413-286-iyi-dersler-sofor-amca.html)
