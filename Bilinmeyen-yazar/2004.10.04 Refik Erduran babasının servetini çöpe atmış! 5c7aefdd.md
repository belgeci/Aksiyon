# Refik Erduran babasının servetini çöpe atmış!

*Bilinmeyen-yazar 2004.10.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şu sıralarda Türk solunun özeleştirisine katkı sağlamak amacıyla Sabiha Sertel'in hikayesini kaleme alan yazar Refik Erduran, eski eşi Leyla Umar'ın Nuriye Akman'a yaptığı kendisiyle ilgili açıklamalara Milliyet'in Pazar ekinde yayınlanan röportajda cevap verdi. Her iki röportajı da okuyanlar karşılıklı iddiaları biliyorlar.
  </font>
 </div>
 <div id="newsText">
  <font class="detail-text">
   Erduran, yeni romanının kahramanı Sabiha Sertel ile Nazım Hikmet arasındaki aşka değinirken sözcükleri 'beyin ameliyatı yapar gibi' seçtiğini söylüyor ve ardından gerekçesini şöyle açıklıyor: "Bir kesimin 'Gördünüz mü, solcular birbirlerinin karılarına musallatmış' diye yine edepsizce yorumlar yapılmasına fırsat vermemek için özel çaba gerektiriyor." Röportaj'da Erduran'ın hayatındaki en büyük pişmanlığı da öğreniyoruz. Babasının bıraktığı büyük serveti Türkiye Komünist Partisi (TKP) için harcamak. Bu sebeple de ömrünü para kazanmaya çalışarak geçirmek zorunda kalmak. Erduran, bu sözünüze tepki gelebilir uyarısı üzerine de, "TKP bir işe yaramış olsaydı hiç pişman olmazdım. Ama görüyorum ki çöpe attım paramı" diyor.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-15067-11-refik-erduran-babasinin-servetini-cope-atmis.html), [web.archive.org (arşiv bağlantısı)](http://web.archive.org/web/20140312023251/http://www.aksiyon.com.tr:80/aksiyon/haber-15067-11-refik-erduran-babasinin-servetini-cope-atmis.html)
