# Toptan ticarette ‘Bizim’ damgası

*Bilinmeyen-yazar 2011.01.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Organize toptancılık sektörünün önde gelen markalarından ve Yıldız Holding’in en hızlı büyüyen şirketlerinden Bizim Toptan, halka arz ediliyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Toptancılık sektörüne Türkiye’ye özgü ancak daha organize bir sistem getiren Bizim Toptan, halka arz için Sermaye Piyasası Kurulu’na başvurdu. 2002 yılında 6 mağaza ile toptancılık sektörüne giren şirket, hızla büyüyerek 8 yılda 54 ilde toplam 109 mağazaya ulaştı. 2010 yılının ilk 9 ayında cirosunu 1 milyar liranın üstüne çıkaran ve 1216 kişiyi istihdam eden Bizim Toptan, Yıldız Holding’in en hızlı büyüyen şirketleri arasında yer alıyor. Bizim Toptan’ın kurucu ortaklarından Taner Karamollaoğlu ile şirketin gelişimini ve Türkiye’deki toptan ticareti konuştuk.
    </p>
    <p class="MsoNormal">
     -Bizim Toptan’ın kuruluş öyküsünü sizden dinleyebilir miyiz?
    </p>
    <p class="MsoNormal">
     2002 yılında Yıldız Holding bünyesinde görev yaparken, Murat Ülker ile Türkiye’deki yaygın ticaret anlayışına uygun ancak daha organize bir toptan dağıtım şirketi kurma kararı aldık. Çünkü o dönem Yıldız Holding ciro, üretim ve markalaşma anlamında ciddi bir çıkış yapmış, süt ve yağ grubunda yeni yatırımlara başlamıştı. Bunların yanında geleneksel pazara hitap edebilecek bir toptan satış ağı kurma düşüncesi ortaya çıktı. Hedefimiz bakkallar, marketler ve ev dışı tüketim grupları olan restoran, otel ve kafelerdi. İlk denemelerimize de Ülker’in Topkapı’daki fabrikası çevresinde dağıtım yaparak başladık. Kısa sürede ülke geneline yayıldık. Bizim Toptan’ın büyümesi kimsenin beklemediği bir tempoda devam etti.
    </p>
    <p class="MsoNormal">
     -Bu projenin bildiğimiz toptancılıktan farkı nedir?
    </p>
    <p class="MsoNormal">
     Bizim Toptan kendine özgü bir model oluşturdu. O güne kadar büyük metrekareli toptancı mağazaları açılıyordu, Bizim Toptan ise dünyadaki modelleri alıp uygulamaktansa Türkiye’ye özgü bir model oluşturdu. Küçük metrekareli ve müşterinin daha kolay ve hızlı ulaşabileceği bir sistem kurdu. Şu anda 54 ilde müşterilerimiz 20 dakikada mağazamıza ulaşabiliyor. Aynı anda bütün hızlı tüketim ürünlerini bir arada bulup bütün ihtiyacını karşılayabiliyor. Bundan sonra hedef, nüfusu 50 binin üzerinde olan bütün yerleşim birimlerinde yaygınlaşmak.
    </p>
    <p class="MsoNormal">
     -Bizim Toptan ile geleneksel ticaretin daha organize hâle geldiği söylenebilir mi?
     <span>
     </span>
    </p>
    <p class="MsoNormal">
     Zaten bu proje, toptan ticaretin daha organize hâle getirilmesi çalışmasıdır. Alternatif bir kanal olarak perakendeciye çok ciddi bir katkı sağladığımızı düşünüyorum.
     <span>
     </span>
     Küçümsenmeyecek bir altyapımız var. Kendi iç bünyemizde geliştirdiğimiz bir sistem var. Bu kadar altyapısı kuvvetli bir sistem o dönem yoktu. 109 mağaza tek elden yönetilirken, yerel uygulamalar yapabiliyoruz. Bunun yanında bürokrasiyi azaltıp müşteriye daha hızlı ulaşıyoruz. Organize olmak, kontrollü bir anlayışı da beraberinde getiriyor. Bu durum ürün kalitesine de yansıyor. Belirli kaliteyi taşımayan, marka olmayan, son kullanma tarihleri yaklaşmış ürünler sisteme giremiyor.
    </p>
    <p class="MsoNormal">
     -Bizim Toptan’da sadece Ülker ürünleri mi satılıyor?
    </p>
    <p class="MsoNormal">
     Bizim Toptan, Yıldız Holding’in bir kuruluşu ama sadece Ülker ürünlerine yönelik bir çalışma değil. Ülker ürünlerinin payı yüzde 14 - 16 civarında. Zaten Ülker’in pazardaki payı da buna yakın. Bunun dışında Bizim Toptan’da bütün hızlı tüketim markalarını bulmak mümkün. Ülker’in en büyük rakiplerinden Eti ürünleri bile bu sistemde dağıtılıyor. Rakiplerimiz de bu sistemi destekliyor. Sadece Bizim Toptan için özel uygulamalar ve kampanyalar yapıyorlar. Çünkü Türkiye’de Bizim Toptan kadar hızlı ve yaygın dağıtım yapabilen başka bir kurum yok. Bu açıdan kayıtlı müşteri sayımız 266 bini aşmış durumda.
    </p>
    <p class="MsoNormal">
     -Hızlı tüketimde ağırlık gıda ve temizlik ürünlerinde mi?
    </p>
    <p class="MsoNormal">
     Temizlik ve gıda ürünleri ağırlıklı çalışılıyor. Bunun yanında şarküteri ürünleri de var. Son olarak sebze ve meyvede girdik. En fazla ihtiyaç olan temel ürünler belirlenip onların toptan dağıtımı yapılıyor. Üretici ile de ciddi bir işbirliği içine girmiş durumdayız.
    </p>
    <p class="MsoNormal">
     -Bu sistemden son tüketici alışveriş yapabiliyor mu?
    </p>
    <p class="MsoNormal">
     Genel prensibimiz gereği son tüketiciye ürün satmıyoruz. Bu toptancılar ve perakendeciler açısından haksız rekabet oluşturur. Sadece ticari unvanlı kişilere satış yapılıyor.
    </p>
    <p class="MsoNormal">
     -Bizim Toptan’ın halka arz sonrası hedefleri nelerdir?
    </p>
    <p class="MsoNormal">
     Türkiye’de toplam hızlı tüketim ürünleri pazarının büyüklüğü 72,9 milyar liraya ulaştı. Bunun içinde organize toptan satışın payı 3,5 milyar lira. Bu daha önümüzde gidilecek çok yol olduğu anlamına gelir.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E0C7888E9D155A220528F4292986D7E0?newsId=28452), [web.archive.org (arşiv bağlantısı)](http://web.archive.org/web/20141019084302/http://www.aksiyon.com.tr:80/aksiyon/newsDetail_getNewsById.action;jsessionid=E0C7888E9D155A220528F4292986D7E0?newsId=28452)
