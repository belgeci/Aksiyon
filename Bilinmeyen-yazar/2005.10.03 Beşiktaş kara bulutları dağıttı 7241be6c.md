# Beşiktaş kara bulutları dağıttı

*Bilinmeyen-yazar 2005.10.03*

<div>
 <p>
  <font>
   Ligde zor günler yaşayan Beşiktaş, UEFA Kupası 1’inci turunda İstanbul’da 1-0 yenildiği İsveç’in Malmö ekibini üst düzey performans sergilediği rövanş maçında  4-1’lik skorla bozguna uğrattı.
   <br/>
   <br/>
   Maç sonunda sevinç göz yaşları döken kulüp başkanı Yıldırım Demirören, art arda gelen başarısız sonuçlarla görevden alınması gündeme gelen teknik direktörü Rıza Çalımbay’a “Sonuna kadar arkandayız” mesajı verdi. Her gol sonrası futbolcuların Çalımbay’a koşması dikkat çekerken, en fazla sevinen oyuncu ise kuşkusuz üç golün sahibi Youla idi. Çünkü sezon başından beri bir türlü isteneni veremeyerek kendisini ısrarla Beşiktaş’a getirten teknik patronunu mahcup etmişti.
   <br>
    <br>
     Beşiktaş turu geçerken, Galatasaray’ın elenmesi futbolseverleri üzdü. Norveç’in Avrupa klasmanında esamisi okunmayan Tromso takımından İstanbul’da da gol yiyen Sarı-Kırmızılı ekibimiz 0-1 ve 1-1’lik skorlarla UEFA’ya birinci turda veda etti. Sonuç; takım yönetimini, teknik heyeti, futbolcuları ve taraftarları şoke etti.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 263 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22605), [web.archive.org (arşiv bağlantısı)](http://web.archive.org/web/20060106064059/http://www.aksiyon.com.tr:80/yazdir.php?id=22605)
