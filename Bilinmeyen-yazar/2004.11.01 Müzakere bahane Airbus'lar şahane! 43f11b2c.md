# Müzakere bahane, Airbus'lar şahane!

*Bilinmeyen-yazar 2004.11.01*

<div>
 <p>
  <font>
   Başbakan Recep Tayyip Erdoğan, Berlin'de, Fransa Cumhurbaşkanı Jacques Chirac ve Almanya Başbakanı Gerhard Schröder ile bir araya geldi.
   <br/>
   <br/>
   Görüşme sonrasında basının karşısına geçen üç liderin de 'yüzü gülüyor'du. Bu gülüşler, zirvede, Fransa ve Almanya'nın Türkiye'ye destek verdiğinin işareti miydi? Yoksa Türk Hava Yolları'nın 36 Airbus uçağı alım sözleşmesinin üç liderin de hazır bulunduğu ortamda imzalanmasınından mı kaynaklanıyordu? Gelen ilk haberler, müzakerelerin 2005'te başlayacağının ve hedefin tam üyelik olduğunun Chirac ve Schröder tarafından kesin dille ifade edildiği yönündeydi. Erdoğan, liderler zirvesinin olumlu geçtiğini söylüyordu. Berlin'deki havada gülücükler teneffüs ediliyordu; ama Chirac'ın ülkesine dönünce söyledikleri, sanki o gülücüklerin Airbus'ların hatırına verildiği izlenimini uyandırdı.
   <br>
    <br>
     Chirac'a göre, Türkiye ile Avrupa Birliği (AB) arasındaki üyelik müzakereleri en az 15 yıl sürer ve sonucun önceden kestirilmesi imkansız. Chirac, müzakerelerin üç ihtimalli sonuca gebe olacağı görüşünde. Birincisi, müzakereler üyelikle sonuçlansa da Fransa'nın kararı referandumla belirlenecek. İkincisi, müzakere süreci kesintiye uğrayabilir; hatta görüşmelerden herhangi bir sonuç çıkmayabilir. Üçüncüsü de, ortaya ciddi sorunların çıkmasıyla üyelik haricinde formül arayışına girilebilir. Bu açıklamalarını Fransa bakanlar kurulunda yapan Chirac, "AB'ye katılmak için Türkiye adım atacak, AB Türkiye'ye ayak uyduracak değil" diyordu.
     <br/>
     <br/>
    </br>
   </br>
  </font>
 </p>
 <p>
  <font>
   (Bu yazı 741 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=17617), [web.archive.org (arşiv bağlantısı)](http://web.archive.org/web/20060119002825/http://aksiyon.com.tr:80/yazdir.php?id=17617)
