# Şehitlerin kanı yerde mi kalacak?

*Bilinmeyen-yazar 2001.03.31*

<div>
 <p class="spot">
  Bayrampaşa'yı tekrar kaybetmekle orada şehit olanların kanını yerde bıraktık. Bakalım ne zaman gündem boş kalacak da birileri "hadi gidip Bayrampaşa'yı ele geçirelim bari" diyecek?
 </p>
 <p class="metin">
 </p>
 <p class="metin">
  Yayın hayatına atıldığı günden bu yana bu coğrafyanın insanına hep yararlı işler yapabilmek gayesiyle çalıştığına şahid olduğum Aksiyon dergisinin, ilk günküyle  mukayese edildiğinde, her geçen gün kalitesini artırmaya devam ettiğini görüyoruz... Tabii peryodik olarak artan kalite bizi kendisine peryodik olarak bağımlı hale getiriyor...  Yalnız, sizden istediğimiz Türkiye'nin gerçeklerini hiç çekinmeden gündeme taşımaya devam etmeniz... Ümit ederim ki Aksiyon dergisi yayın çizgisini değiştirmez... Zira, medyanın kokuşmaya başladığı şu demlerde buna çok ihtiyaç var... Tüm Aksiyon çalışanlarına yürekten selamlar...
 </p>
 <p class="metin">
  NOT: 3 boyutlu resimlerdeki kalitenin düştüğünü hatırlatmadan geçemeyeceğim...
 </p>
 <p class="metin">
  Bilal Sağlam/ADANA
 </p>
 <p class="metin">
 </p>
 <p class="arabaslik">
  Bayram sayısı mükemmeldi
 </p>
 <p class="metin">
  Bayram tatili nedeniyle boş dosyalarla doldurulmuş bir Aksiyon okuyacağımı zannediyordum. Bırakın bayram ihmalkarlığını, her zamankinden daha iyiydi Aksiyon'un 327. sayısı.  İlgi çekici, çok güzel dosyalar vardı. Ama içlerinden birini dönüp dönüp okudum. Adem Yavuz Arslan ve M. Yaşar Durukan Beyefendilerin Bayrampaşa Cezaevi ile ilgili dosyalarını. Kahramanlar gibi ele geçirdiğimiz cezaevini (ki biz hâlâ, ele geçirilmiş, sorun çözülmüş zannediyorduk) nasıl geri kaybettiğimizi çok güzel anlatmışlar. Daha güzel ifade edilemezdi. Peki başladığımız yere birkaç ayda geri döndüysek mahkumlar neden yandı? Askerler neden şehit oldu.? Bütün bu gürültü gazetelere malzeme bulmak, gündemi meşgul etmek için miydi? Bildiğim birşey varsa Bayrampaşa'yı tekrar kaybetmekle orada şehit olanların kanını yerde bıraktık. Bakalım ne zaman gündem boş kalacak da birileri "hadi gidip Bayrampaşa'yı ele geçirelim bari" diyecek?
 </p>
 <p class="metin">
  Reyhan Sert
 </p>
 <p class="metin">
 </p>
 <p class="arabaslik">
  Filistinlilerden özür dileyin
 </p>
 <p class="metin">
  Öncelikle yayınlarınızı dikkatle ve merakla izlediğimi belirtmek isterim. Aksiyon'un gündeme dair ve güncelle alakalı yorumlarını önemsiyorum. Ben size bence çok büyük addettiğim bir yanlışın düzeltilmesi vesilesiyle yazıyorum. Mesele Aksiyon'un 2001 yılı takvimi ve takvimde Mescid—i Aksa resminin altında hiç beklemediğim bir yazı ve sonunda İsrail... Ben bunu yapılmış çok büyük bir hata olarak görüyorum. Malum topraklar kimindi ve kimler işgal etti. Zaten Filistin halkı yaralı ve dünya arenasında yalnız. Siz böyle yapmakla Filistin'i yalnızlaştırıyor ve mahzunluğunu daha da artırıyorsunuz ve işgali meşrulaştırıyorsunuz. Bu konuda en başta Filistin halkından özür dilemenizi veya hiç yoktan hata yapıldığını dile getirmenizi bekliyorum. Lütfen biraz daha dikkat, biraz daha hassasiyet ve biraz daha iz'an...
 </p>
 <p class="metin">
  Selam ve dua ile..
 </p>
 <p class="metin">
  Kâmil Refik Büyüker / KIRŞEHİR
 </p>
 <p class="metin">
 </p>
 <p class="arabaslik">
  Eski yüzleri arıyorum
 </p>
 <p class="metin">
  Değerli Aksiyon Editörü;
 </p>
 <p class="metin">
  17/03/2001 tarihli sayınızı uzun bir aradan sonra tekrar inceleme fırsatı  buldum. Fakat eski aksiyon dolu Aksiyon'un biraz gerilediği hissine kapıldım. Sürekli takip etmeyen bir insanın eleştirisi ne derece kabul görür bilmem ama, "birisi senin koynunda veya boynunda akrep olduğunu söylese senin hayırhahındır" sözüne dayanarak ve cesaret alarak ikinci bir eleştiri yöneltiyorum.
 </p>
 <p class="metin">
  O da, bütün mail adreslerinin ücretsiz sitelerden açılmış olması, bence Aksiyon'un mutlaka bir web sitesi olması gerekiyor. Bu artık prestijin ötesinde, bir haber  yorum dergisinin vazgeçilmez ihtiyacı olsa gerek. Bu arada aradığım eski yüzleri ve yazarları bulamamaktan üzüntü duydum. Başarılar dilerim.
 </p>
 <p class="metin">
  Kadir Uca İst. Üniv.
 </p>
 <p class="metin">
  İktisat Fak. Maliye
 </p>
 <br/>
 <center>
  <a class="anaorta" href="http://web.archive.org/web/20020430095536/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/330/okurhatti/1.htm), [web.archive.org (arşiv bağlantısı)](http://web.archive.org/web/20020430095536/http://www.aksiyon.com.tr:80/2001/330/okurhatti/1.htm)
