# 2012’de Türkiye’yi meşgul edecek üç sorun: Avrupa, cari açık ve enflasyon

*Bilinmeyen-yazar 2011.12.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2011’de yüksek bir büyüme oranına ulaşan, bütçesinde açık değil fazla veren Türkiye, 2012’de en fazla cari işlemler açığı ve enflasyonla uğraşacağa benziyor. Ve bunu yaparken bütün dünya gibi Avrupa’dan gelecek olumsuz etkileri göğüslemeye çalışacak.
  </font>
 </div>
 <div id="newsText">
  <font class="detail-text">
   <p class="MsoNormal">
    2012 Yılı Merkezî Yönetim Bütçe Kanunu Tasarısı, 21 Aralık Çarşamba günü TBMM Genel Kurulunda kabul edilerek kanunlaştı. Yeni bütçede, giderler 350 milyar 948 milyon, gelirler 329 milyar 800 milyon TL olarak belirlendi. Bütçe açığı 21 milyar 103 milyon, faiz dışı fazla 29 milyar 146 milyon lira.
   </p>
   <p class="MsoNormal">
    2011 bütçesinde ise önemli sapmalar göze çarpıyor. Ama bu sapma, alışageldiğimiz negatif bir sapma değil. 33,5 milyar TL olarak belirlenen yıllık bütçe açığı bu yılın ocak-kasım döneminde açık değil fazla vermiş bulunuyor. Bütçe giderleri öngörülenden az artarken, bütçe gelirleri öngörülenin üzerinde artmış ve yılın ilk 11 ayında bütçe 439 milyon TL fazla vermiş. Bu, bütçemizin son 28 yılda gösterdiği en iyi performans. Geçen yılın aynı dönemindeki açığın 23,5 milyar TL olduğunu da hatırlatalım.
   </p>
   <p class="MsoNormal">
    Bütçenin de kesinleşmesiyle birlikte, 2012 makro hedeflerinin tamamı netleşmiş oldu. Orta Vadeli Programa (OVP) göre, 2012’de Türkiye’nin yüzde 4 büyümesi öngörülüyordu. GSYH 1,4 trilyon TL, kişi başına düşen gelir de 10 bin 973 dolar olacak. Zayıf sermaye girişleri ve cari açığın had safhaya çıkması, 2011’dekine benzer yüksek oranlı büyüme gerçekleştirilemeyeceğini gösteriyor.
   </p>
   <p class="MsoNormal">
    OVP’ye göre, dış ticaretin 100 milyar dolar açık vermesi, cari işlemler açığının 65 milyar dolar olması öngörülüyor. Bu yıl yüzde 10 seviyelerinde çıkması beklenen cari işlemler açığının GSYH’ya oranının yüzde 8,0’e çekilmesi hedefleniyor ama bu oran da Türkiye için oldukça yüksek bir seviyeyi ifade ediyor.
   </p>
   <p class="MsoNormal">
    2011’i yüzde 10’un üzerinde kapatması beklenen enflasyonun (TÜFE) 2012 yılında yüzde 5,2 olması öngörülmüş. Ancak, kredi genişlemesi hız kesmiş olsa da, yüksek döviz kurunun da etkisiyle fiyatlar genel seviyesindeki artışlar kendini hissettirmeye devam ediyor. Ve mevcut şartlarda bu hedefin tutturulması çok kolay görünmüyor.
   </p>
   <p class="MsoNormal">
    O yüzden, Türkiye rahat bir bütçe dengesine sahip olup AB ülkeleri gibi kamu finansmanı sorunuyla karşı karşıya bunmasa da,  yeni yılda en çok enflasyon ve cari işlemler açığıyla uğraşacak gibi görünüyor. Ve tabii ki, Avrupa’daki gelişmelerle. Avrupa’daki gidişat bütün dünya gibi bizi de yakından ilgilendiriyor. Oradan gelebilecek olumsuz etkilerin bertaraf edilmesi büyük önem taşıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-31395-2012de-turkiyeyi-mesgul-edecek-uc-sorun-avrupa-cari-acik-ve-enflasyon.html), [web.archive.org (arşiv bağlantısı)](http://web.archive.org/web/20120205142351/http://aksiyon.com.tr:80/aksiyon/haber-31395-2012de-turkiyeyi-mesgul-edecek-uc-sorun-avrupa-cari-acik-ve-enflasyon.html)
