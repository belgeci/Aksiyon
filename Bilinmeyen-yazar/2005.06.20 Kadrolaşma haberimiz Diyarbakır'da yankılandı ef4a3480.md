# Kadrolaşma haberimiz Diyarbakır’da yankılandı

*Bilinmeyen-yazar 2005.06.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dicle’de Bilimsel Kadrolaşma başlığıyla 548’inci sayımızda yayımladığımız haber, Diyarbakır’da gündemi belirledi. Aslında haberde dile getirdiğimiz Dicle Üniversitesi’ndeki kadrolaşma olayı uzun süredir şehirde konuşuluyor ve kamuoyunu rahatsız ediyordu.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Haber yayımlandıktan sonra çok sayıdaki öğretim üyesi haberde yer alan bilgilerin doğruluğunu teyit etti. Ancak haber, haliyle, dile getirilenlerden çıkar sağlayan çevreleri de rahatsız etti. Eğitim-Sen Diyarbakır Şubesi Başkanı İhsan Babaoğlu yaptığı basın açıklamasında, Aksiyon’u ‘karanlık güç odaklarına hizmet etmekle’ suçladı. Haberin ‘gerçekçi, geliştirici, objektif olmadığı’nı iddia eden Babaoğlu, rektörün icraatlarıyla ilgili bilgilerin “soyut, mesnetsiz ve zorlama” olduğu görüşünü savundu. Açıklamada ne gariptir ki hangi bilginin asılsız ya da soyut nitelik taşıdığına dair en ufak bir bilgi yoktu. Eğitim-Sen Şube Başkanı’nın açıklama için Fen Edebiyat Fakültesi önünü seçmesi de tuhaf bir tercihti. Babaoğlu’nun, haberin sendikaya üye öğretim üyelerini rahatsız ettiğini belirtmesine rağmen, basın açıklamasına 500 öğretim üyesinin görev yaptığı Dicle Üniversitesi’nden sadece 20 civarında öğretim üyesinin katılması kendisini adeta tekzip ediyordu. Bu arada, toplantıdan günlerce önce Tıp Fakültesi başta olmak üzere üniversite binalarına basın davetiyeleri asılması da bir hayli manidardı.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22015), [web.archive.org (arşiv bağlantısı)](http://web.archive.org/web/20070612000635/http://www.aksiyon.com.tr:80/detay.php?id=22015)
