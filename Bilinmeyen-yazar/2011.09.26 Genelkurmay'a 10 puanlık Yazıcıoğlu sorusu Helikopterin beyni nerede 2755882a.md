# Genelkurmay’a 10 puanlık Yazıcıoğlu sorusu: Helikopterin beyni nerede?

*Bilinmeyen-yazar 2011.09.26*

<font class="agenda2NewsSpot">
 Büyük Birlik Partisi (BBP) Genel Başkanı Muhsin Yazıcıoğlu’nu Kahramanmaraş’tan Yozgat’a götüren helikopterin düşürüldüğüne ilişkin şüpheler giderek derinleşiyor!
</font>
<font class="newsDetail">
 <p>
  25 Mart 2009 tarihinde meydana gelen olayın kriptoları çözülmek üzere. Cumhurbaşkanı Abdullah Gül, kazayı incelemesi için devreye soktuğu Devlet Denetleme Kurulu’nun (DDK) raporu sonrasında kendisine ulaşan bilgileri kamuoyuyla paylaştı. Gül, bir meçhul subayın gönderdiği CD’deki görüntüyle ilgili, “Baktım ki bir taraftan birileri buzlarda cesetlerle ilgileniyor, birileri de diğer taraftan vidayı söküyor. Bunların hepsi çıktı ortaya. Daha bunun gibi insanın aklının almayacağı şeyler var orada.” diye konuşuyor. DDK, düşen hava aracının beyni niteliğindeki GPS cihazının ortadan kaybolduğunu belgelemişti. Köşk’e iletilen kayıtta da bir kişinin özel bir tornavidayla o cihazı söktüğü görülüyor. Gül, açıklama yaptığı gazetecilere, “Keçiler söküp götürmedi onu.” diyor. Acaba bu işlemi kimler gerçekleştirmişti? Kaydı kendisinin de izlediğini belirten BBP’nin şimdiki Genel Başkanı Mustafa Destici, konuya dair şunları söylüyor: “O gün orada bulunanlar sivil değil resmî personeldi. Helikoptere ilk ulaşan ve cihazları söken personel isim isim biliniyor.” Peki görüntüler niçin daha evvel Köşk’ün dikkatine sunulmamıştı? Meçhul subay bu önemli detaya Gül’e yazdığı mektupla şu ifadelerle açıklık getiriyor: “Devlet Denetleme Kurulu’nun hazırladığı raporun ardından bu görüntüleri yollamaya karar verdim. Daha önce oradaki arkadaşların vazifelerini yaptığını sanıyordum. Fakat kritik cihazların ortadan kaybolduğunu öğrendikten sonra bu görüntüleri size yolladım.”
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-30545-genelkurmaya-10-puanlik-yazicioglu-sorusu-helikopterin-beyni-nerede.html), [web.archive.org (arşiv bağlantısı)](http://web.archive.org/web/20120102102116/http://aksiyon.com.tr:80/aksiyon/haber-30545-genelkurmaya-10-puanlik-yazicioglu-sorusu-helikopterin-beyni-nerede.html)
