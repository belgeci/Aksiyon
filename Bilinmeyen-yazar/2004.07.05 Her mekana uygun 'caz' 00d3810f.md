# Her mekana uygun 'caz'

*Bilinmeyen-yazar 2004.07.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Caz festivali her mekanda farklı icra edilecek. Favoriler Açıkhava tiyatrosunda, klasikler CRR'de... İstanbul'da bir sağanak bir güneşli havalar, sakinlerini şaşırtırken, Batı'dan gelen müzikli günler bütün hızıyla devam ediyor.
  </font>
 </div>
 <div id="newsText">
  <font class="detail-text">
   İstanbul Kültür ve Sanat Vakfı'nın düzenlediği, heyecanla beklenen dört festivalden biri de caz festivalidir. İstanbul'un kozmopolit, her an her şey olabilir havasına da pek yakışır. Bu yıl festival programı oldukça iddialı. 7-18 Temmuz tarihleri arasında Harbiye Açıkhava Sahnesi, Cemal Reşit Rey, Esma Sultan Yalısı ve Babylon'da toplam 33 topluluk ve 200'ün üzerinde müzisyen sahne alacak.
   <br/>
   <br/>
   Ağır toplar Açıkhava'da
   <br/>
   <br/>
   Uluslararası İstanbul Caz Festivali her yıl olduğu gibi, gelişini, 7 Temmuz saat 18:00'de İstiklal Caddesi'nde gerçekleşecek olan New Orleans cazının genç ve dinamik temsilcileri New Birth Bras Band'in sokak konserleriyle müjdeleyecek. Peki, Caz Festivali'nin favorileri kimler? Flamenkor gitarının en büyük yıldızı olarak bilinen Paco De Lucia 8 Temmuz tarihinde sahne alacak. Ona darbuka virtüözü Burhan Öçal eşlik edecek. Gerçek hayat ile kendi sanatsal görüşünü müziğine katarak tarihin güçlü bir tanıklığını yapmış efsanevi sanatçı Joan Baez 11 yıllık bir aradan sonra tekrar İstanbul'da. 9 Temmuz'da sahneye çıkacak olan Joan Baez, özgürlük ve insan hakları için yazılan şarkıların vazgeçilmez sesi olarak ünlendi. 10 Gramy ödüllü 'büyülü ses'in sahibi Babby Mcferrin 12 Temmuz'da cazseverlerle buluşacak.
   <br/>
   <br/>
   Türkiye'nin en usta müzisyenleri 17 Temmuz'da festivale ağırlığını koyacak. Avrupa ve Amerika'da müzisyen, aranjör ve besteci olarak çalışan yetenekli piyanist Aşkın Arsunan, vokal performansıyla Sezen Aksu ve saksofonda İlhan Erşahin konuk sanatçı olarak katılacak. Şimdiye dek Beck's Big Band adıyla birçok konser vermiş olan Aycan Teztel yönetimindeki İstanbul Superband'in de katılımıyla tam bir şenliğe dönüşecek gece unutulmaz bir caz keyfi yaşatacak.
   <br/>
   <br/>
   Light konserler Esma Sultan yalısında!
   <br/>
   <br/>
   Ağırlık Açıkhava'da ancak Boğaz'a karşı konser dinlemenin zevki bir başka olacak bu yıl. Çünkü melankolik ve romantik sesiyle Monika Molina (14 Temmuz), Mariza (12 Temmuz), Cibelle (13 Temmuz) burada sahne alacak. Portekiz Fado müziğinin efsane isimleriyle karşılaştırılan Mariza'nın caz ve blues gibi farklı türlere aşina olması Fado müziğinin dünyaya taşınmasına yardım ediyor. 15 Temmuz'da Mundo Latino Dans Grubu, Latin müziği ve dansıyla Esma Sultan'da olacak. Klasik Caz dinlemek isteyenlerin adresi ise CRR. Modern caz gitarının "üç büyüklerinden" biri olan John Scofield (17 Temmuz), rock'a yakın bir tını yakalayan gitar virtüözü Marc Ribot (10 Temmuz), modern caz yapıtları yorumlayan Meral Güneyman (16 Temmuz) bunlardan bazıları.
   <br/>
   <br/>
   Festivalin kulüp geceleri bu yıl Babylon'da gerçekleşecek. Festival boyunca modern, elektronik ve klasik cazın, funk, hip-hop, rock ve folk müziğin alternatif örneklerini izleyicilere taşıyacak Babylon gecelerinde Polly Paulusma, The Bad Plus, Explosions In The Sky, Doctor L, Russell Gunn's Ethnomusicology ve Stacey Kent sahne alacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=03EA6EB28EDCA0F7535956B52705084C?newsId=9207), [web.archive.org (arşiv bağlantısı)](http://web.archive.org/web/20121109084639/http://www.aksiyon.com.tr:80/aksiyon/newsDetail_getNewsById.action;jsessionid=03EA6EB28EDCA0F7535956B52705084C?newsId=9207)
