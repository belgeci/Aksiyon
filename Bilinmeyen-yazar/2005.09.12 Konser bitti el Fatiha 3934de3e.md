# Konser bitti, el Fatiha

*Bilinmeyen-yazar 2005.09.12*

<div>
 <p>
  <font>
   Konser bitiminde eller havaya kalkıyor, dualar okunuyor. Amin diyenlerden kimin Alman veya Rus, kimin Türk olduğunu daha net anlıyoruz. Yaklaşık bir buçuk saat süren konser sonrasında ne alkış oluyor ne de gürültü; sadece bilenler Fatiha okuyup evlerinin (otellerinin) yolunu tutuyor.
   <br/>
   <br/>
   Gizli mistik bir ayinden söz etmiyoruz. Yapılan konser 3. Phaselis Sanat Etkinlikleri çerçevesinde Galata Mevlevihanesi’nde aşina olduğumuz Çağdaş Mevlana Âşıklar Topluluğu’nun sema gösterisiydi. Aynı saatlerde başlayan maçın heyecanını kalbimize gömüp önce aynı gruptan Türk Tasavvuf Müziği’nden seçkin ilahiler dinlemiştik. Konser öncesinde 5 dilde seslendirilen “Dinî’ bir tören yapılacaktır, lütfen alkışlamayın” uyarısı nedeniyle pür dikkat kesilen seyirci, konserin baştan sona ‘uhrevi’ bir havada geçmesine yardımcı oluyor. Zaman zaman uğultuya dönüşen rüzgâr sesi ve gecenin sessizliğini bozan küçük yaprak çıtırtıları bu atmosferi destekliyor. Girişte tasvir ettiğimiz manzara çıt çıkmadan takip edilen Mevlevi ayininin sonunda gerçekleşiyor. Kemer’de uzunca bir toprak yolda arabayla ilerledikten sonra bir süre yürüyerek küçük Phaselis antik tiyatrosuna varılıyor. Minyon yapısı, ciddi restorasyondan geçmemiş, tarihin ve doğanın yüzyıllar boyunca bıraktığı izleri taşıması, tahmin edilenin aksine bu mekânda yapılan etkinliği daha da özel kılıyor.
   <br>
    <br>
     Etkinliğin son konseri sufi müziğinin ilahi geleneğini çağdaş müziğin tınılarıyla harmanlayan Mercan Dede’dendi. Etkinlik çerçevesinde yapılan dört konserin ikisinin sufi geleneğe yaslanması ve en çok bu konserlerin ilgi görmesi tatil bölgeleriyle ilgili bir gerçeği gösteriyor. Antalya’nın ilk rehberi ve kültür tarihçisi Hüseyin Çimrin’in zaman zaman turistlerin ‘hep antik tiyatroyu gösteriyorsunuz, yok mu bir İslam eseri’ dediklerinden yakındığını hatırlıyoruz. Deniz, kum, güneş üçgeni çerçevesinde tatile gelen turistler her ne kadar antik dönemden gelen eserlere hayran kalsalar da, en çok bu topraklarda yaşayan İslam kültürüne ait eserleri de görmek ve dinlemek istiyorlar. Bu nedenle Phaselis Sanat Etkinliği’ni izleyenler, Rengim Gökmen yönetimindeki 9 Eylül Üniversitesi Senfoni Orkestrası ve Hermitage Solistler Topluluğu’nun verdiği klasik müzik dinletisinin yanı sıra sufi geleneğe ait iki konseri izleme fırsatı elde etti.
     <br>
      <br>
       KETAV (Kemer Yöresi Tanıtma Vakfı), KETOB (Kemer Turistik Otelciler Birliği) ve Martı Otelleri öncülüğünde gerçekleşen etkinliğin en önemli özelliği yörede bulunan otellerin böyle bir etkinliğe önayak olmaları. Kendi öz kaynaklarıyla uluslar arası bir festivale önayak olunması yeni ve farklı bir modelin doğmasına da yol açıyor. Çam ormanlarının arasında küçük bir anfi tiyatro en gözde müzisyenleri ağırlamaya devam edecek.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 833 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=22466), [web.archive.org (arşiv bağlantısı)](http://web.archive.org/web/20051220180513/http://aksiyon.com.tr:80/yazdir.php?id=22466)
