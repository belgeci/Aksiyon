# 2001'in hasılat Dell'isi

*Bilinmeyen-yazar 2002.01.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2001 bilgisayar şirketleri için kötü bir yıldı. Bilişim'de satışlarını artıran tek firma ise Dell oldu. İki pazar araştırma şirketinin ön verilerine göre tüm dünyada PC pazarında 2001 yılında küresel ölçekte satışlar yüzde 5.1, ABD'de ise yüzde 12.2 oranında düştü. Gartner Dataguest'in rakamları ise nispeten daha iyimser: Dünya'da yüzde 4.6, ABD'de ise yüzde 8.5'lik düşüş var.
  </font>
 </div>
 <div id="newsText">
  <font class="detail-text">
   Dell'in satışları arttı
   <br/>
   <br/>
   Her iki rapor da 2001'in 4. çeyreğindeki satışların 3. çeyreğe göre daha iyi olduğunu gösteriyor. Raporlara göre satışlarında artış görülen tek büyük bilgisayar üretecisi Dell. Asya bölgesi ise PC satışlarının arttığı tek pazar. Bilgisayar endüstrisinde 1985 yılında da küçülme görülmüştü. Gartner'in rakamlarına göre Dell'in satışları tüm dünyada yüzde 18.3 oranında artarak 17 milyonu buldu. Firmanın pazar payı da yüzde 3 artarak yüzde 13.3'e çıktı. 5.5 milyonluk satışla 2. sırada yer alan Compaq'ı, 4.4 milyon'la HP izledi. Gateway 3.2 milyonluk satış rakamıyla 4., Avrupa ve Kuzey Amerika'da PC üretimini durduran IBM 5. oldu. IBM beş büyük üretici arasında yüzde 22.1 ile en büyük düşüşü gösterdi ancak en fazla kaybedenin Gateway ve Compaq olduğu söyleniyor.
   <br/>
   <br/>
   2001 en kötü yıl
   <br/>
   <br/>
   Gartner analistlerinden Charles Smulders 2001'i endüstri tarihinin en kötü yılı olarak nitelendirirken, tek istisnanın Dell olduğunu söyledi. Farklı fiyat politikası Dell'in satışlarının artmasında en önemli etken olarak görülüyor. IDC'den Roger Kayrıay ise, 3. ve 4. çeyrekler arasındaki yüzde 16.9'luk artışı ufukta bir ışık olduğu şeklinde yorumluyor. PC endüstrisi ilk olarak 2000 Ağustos'unda sıkıntılı bir döneme girmişti.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=9426632B7DC82AC45659194C4DC23A29?newsId=8403), [web.archive.org (arşiv bağlantısı)](http://web.archive.org/web/20120902042906/http://www.aksiyon.com.tr:80/aksiyon/newsDetail_getNewsById.action;jsessionid=9426632B7DC82AC45659194C4DC23A29?newsId=8403)
