# Nesiller uyuşmadan!

*Bilinmeyen-yazar 2012.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çocuğunuzun kimlerle görüştüğünü ve nerelere gittiğini az çok takip ettiğinize inanarak içinizi rahat tutabilirsiniz. Peki, internet üzerinden yürüyen iletişim ağlarından ne ölçüde haberdarsınız? Uyuşturucuların hiç de yabana atılmayacak bölümünün sanal ortamda pazarlandığının farkında mısınız?
  </font>
 </div>
 <div id="newsText">
  <font class="detail-text">
   <p>
    Bu maddelerle tanışma yaşı maalesef 11’e kadar düştü. Türkiye Diyanet ve Vakıf Görevlileri Sendikası’nca (Diyanet-Sen) hazırlanan “Uyuşturucu Bağımlılığı ve Manevi Çözüm Yolları” adlı rapordaki çarpıcı bilgileri okuyunca eminiz ki hayata eskisinden daha farklı bakacaksınız. Birleşmiş Milletler (BM), Emniyet Genel Müdürlüğü ve Türkiye İstatistik Kurumu (TÜİK) verileri irdelenip analiz edildiği rapora göre sokaklarda en az 9 bin uyuşturucu satıcısı var. İstanbul’da 40 binden fazla kişi hakkında kullanılıcılıktan işlem yapılmış. Bunlar sadece bilinenleri… 2005’te bu tür maddelere ilişkin suçlar kapsamında hüküm giyenlerin sayısı 4 bin 125 imiş. 2007’de 8; 2008’de 10; 2009’daysa 15 bine; 2010 Mayıs ayı itibariyle de 23 bin 800’e yükseliyor. Geçen sene 28 bin kişi esrar yüzünden gözaltına alınıyor. Son bir yılda 150 kişi uyuşturucudan, 145 kişi de bununla bağlantılı kazalarda ölüyor. Bağımlılık tedavisi gören 2 bin 594 kişinin yaşları 11 ile 65 arasında değişiyor. Maddeler hayatlarına ortalama 21 yaşındayken bulaşmış. Yüzde 35,08’i asgari bir kez enjeksiyon yoluyla madde zerk etmiş vücuduna. İğneyi yeğleyenler ilkin vasati 28 yaşında denemişler bunu. En erken 12’sinde girişilmiş buna. En geç de yaş 52’ye gelmişken. Esrar, eroin ve aynı çerçevedeki diğer ürünlerin erişiminde internetin rolü ve fonksiyonu giderek artıyor. Esrar etkisi uyandıran baharat veya bitki diye nitelenen kimi maddelerse hızla yaygınlaşıyor. İlköğretim 7’nci sınıftan başlayarak uyuşturan madde müptelalığının dersler çerçevesinde okutulması tavsiye ediliyor sendikanın raporunda.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=50AA3D46B8A14809ABA3A4E3DAF04C7A?newsId=31797), [web.archive.org (arşiv bağlantısı)](http://web.archive.org/web/20130827124548/http://www.aksiyon.com.tr:80/aksiyon/newsDetail_getNewsById.action;jsessionid=50AA3D46B8A14809ABA3A4E3DAF04C7A?newsId=31797)
