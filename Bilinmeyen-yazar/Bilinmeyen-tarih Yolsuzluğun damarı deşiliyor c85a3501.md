# Yolsuzluğun damarı deşiliyor

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20041027044330im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027044330im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Ekonomik krizin baş nedeni olarak gösterilen yolsuzluk, AK Parti hükümetinin de birinci sırasına yükseldi. 3 Kasım seçimlerinden tek başına iktidar çıkan AKP’nin topluma verdiği vaatlerden biri olarak kurulan TBMM Yolsuzlukları Araştırma Komisyonu çalışmalarını tamamlamak üzere.
 </font>
 <p>
  <font class="content">
   Bir aylık ek süre alan komisyon Korkmaz Yiğit’in açıklamaları üzerine hareketlendi. Mesut Yılmaz’ın başbakanlığını yaptığı Anasol-D hükümetinin yıkılmasına neden olan Yiğit, ‘3.5 milyar dolarımı çarptılar, beni araç olarak kullandılar’ iddiasını ortaya attı. TÜRKBANK skandalının patladığı dönemin başbakanı Mesut Yılmaz, Başbakan yardımcısı Bülent Ecevit ile Hüsamettin Özkan, eski bakanlar Güneş Taner, Zekeriya Temizel, Recep Önal, banka patronları Hayyam Gariboğlu ve Halit Cıngıllıoğlu’nun dinlenmesi kararlaştırdı.
   <br/>
   <br/>
   Komisyonda geçen hafta bakanlığındaki yolsuzluk iddialarıyla ilgili bilgi verenlerden biri de Bayındırlık Bakanı Zeki Ergezen’di. Ergezen, 37 inşaatta 13 trilyon, 5 ayrı inşaatta da 3,2 trilyon liralık yolsuzluk saptadıklarını söyledi. Ergezen, Konut Edindirme Hesabı’nda 5 bin memur adına biriktirilen 398 trilyon liranın kayıtlarda bulunduğunu, ancak yerinin tespit edilemediğini belirtti. Bakan Ergezen keşif artışı yoluyla yapılan yolsuzluğun tutarının da 710 milyon dolar civarında olduğunu açıkladı.
   <br/>
   <br/>
   Ergezen, 16 yıldır yapımı süren Bolu Tüneli’nin gerçekleşme oranının yüzde 50 olduğunu, tamamlanabilmesi için 350 milyon dolara daha ihtiyaç duyulduğunu, sözkonusu kaynağın da bulunduğunu bildirdi. Komisyona davet edilen Balina ve Örümcek ağı operasyonlarını yöneten Emniyet Müdürü Şerafettin Bural da eski Başbakan Mesut Yılmaz’ın kardeşi Turgut Yılmaz’ın “yolsuzlukların tepesindeki isim” olduğunu öne sürdü.
   <br/>
   <br/>
   ‘Böcek’ de arandı
   <br/>
   <br/>
   Başkan Azmi Ateş’in isteği üzerine hem komisyonun bulunduğu salon hem de alt ve üst katlarda dinleme cihazı (böcek) bulunup bulunmadığı araştırıldı. Araştırma sonucunda herhangi bir dinleme yapılmadığı belirlendi. Ateş, cep telefonlarının dışarıda bırakılmasından sonra daha az bilgi sızdığını kaydetti.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2663), [web.archive.org (arşiv bağlantısı)](http://web.archive.org/web/20041027044330/http://aksiyon.com.tr:80/detay.php?id=2663)
