# Hatemoğlu 'Türk kalıbı' ile üretim yapıyor

*Bilinmeyen-yazar Bilinmeyen-tarih*

<div>
 <p>
  <font>
   Hatemoğlu sözcüğü genellikle soğuk kış günlerini çağrıştırıyor. Çünkü 1924’ten bu yana Türkiye’ye palto ve kaban üretiyor Hatemoğlu markası. Tekstil de Türkiye’nin ilk özel sektör yatırımı aynı zamanda...
   <br/>
   <br/>
   Cumhuriyet’in ilanıyla birlikte palto üreten bir tesis kuran Hatemoğlu ailesi, bugün erkek giyiminin ağır toplarından biri. Özellikle klasik erkek giyiminde iddialı olan firma, kendine has takım elbise ve gömlekleriyle sınırların ötesinde tanınmaya çabalıyor.
   <br>
    <br>
     Türk kalıbı üzerine uzun araştırmalar yapan Hatemoğlu, Türk erkeklerinin giydiği kıyafetlerde bir gariplik olduğunu sezmiş ve çare aramaya başlamış. Hatemoğlu’na göre en şık takım elbiseyi giyen Türk erkeğinde bile giysi kalıpları iyi durmuyormuş. Türkiye’de satılan takım elbise kalıplarının İtalyan erkeklerine göre dizayn edildiğinin farkına varmışlar. Uzun araştırmalar sonunda Türk erkeklerinin 4 drop elbise giydiğini; kahverengi ve yeşil renkleri sevmediklerini tespit etmişler. İngilizlerin vücudu ince; Almanlar kalın ve göbekli, Türkler ise orta boyda olduğu için ülkeden ülkeye kullanılan dikim kalıpları değişmeliymiş. Ancak Türkiye’de takım elbise üreten firmaların büyük kısmı Türk’e özel kalıp üretmek yerine; omuzları düşen, boyu uzun ceketleri “İtalyan havasıyla” satıyormuş.
     <br>
      <br>
       Yurtdışında açtıkları mağazalarda ve ihraç ürünlerinde Türkçe karakterli harflerin çıkaracağı bütün zorluklara rağmen Hatemoğlu markasında ısrar ettiklerini belirten Hatem Hatemoğlu, Türk erkeğinin giyim zevkiyle birlikte Türkçe bir sözcüğü dünyaya ezberletmek istediklerini belirtiyor.
       <br>
        <br>
         Çin’in zenginlerini biz giydireceğiz
         <br/>
         <br/>
         Hatemoğlu’nun yakın dönemdeki en büyük hedefi Rusya ve Çin pazarlarında “kaliteli marka” imajıyla satış yapmak. Çin’in zenginlerinin Türkiye’nin nüfusundan çok daha fazla olduğunu belirten Hatem Hatemoğlu, kendilerine yurtdışında gösterilen ilgiyi şöyle açıklıyor: “Ürünümüzün arkasındayız. En küçük bir aksaklıkta ürünümüz değiştirilir. 80 yıllık bir firma olmanın avantajıyla kumaş ve kalıp konusunda da uzmanız. Bu anlamda yurtdışında bize özel bir ilgi gösteriliyor; çünkü biz satış yaptığımız ülkelerin en kaliteli markalarından birisi oluyoruz.”
         <br/>
         <br/>
         2004 sonbaharında ve 2005 kışında takım elbisenin yine moda olacağını belirten Hatem Hatemoğlu’nun şık giyinmek isteyenlere kısa bir tavsiyesi var: “Uzun ve yırtmaçlı ceketler, ince hatlı pilisiz pantolonlar yine moda. Koyu ve çizgili renklerin popülerliği devam edecek.”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1354 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=16462), [web.archive.org (arşiv bağlantısı)](http://web.archive.org/web/20050413151946/http://aksiyon.com.tr:80/yazdir.php?id=16462)
