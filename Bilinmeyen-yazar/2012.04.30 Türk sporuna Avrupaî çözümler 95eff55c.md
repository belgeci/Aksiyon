# Türk sporuna Avrupaî çözümler

*Bilinmeyen-yazar 2012.04.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Spor İşletmeciliği Zirvesi’nden çok önemli mesajlar çıktı: İçi boş stat yapmayın, sürdürülebilir tesisler inşa edin, gelecek için yeni pazarlar bulun.
  </font>
 </div>
 <div id="newsText">
  <font class="detail-text">
   <p>
    Türk futbolu şike davasından dolayı hayli zor günler geçiriyor. Bu süreçte kapalı kapılar ardında yapılan pazarlıklar, kamuoyunun futbola olan güvenini sarstı. Futbolu yönetenlerin şeffaflıktan iyice uzaklaştığı bu ortamda Yıldırım Demirören döneminde Beşiktaş’ın Avrupa kupalarına katılım lisansı almak için UEFA’yı kandırdığı iddiası gündeme geldi. Siyah-Beyazlılar Avrupa kupalarına katılmak için ‘Sportif borcum yoktur’ beyanı vermiş, yapılan denetlemede ise bunun gerçeği yansıtmadığı ortaya çıkmıştı. Tüm bu gelişmeler yaşanırken geçen hafta İstanbul’da ABD’nin International Herald Tribune gazetesi tarafından ‘Spor İşletmeciliği Zirvesi’ düzenlendi. Şehir, birbirinden ünlü konukları ağırladı. Bu konuklardan bazıları Türk sporunun geleceğine yönelik önemli mesajlar verdi.
    <p>
     En önemli mesaj, ‘Şike sahaya yansımamıştır’ raporu açıklaması için yoğun baskı ortamına alınan Etik Kurulu’naydı. İnterpol Genel Sekreteri Ronald Noble’ye, “Şike saha içinde mi aranmalı, yoksa dışında mı?” sorusu soruldu. Noble’nin cevabı kısa ve netti: “İkisi birden.” Genel Sekreter âdeta ‘kendinizi kandırmayın’ diyordu.
     <p>
      Geçen aylarda Gençlik ve Spor Bakanı Suat Kılıç, 18 yeni stat yapılacağı müjdesini verdi. Peki, bu statlar nasıl olmalıydı? Sorunun cevabı Juventus Ticari Direktörü Francesco Calvo’dan geldi. 2006 yılında şike yüzünden küme düşen bir takımdı Juventus. Şikeden cezalarını çektiler. Hatta İtalya’da bir ilke de imza attılar. Eylül ayında 41 bin kişilik modern bir stada kavuştular. Daha önce 67 bin kişilik Delle Alpi Stadı’na sahiplerdi. Ancak stat gelirleri, köklü bir kulübe yakışmayacak şekilde Juventus’un yumuşak karnıydı. Delle Alpi kapasitesinin sadece üçte birini doldurabiliyordu. Böylece gerek maç atmosferi, gerekse gişe gelirlerinden uzak kalan Juventus için yeni ve modern bir stat şarttı. Nitekim sezon başında açılan 41 bin kişilik Juventus Stadyumu, kulübün bu noktadaki eksiğini giderecek tüm özelliklere sahip. Calvo, 1 milyonluk şehirde 41 bin kişilik stadı ‘her maç dolu olsun’ düşüncesiyle yaptıklarını anlattı. Juventus, teknoloji ve güvenliği had safhaya çıkardığı yeni stadyumunda yoğun ve özel bir duygu ortamı oluşturdu. Bununla kalmadı, stadı 7 gün kullanıma açtı. Şu an bazı firmalar büyük konferanslarını, toplantılarını burada düzenliyor. Stat ayrıca, konserler ve çeşitli etkinliklere ev sahipliği yapıyor. Francesco Calvo, “Sadece maç oynamak için stat yapacak kadar zengin değiliz.” diyor.
      <p>
       Chelsea Başkanı Bruce Buck’un konuşması ise âdeta finans sıkıntısı çeken takımlara bir kurtuluş reçetesi sunuyordu. Buck, insanların artık cep telefonlarından, hatta kol saatlerinden maç izlemeye başladığını ve gelecekte ne olacağından endişelendiklerini söylüyor. Ona göre maç sahada izlenmeli. Kulüplerin artık bir marka, taraftarların da müşteri olduğunun altını çizen Buck, “Bu yüzden yeni müşteriler bulmanız gerekiyor. Yazın bir Amerika turnesi düşünüyoruz. Asya’yı büyük hedef olarak görüyoruz. Singapur’da ofis açtık. Ürünümüzü iyi satabilmemiz için sahada başarılı olmalıyız. Para size gol attırmıyor. Ama sizi ceza sahasına sokuyor.” diyor. Buck’un konuşması, “Adriyatik’ten Çin Seddi’ne kadar geniş bir arka plana sahip Türk kulüpleri neden bu hinterlandı değerlendirmiyor?” sorusunu akla getiriyor.
       <p>
        Zirvenin önemli konuklarından biri de Uluslararası Olimpiyat Komitesi Asbaşkanı Ser Miang Ng’di. Singapurlu Miang Ng, ekonominin, spor etkinliklerinin organizasyonu konusunda belirleyici unsur olacağını söyledi. Onun verdiği en önemli mesaj ise “Sürdürülebilir olmayan tesislerin inşa edilmemesi gerekiyor.” oldu. Türkiye’de birçok tesis, senede sadece birkaç organizasyon için kullanılıyor.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=18047AECEAAD2EA8D3EBBC65D07FC164?newsId=32466), [web.archive.org (arşiv bağlantısı)](http://web.archive.org/web/20120513021440/http://www.aksiyon.com.tr:80/aksiyon/newsDetail_getNewsById.action;jsessionid=18047AECEAAD2EA8D3EBBC65D07FC164?newsId=32466)
