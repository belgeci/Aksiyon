# Mercan Dede ile seyahat

*Bilinmeyen-yazar 2001.02.17*

<div>
 <p class="spot">
  Birbirinden oldukça farklı sanatçı kimliklerini aynı potada ustaca eritmeyi başaran, ney, bendir ve vokal sanatçısı Mercan Dede, yeni albümü "Seyahatname"de sadece Doğu—Batı, geçmiş—gelecek, iç—dış gibi sanal yolculuk temalarını işlemekle kalmıyor
 </p>
 <p class="metin">
 </p>
 <img border="0" src="/web/20010718224622im_/http://www.aksiyon.com.tr/2001/324/resimler/Mercan.jpg"/>
 <p class="metin">
  Aynı zamanda sufi müziğinin derinliğini ve ruhani boyutunu da elektronikayla çok ustaca ve bir DJ kıvraklığıyla birleştiriyor. "Seyahatname"de kategoriler ötesi, akustik—elektronik, iddialı bir çalışma ile karşı karşıyayız.
 </p>
 <p class="metin">
  Mercan Dede'nin (a.k.a. DJ Arkın Allen) Doublemoon Records'dan çıkan yeni albümü "Seyahatname" (DM0012), reji ve koreografisini Beyhan Murphy'nin gerçekleştirdiği Seyahatname 2001 adlı gösteri için bestelenen müziklerden oluşuyor. Mercan'ın albüme ilişkin sözleri şöyle: "Belli bir tarzda müziğin bulunduğu bir albüm değil; ne de olsa seyahate ait, yani bir noktadan diğerine ulaşmaya ilişkin; bu ulaşım fiziki, manevi ya da sosyal olabilir. Müziklerin ana temaları farklı coğrafyaları içeriyor, örneğin Kâni Karaca'nın Bülbül Kasidesi'ne, Faruk Şems'in Hafız'dan Farsça bir gazel ile cevabı var. Hüsnü Şenlendirici'nin muhteşem klarnet taksimine hip—hop'tan funk'a giden çok şenlikli bir altyapı misafirlik ediyor. Yani tam 'Seyahatname' gibi bir şey. Sanırım şu ana kadar yaptığım ilk iki albümün ilhamıyla, ama onların yapısı ve estetiğini ileriye götürebilen bir çalışma."
 </p>
 <p class="metin">
  Albümde yer alan besteler sırasıyla Gülname (gazelhan Kâni Karaca'dan Bülbül Kasidesi ile), Semaname, Hayalname, Şahname, Neyname, Vefaname (klarnet taksiminde Hüsnü Şenlendirici), Aşkname, Falname ve Sırname.
 </p>
 <p class="metin">
  Uzun zamandır Kanada'da (Montreal) yaşayan prodüktör, DJ ve müzisyen Mercan Dede, özellikle Doğu müziği ve elektronik müzikler arasında yaptığı çalışmalarla tanınmakta. ABD, Avrupa ve Kanada'da yönetmen ve müzisyen olarak çok çeşitli projelere imza atan Dede'nin daha önce Sufi Dreams (1997) ve Journey of a Dervish (1999)—(Golden Horn Production) adlı iki albümü yayımlandı; ayrıca 20'den fazla müzik ve re—mix çalışması var. Farklı kimlikler altında kurduğu gruplarla (Montreal Tribal Trio, Mercan Dede Ensembe, Power Point, Blueman…) fusion jazz, etno—trans ve world music'e kadar çok değişik türler içeren çalışmaları ile konserler vermeyi sürdürmekte.
 </p>
 <p class="metin">
  Seyahatname'de ney, vokal, vurmalı sazlar ve eletronik seslerde Mercan Dede; keman ve plucking'de Hugh Marsh; vokal ve tarda Farouk Shams; vokalde Sayed Shamsaddin ve Moksha Sommer Mohammad Shams; tombakta Ziya Tabassian; didgeridoo, vokal ve beat machine'de Matthew Burton; dolakta Shankar; kontrabasta Fraser Hollins ve darbukada Scott Russell yer alıyor.
 </p>
 <p class="metin">
  Mercan Dede grubu albüm çerçevesinde bir dizi konser gerçekleştiriyorlar. Devlet Opera ve Balesi Genel Müdürlüğü Modern Dans Topluluğu ile 17 Şubat İzmit /Belediye Kültür Sarayı, 20—21 Şubat İstanbul /AKM, 26 Şubat Ankara /Opera Sahnesi, 28 Şubat Ankara /ODTÜ Kültür &amp; Kongre merkezinde sahneye çıkacak.  Ayrıca 23—24 Şubat tarihlerinde Babylon'da sahne alacak.
 </p>
 <p class="metin">
 </p>
 <p class="metin">
  Beşir Ayvazoğlu ile Haşim üzerine
 </p>
 <p class="metin">
  Dergah son yayısında Beşir Ayvazoğlu ile, Ahmet Haşim'le ilgili son çıkan kitabı üzerine konuşmuş. Eğer biraz edebiyata ilginiz varsa bu kitabı mutlaka okumalısınız. Dergide ayrıca Ümit Aktaş'ın "etik—estetik ve akıl" üzerine bir makalesi yer alıyor. Mustafa Kutlu'nun "Tevbe" başlıklı bir denemesi de yer alıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/324/kultur/2.htm), [web.archive.org (arşiv bağlantısı)](http://web.archive.org/web/20010718224622/http://www.aksiyon.com.tr:80/2001/324/kultur/2.htm)
