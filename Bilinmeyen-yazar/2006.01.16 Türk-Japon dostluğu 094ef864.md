# Türk-Japon dostluğu

*Bilinmeyen-yazar 2006.01.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye sadece Avrupa Birliği’ne (AB) üye, sınır komşusu, yakın ve Ortadoğu’daki ülkeleri değil, uzak coğrafyadaki gelişmiş ülkeleri de cezbediyor artık. Geliştirdiği teknoloji ve ulaştığı endüstriyel güçle dünyanın sayılı ülkeleri arasında yer alan Japonya’nın Başbakanı Juniçiro Koizumu, Türkiye’ye resmî ziyarette bulundu
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   . Japonya’dan bu seviyedeki bir heyet ziyareti en son 15 yıl önce gerçekleşmişti. Japonya ile ilişkiler Osmanlı döneminde, Ertuğrul Fırkateyni’nin batışıyla başlıyor aslında. Olayın 120’nci yıldönümünde iki ülke arasındaki diplomatik ilişkilerin geleceği kapsamlı olarak masaya yatırılacak.
   <br>
    <br>
     Başbakan Recep Tayyip Erdoğan ile misafir başbakan Koizumu arasında yapılan görüşmelerde birçok konuda işbirliği kararı çıktı. Irak’a tıbbi yardım ve hastane inşası, Filistin-İsrail barışına katkı ve kuş gribiyle etkin mücadele konuları somut olarak öne çıkan kararlardan bazıları. Ziyaret, Koizumi tarafından tarihî anlamda ‘dönüm noktası’ diye nitelenirken; Erdoğan, meslektaşından daha çok Japon firmasının yatırım amaçlı Türkiye’ye gelmesini istedi. Türkiye, turizm ilişkisini geliştirmeyi de hedefliyor. Halihazırda yılda yaklaşık 100 bin Japon turist ülkemizi ziyaret ediyor. Türkiye’de 2010’un ‘Japonya yılı’ ilan edilmesiyle bu sayının katlanacağı umuluyor.
     <br/>
     <br/>
     Başbakan Koizumu,1985 yılında büyük bir cesaret örneği göstererek 215 Japon vatandaşını mahsur kaldıkları İran’ın başşehri Tahran’dan kurtaran Türk Hava Yolları pilotu Ali Özdemir ile İstanbul Çırağan Sarayı’nda buluştu. Olayın yaşandığı tarihte İran ile Irak arasında savaş vardı. Dönemin Irak Devlet Başkanı Saddam Hüseyin, Tahran’ı da hedef almıştı. 235 Japon, Tahran’ı terk etmiş; diğerleri uçakta yer bulamamıştı. Pilot Özdemir, Irak’ın yapacağını duyurduğu saldırıya sadece 3 saat kala Japonları Tahran havalimanına inerek almayı başardı. Olayın belgeselini izlerken gözyaşı döken Japon Başbakan, 76 yaşındaki kahraman pilotumuzu ülkesine davet etti.
     <br/>
     <br/>
     Koizumu, Çırağan Sarayı’nda, Japonya’da faaliyet gösteren Türk eğitim kurumlarının temsilcilerini de kabul etti. Ülkesindeki Türk kolejleri ve kültür merkezlerinin çalışmalarını öven misafir başbakan, “Bu tür faaliyetler Türkiye ve Japonya arasındaki ilişkilerde çok önemli bir yer tutuyor ve mutlaka geliştirilmesi lazım.” dedi. Japonya’daki Türk eğitim kurumlarının Yönetim Kurulu Başkanı Recep Özkan, Koizumu’nun sıkışık programına rağmen kendilerine zaman ayırmasından memnuniyet duyduklarını söyledi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23210), [web.archive.org (arşiv bağlantısı)](http://web.archive.org/web/20070609102600/http://www.aksiyon.com.tr:80/detay.php?id=23210)
