# Alman mıyım, Türk müyüm anlayamadım gitti

*Bilinmeyen-yazar 2013.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ne zaman Türk-Alman göçünü konu alan bir yazı okusam, çokça yazma gereği duyuyorum. Bu göç olgusu aslında derinlemesine bir dosyayı hak ediyor. Bu yüzden öncelikle röportaj için teşekkür ederim.
  </font>
 </div>
 <div id="newsText">
  <font class="detail-text">
   <p>
    Yönetmen Martina Priessner’in tespitlerine katılıyorum. Almanlarla iletişim kuramayan Türkler gerçekten de ‘kurban’ durumuna düştüler. Bunları ben de bizzat yaşadım. Hayatımın ilk 16 yılını Almanya’da geçirdim. 1984’te binlerce gurbetçi gibi biz de Türkiye’ye dönüş yaptık. Kardeşlerime ve bana, dönüş konusunda fikrimiz sorulmadı. ‘Tatil’ adı altında, pasaportlarımız havalimanında ‘öldürülerek’ dönüşümüz sağlandı. Hayatımız yeni bir ülkede irademiz dışında devam etti. Nasıl mı devam etti? Büyük travmalar yaşayarak. Ne okula ne sağlık sistemine, kısacası hiçbir şeye alışamadık. Çocukluk yıllarımız elimizden alındı. Aslında Almanya’ya göç eden birinci nesil acı çekti diyorlar, ben buna katılmıyorum. Asıl yükü biz ikinci nesil çektik. Biz orada doğanlar ne Alman ne de Türk olabildik, arada kaynadık gittik. Ailelerimiz Almanya’yı sevmedikleri için ilk fırsatta dönüş yapıp hayatlarımızı bir anda söndürdüler. Bir de Türkiye’deki zihniyete alışamama yükü eklendi küçük omuzlarımıza. Binlerce ikinci nesil gurbetçi çocuklarımız böylece ‘kurban’ edildi. Tabii ki sadece ailelerimizi suçlamak doğru değil, bu sosyo-kültürel bir yara. Almanları düşman gibi görmeyip onlarla iletişim kurabilseydik (asimile olmadan) hayatımız farklı bir yön alabilirdi. Ben bu yüzden çok kültürlülüğün insana zenginlik katacağına, ayrıca insanımızın her alanda farklı bakış açılarına ihtiyacı olduğuna inanıyorum. Bunun da sinemada dile getirilmesini önemsiyorum. Sizlere bir önerim olacak. Özellikle 2. nesil gurbetçi çocuklarının dönüş hikâyelerini araştırın. Çok acı hayatlar su yüzüne çıkacaktır. Sadece benim üç kardeşim bile Türkiye’ye alışamayıp ilk fırsatta Almanya’ya geri döndüler. Ben de vatanımı çok sevmeme rağmen, 29 yıldır bir zihniyet çatışması yaşıyorum. Alman mıyım, Türk müyüm anlayamadım gitti doğrusu...
    <p>
     Zuhal Kara
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CCA4494DB748238F7E8D9584A0F62522?newsId=34680), [web.archive.org (arşiv bağlantısı)](http://web.archive.org/web/20130513081348/http://www.aksiyon.com.tr:80/aksiyon/newsDetail_getNewsById.action;jsessionid=CCA4494DB748238F7E8D9584A0F62522?newsId=34680)
