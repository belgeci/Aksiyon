# Çok garip hareketler bunlar!

*Bilinmeyen-yazar 2010.07.26*

<font class="agenda2NewsSpot">
 Halk Fırkası’ndaki son gelişmeler değme Brezilya dizilerini aratmıyor. Bilhassa da eski Genel Başkan Deniz Baykal’ın koltuğunu Kemal Kılıçdaroğlu’na bıraktıktan sonraki evre.
</font>
<font class="newsDetail">
 <p>
  <p class="MsoNormal">
   1970’lerin Halkçı Ecevit’ine benzetilmeye çalışılan yeni lider elinden geldiği kadar bu payeyi hak etmeye çalışıyor. Türkiye’yi geziyor, vatandaşın arasına karışıyor, vadideki siperlerde dik duruyor, Cuma salasını duyunca cami avlusuna giriyor, milletle sohbet ediyor, cemaatten dua istiyor, anayasa referandumuna karşı “Hayır” kampanyası düzenlerken, darbelere kaynak teşkil eden TSK İç Hizmet Kanunu 35’inci maddenin kaldırılması teklifini dillendiriyor, Başbakan Erdoğan’ın grup toplantısında 12 Eylül sonrası idam edilenler için döktüğü gözyaşını samimi bulmadığını açıklıyor, kısacası partisinde patronun kendi olduğunu gösterecek her türlü faaliyetten geri durmuyor. Tabii arkadaşları da çalışmalarıyla ona destek veriyor. Genel Başkan Yardımcısı Haluk Koç öncülüğünde oluşturulan çalışma komisyonu Kürt meselesinin halli için Diyarbakır’a gidiyor. Akkuyu’da nükleer santral kurulmasına dair Türkiye-Rusya arasındaki anlaşmayı onaylayan kanunu Anayasa Mahkemesi’ne götürüyor. Bir de tüm bunlara denk gelen bir gelişme daha var. Kanlı bıçaklı zannedilen Deniz Baykal ile Şişli Belediye Başkanı Sarıgül, eski Adalet Bakanı ve Ergenekon zanlısı Seyfi Oktay’ın aracılığıyla bir araya geliyor. Yani CHP’deki şaşırtıcı gelişmeler hiç bitmiyor…
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27238-11-cok-garip-hareketler-bunlar.html), [web.archive.org (arşiv bağlantısı)](http://web.archive.org/web/20110501135304/http://www.aksiyon.com.tr:80/aksiyon/haber-27238-11-cok-garip-hareketler-bunlar.html)
