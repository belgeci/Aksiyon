# Komünizm'den değil Aids'ten kork!

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050119035718im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119035718im_/http://www.aksiyon.com.tr/resim/474/8.jpg" vspace="5"/>
  </p>
 </font>
 <font class="content">
  Türkiye, polisin Erzurum"da bir otele yaptığı fuhuş baskınında suçüstü yakaladığı Ukraynalı hayat kadını O.T.nin bir basın toplantısında teşhir edilmesini tartışıyor. Tartışma, Emniyet Genel Müdürlüğü"nün, O.T.yi AIDS"li olduğu için teşhir edenler hakkında inceleme başlatmasıyla farklı bir boyut kazandı. Devlet, tavrını insan haklarından yana koydu. Aslında ortada her iki taraflı hak ihlali vardı. Birincisi, O.T.nin HIV taşıyıcısı olduğunu bilerek erkeklerle birlikte olmasıydı. İkincisi ise O.T.nin yakalandıktan sonra derhal bir hastaneye yatırılarak tedavi altına alınması gerekirken emniyet müdürü ve valinin katıldığı bir basın toplantısında teşhir edilmesiydi. Devletin tavrı yerinde. Çünkü, böyle bir olay yıllar önce bir kez daha yaşanmıştı. AIDS"li bir travesti teşhir edilmiş ve bir hastane odasında kaderiyle baş başa bırakılmıştı.
 </font>
 <br/>
 <p>
  <font class="content">
   Fakat tartışmanın tarafları olayın sağlık boyutunu unuttu. Erzurum Emniyet Müdür Yardımcısı Ali Ayazlar, aynı toplantıda hayat kadınının hastalığını kastederek, "canlı bombadan daha tehlikeli" demişti. İstanbul"da tonlarca patlayıcı kullanılarak gerçekleştirilen korkunç terör saldırılarında toplam 56 kişi öldü. O.T. ile birlikte olduğu öne sürülen 1335 kişiye AIDS bulaşmışsa, (bulaşmaması için hiçbir sebep yok) ortaya çıkacak yıkım terörden daha beter olacak. Bir de bu erkeklerin evli olduğunu ve tedavisi olmayan hastalığı masum eşlerine bulaştırabileceklerini hesaba katarsak, bu rakamı iki ile çarpmamız gerekiyor. Hakkında soruşturma açılan Ayazlar, Doğu Bloku"ndan gelen tehlikeyi vurgulamak için, konjonktüre uygun olarak "canlı bombadan daha tehlikeli" ifadesini kullanmış olmalı.
   <br>
    <br>
     Zaten Türkiye, uzun yıllar, komünizmin zararlarıyla mücadele etti. Demir Perde kalkınca, AIDS tehdidiyle karşı karşıya geldi. Sovyetler Türkiye"yi istila edemedi ama, AIDS"in ilerleyişi durdurulamıyor. Öyleyse komünizmden değil, AIDS"ten korkmalı.
     <br>
      <br>
       Ocağın dumanı tütmüyor
       <br/>
       <br/>
       1970"lerden itibaren üniversitelerde okuyan sağcı gençler için Aydınlar Ocağı"nın ayrı bir önemi vardır. Sağın fikir sahibi entelektüel isimlerinin buluştuğu bir ortamı hazırlayan Aydınlar Ocağı Türkiye genelinde 33 ilde örgütlenmişti. Şimdi örgüt kendi içinde fikir ayrılığı yaşıyor. İstanbul kanadının hükümete yüklenmesi ve ulusalcı sol gruplarla işbirliği içine girmesi ocağın misyonunun da sonunu hazırlayacak gibi görünüyor. AK Parti milletvekili Alaattin Büyükkaya, üyesi olduğu ocakta yuhalanınca İşçi Partisi lideri Doğu Perinçek"i ima ederek, "Aydınlar Ocağı, Aydınlık Ocağı haline geldi" yorumunu yaptı. "Ordu Göreve" pankartı açan Türk Solu dergisinde yazılar yazan Aydınlar Ocağı İstanbul İl Başkanı Prof. Dr. Mustafa Erkal ise kendini eleştirenlere "AKP"li bazı milletvekili arkadaşlarımız geleceklerini garantiye almak için yağdanlık yapıyor" suçlamasıyla cevap verdi. Bir dönem sağ ve dindar kesimin çok sevdiği isim olan Mustafa Erkal"ın tavırları ocak içinde de huszursuzluğa neden oluyor. 32 şubenin başkanları, Ankara Aydınlar Ocağı Başkanı Prof. Dr. Şaban Karataş öncülüğünde yeniden yapılanmaya çalışıyor.
       <br/>
       <br/>
       İttifaka YSK izin vermedi
       <br/>
       <br/>
       Türkiye"de her seçim öncesi yaşanan solun birleşmesi senaryosu 28 Mart yerel seçimleri öncesinde de vizyona girdi ve öncekilerde olduğu gibi yine hüsranla bitti. DSP ve CHP"nin sıcak bakmadığı ittifaka SHP ve YTP olumlu yaklaşmıştı. SHP Genel Başkanı Murat Karayalçın iki partinin hayır demesine rağmen EMEP, DEHAP, ÖDP, BCP, DCP, SDP, İP ve YTP ile seçim ittifakı yapmayı planlıyordu. Ancak bu plan da YSK tarafından bozuldu. YSK seçimlere katılabilmesi için yasada öngörülen örgütlenme yeterliliğini sağlayamadığı gerekçesiyle SHP'nin 28 Mart"ta yapılacak seçime katılamayacağını açıkladı. SHP karar düzeltme talebinde bulundu. Yerel seçimlere katılabilecek 21 siyasi parti şöyle: Adalet ve Kalkınma Partisi (AKP), Anavatan Partisi (ANAP), Aydınlık Türkiye Partisi (ATP), Bağımsız Türkiye Partisi (BTP), Büyük Birlik Partisi (BBP), Cumhuriyet Halk Partisi (CHP), Demokrat Parti (DP), Demokratik Halk Partisi (DEHAP), Demokratik Sol Parti (DSP), Doğru Yol Partisi (DYP), Emeğin Partisi (EMEP), Genç Parti (GP), İşçi Partisi (İP), Liberal Demokrat Parti (LDP), Millet Partisi (MP), Milliyetçi Hareket Partisi (MHP), Özgür Toplum Partisi (ÖTP), Özgürlük ve Dayanışma Partisi (ÖDP), Saadet Partisi (SP), Türkiye Komünist Partisi (TKP), Yeni Türkiye Partisi (YTP).
       <br/>
       <br/>
       HEPSİ GERÇEK
       <br/>
       <br/>
       Minibüs deyip geçme
       <br/>
       <br/>
       İzmir Ödemiş"te bir ihbarı değerlendiren jandarma, minibüsün arka kısmının hayvan kesimi için özel dizayn edildiğini tespit etti. Şebeke bu sayede kaçak hayvan kesimi yapıyormuş.
       <br/>
       <br/>
       Seç bakalım
       <br/>
       <br/>
       28 Mart"ta yapılacak mahalli idareler seçimlerinde 3 bin 200 belediye ve 50 bin muhtarlık için 220 bin aday yarışacak.
       <br/>
       <br/>
       Vurulmaya alıştı
       <br/>
       <br/>
       Uzanlarla ilgili operasyon sonrası ortadan kaybolan müzik yapımcısı Erol Köse saldırıya uğradı. Biri kasığına yakın bölüme, biri sol bacağına olmak üzere vücuduna iki kurşun saplanan Erol Köse, 31 Aralık 1999"da da silahlı saldırıya uğramış ve ayağından yaralanmıştı.
       <br/>
       <br/>
       Tornavida koleksiyonu
       <br/>
       <br/>
       İzmit Devlet Hastanesi"ne karın ağrısı şikayetiyle gelen 47 yaşındaki marangoz Mehmet Acar"ın kalınbağırsağından 20 santim uzunluğunda tornavida çıktı.
       <br/>
       <br/>
       Şeker günü
       <br/>
       <br/>
       Ev hanımları aile bütçesine katkıda bulunmak için altın günleri düzenler. Şimdi bu gelenek birazcık değişmiş. Adana"da ekonomik durumu iyi olmayan ev hanımları, şeker ve yağ günleri düzenliyormuş.
       <br/>
       <br/>
       Acaba?
       <br/>
       <br/>
       Erzurum"da üç ayda 1335 erkekle birlikte olduğu iddia edilen ve HIV virüsü taşıdığı gerekçesiyle basın toplantısında teşhir edilen Ukraynalı Oksana Topor"un Ankara"da yapılan kontrollerde AIDS değil sarılık olduğu ortaya çıktı.
       <br/>
       <br/>
       Ölüm şakası
       <br/>
       <br/>
       Bilecik"te, kazanmadığı halde "Loto"dan 1.6 trilyon kazandım, ama parayı almadım" diyen Erdoğan Tuzcu, kuponu almak isteyen akrabalarınca öldürüldü.
       <br/>
       <br/>
       Oto ev
       <br/>
       <br/>
       Bursa"da kırmızı ışıkta geçen servis otobüsü bir başka servis otobüsüne çarpınca kontrolünü kaybetti ve iki katlı binaya girdi. Oturma odası yıkılan evde bulunan bir kişi yaralandı.
       <br/>
       <br/>
       YILBAŞI MAGANDALARI
       <br/>
       <br/>
       Askere gönderme, futbol maçlarında alınan galibiyet, düğünler, milli bayramlar derken magandaların gösteri yapmaları için yeni bir vesile daha çıktı. Türkiye 2004"e coşku ve umutla girerken bazıları sevinçlerini abartarak magandalık yaptı. Açık hava konserlerinde alkolün etkisiyle coşkuyu abartanlar, sanatçıların ve görevlilerin tüm uyarılarına rağmen kalabalığın üstüne yanıcı madde attı. Bazıları işi daha da abartarak, yeni yıla, silah sıkarak girdi. Havaya ateş ederek kutlama yapanlarla ilgili olarak 155 Polis İmdat"a yüzlerce ihbar geldi. İstanbul"da altı kişi gözaltına alındı. Şükür ki bu taşkınlıklar sonucunda ölen ya da yaralanan olmadı.
       <br/>
       <br/>
       Canaydın fiyaskosu
       <br/>
       <br/>
       Bu yıl Galatasaray için hiç de iyi geçmiyor. Sportif başarısızlıkların üzerine yönetim zafiyeti de eklenince Galatasaraylıların yüzü bir türlü gülmüyor. Cim Bom, son 10 yılın en kötü sezonunu yaşıyor. Futbol takımı şampiyonluk iddiasını şimdiden mucizelere bırakırken, Sarı Kırmızılılar diğer branşlarda da başarısız bir sezon geçiriyor. Beşiktaş sahada Fennerbahçe ise tesisleşmede zirveye çıkarken, Galatasaray Ali Sami Yen projesinde başa döndü. Yönetim taraftarlara iki yıl içinde Ali Sami Yen"i yıkıp yerine modern bir spor kompleksi kurma sözü vermişti. Aradan 10 ay geçmesine rağmen  yönetim stad projesine başlayamadı. Olimpiyat satıdında verilen sözlerin de tutulmaması üzerine yeniden Ali Sami Yen"e dönülmesi gündeme geldi. Şişli Belediye Başkanı Mustafa Sarıgül 12 gün içinde stadı maç oynamaya hazır hale getireceğini, sezon sonunda da Maslak"ta yeni bir stad yapacağını söyledi. Fatih Terim eski stadlarına dönmeye sıcak bakarken, Başkan Özhan Canaydın bu sezonu olimpiyat standında tamamlayacaklarını açıkladı. Yönetimin şimdiki hedefi gelecek yıl Ali Sami Yen"e dönmek ve stadı Fenerbahçe"nin yaptığı gibi parça parça büyütmek... Yani bir yıl gecikmeyle başa dönüş...
       <br/>
       <br/>
       Ben Tamer Yiğit...
       <br/>
       <br/>
       Türkiye"de star olmanın yollarından biri de isim değiştirmek. Bugünün birçok şöhreti de takma isimlerle meşhur olmuş. Zaman zaman gazetelerde ünlülerin gerçek isimleri diye haberlere rastlıyoruz. Tamer Yiğit de onlardan biri. Bir dönemin ünlü jönü Yiğit şimdilerde AK Parti"de siyaset yapıyor. Bu nedenle gerçek hayatta Özyeğitoğlu olan soyadının Yiğit olarak tahsis edilmesi için mahkemeye başvurdu. Sarıyer 2. Asliye Hukuk Mahkemesi"ne başvuran sanatçı "Türk halkı beni Yiğit olarak tanıyor. Gerçek soyadımı kamuoyunda bilen yok. Bu nedenle herkesin bildiği ve tanıdığı "Yiğit" soyadımın resmi bir nitelik kazanmasını istiyorum" dedi. Peki neden mi yıllar sonra böyle bir talepte bulundu? Ondan değil başka bir örnekten yola çıkarak bu sorunun cevabını verebiliriz. Bir dönem ANAP"tan milletvekili adayı olan ancak seçilemeyen Cüneyt Arkın (Fahrettin Cüreklibatur) başarısızlığının nedeni olarak gerçek isminin farklı olmasını göstermişti. Görünen o ki Yiğit de yerel seçimlerde aday olmak için hazırlık yapıyor.
       <br/>
       <br/>
       Hassasiyet
       <br/>
       <br/>
       devam ediyor
       <br/>
       <br/>
       Savaş ve terör yılı 2003"ü geride bırakıyoruz derken Türkiye 2004"e de kısır tartışmalarla girdi. AK Parti milletvekili Hüsrev Kutlu, Atatürk"ün Meclis"teki üniformalı fotoğrafları yerine smokinli olanların asılmasını teklif edince askerler rahatsız oldu. Aynı günler içinde Fatih Camii"nde kılınan bir cenaze namazı görüntülerinin gazetelere yansıması, askerlerin iki konu arasında bağlantı kurmasına neden oldu. Kutlu, samimi olarak söylediği sözlerin bu kadar büyütülmesine şaşırıp, art niyetinin olmadığını söylese de AK Parti, Kutlu hakkındaki kararını bu hafta içinde verecek. Unutulmamalıdır ki, Türkiye"de bazı konular çok hassastır. Yanlış olsa bile bunu ifade edecek ortam bulunamayabilir.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=10011), [web.archive.org (arşiv bağlantısı)](http://web.archive.org/web/20050119035718/http://www.aksiyon.com.tr:80/detay.php?id=10011)
