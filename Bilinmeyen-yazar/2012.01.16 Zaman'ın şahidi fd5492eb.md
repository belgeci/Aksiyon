# Zaman’ın şahidi

*Bilinmeyen-yazar 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Zaman gazetesinin 25. yıl etkinlikleri arasında yer alan ve “Türkiye’de Zaman” adı altında sergilenen fotoğraflar bir kitapta toplandı. Bu adımla sergi de proje de tamamlanmış oldu. Kitaptaki fotoğraflara bakmaya başladığınızda kendinizi Türkiye’de dolaşan bir gezgin gibi hissedebilirsiniz.
  </font>
 </div>
 <div id="newsText">
  <font class="detail-text">
   <p>
    2011 Evliya Çelebi ve Mehmet Âkif Ersoy yılı idi. Belki başka şeylerin de yılı olmuş olabilir ama bu iki kıymetli isme adanan yıl aynı zamanda Zaman gazetesinin de kuruluşunun 25. yılı olarak tarihe notlandı.
   </p>
   <p>
    25. yılın en ‘etkin’ etkinliği dünya fotoğrafçıları listesinde başlarda yer alan 25 fotoğrafçının Türkiye’yi karış karış dolaşıp fotoğraflaması oldu. Ülkenin her bölgesinde ve farklı konularda çekilen fotoğraflar başta İstanbul olmak üzere büyük şehirlerde sokak ve galerilerde sergilendi.  Özelde 2011 yılını genelde de bir dönemi belgeleyen fotoğrafların ülke hafızasına katkısı çok büyük.
   </p>
   <p>
    Türkiye’de Zaman adı altında sergilenen fotoğrafların bir sergi olarak kalmayıp kalıcı bir eserle hayat bulması sergiyi de yapılan projeyi de tamamlamış oldu. Aralarında Christopher Morris, Anders Petersen, Eric Bouvet, Reza, Paolo Pellegrin, Steve McCurry, Nikos Economopoulos ve Harry Gruyaert gibi usta fotoğrafçıların objektiflerinden yansıyan Türkiye’nin fotoğrafları şık bir kitap olarak raflardaki yerini aldı. Bir başucu kitap olarak adlandırılabilecek eser ilgilileri için bulunmaz bir kaynak niteliğinde.
   </p>
   <p>
    Fotoğrafın bir anlatım dili olarak yazıdan çok daha fazla şeyi tek bir karede anlatmak yeteneği Türkiye’de Zaman kitabıyla tam anlamını bulmuş gibi. Gazeteciliğin en önemli aracı şüphesiz fotoğraf. Okuyucusuna fotoğrafla hitap edemeyen bir gazetenin yaptığı haberleri, işlediği konuları gerçek kılma şansı yok. Bu anlamda en önemli malzemesi fotoğrafı baş tacı ederek bir gazetenin böylesi büyük projeye imza atması takdire şayan bir olay.
   </p>
   <p>
    Türkiye’nin her yerinden dağlarından, ovalarından; en lüks sokaklarından varoş mahallelerine; en tepedeki adamından sıradan vatandaşına kadar hemen her yerinden karelerin yer aldığı kitap bir Türkiye panoraması. Fabrikalarımızdan düğünlerimize, Karadeniz’imizden Doğu Anadolumuz’a hayatımızın en hızlı aktığı anlardan karelerle oluşturulan kitap yabancı 25 fotoğrafçının eseriyle yapıldığı için ayrı bir önem arz ediyor. “Türkiye’nin hayatına dışarıdan bir göz baktığında neler görür?” sorusunun un en güzel cevabı bu çalışma olmuş.
   </p>
   <p>
    420 sayfalık kitabın kaliteli baskısı da fotoğraf için çok uygun. Sayfaları çevirip fotoğraflara bakmaya başladığınızda kendinizi Türkiye’de dolaşan bir gezgin gibi hissediyorsunuz. Böylesi büyük ustaların gözünden kendi topraklarınızda yaşarken gözden kaçırdığınız şeyleri tekrar görmek kendinize ülkeniz adına bazı sorular sormanıza sebep oluyor.  Zaman Gazetesi’nin fotoğraf ve fotoğrafçılık üzerine bu yıl yaptığı pek çok çalışmayı böylesine güzel bir kitapla taçlandırmasını takdir ederken daha iyi çalışmalarla bizi tekrar şaşırtmasını bekliyoruz…
   </p>
   <p>
   </p>
   <p>
    HALİT ÖMER CAMCI - Gezgin Dergisi Yayın Yönetmeni, fotoğrafçı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31624-zamanin-sahidi.html), [web.archive.org (arşiv bağlantısı)](http://web.archive.org/web/20120228160556/http://www.aksiyon.com.tr:80/aksiyon/haber-31624-zamanin-sahidi.html)
