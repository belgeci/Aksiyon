# Teknoloji sakat bırakmasın!

*Bilinmeyen-yazar 2011.11.07*

<font class="agenda2NewsSpot">
 Bilgisayar kullanımı vaktinizin önemli bir kısmını alıyorsa, bilişimle ilgili sağlık sorunlarına hazırlıklı olmanız gerekiyor. Gözde ağrı, parmakta sızı, bilekte şişlik hissediyorsanız, tehlike kapıda demektir.
</font>
<font class="newsDetail">
 <p>
 </p>
 <p>
  Eskiden masaüstü bilgisayar (PC) ile ilgili problemler varken, bunlara artık mobil hayatın vazgeçilmezi dizüstü bilgisayarlar ve giderek bilgisayarlaşan telefonlarla ilgili sorunlar da ekleniyor. Rahatsızlıkların çoğu, cihazların kullanım alışkanlıklarımızla uyumsuzluğundan kaynaklanıyor. Problemlerin sebebi tüketicinin kullanım şekli kadar, ergonomik olmayan cihazlar.
 </p>
 <p class="MsoNormal">
  Her nimetin bir külfeti olduğu gibi teknolojinin de sağlığımızı tehdit eden yönleri var. Bu tehditlere karşı tedbir alırken, PC için ayrı, notebook için ayrı noktalara dikkat etmek gerekiyor. PC’de rahat bir oturuş önemliyken; notebook gibi taşınabilir cihazlar, ekran ve klavyesi küçük olduğu için PC konforuna yükseltilmeli. Klavye, mouse, web kamera ve ses sistemleri gibi bilgisayar donanımı üreticisi Logitech’in Türkiye Genel Müdürü Mustafa Uyar, mobil ürünlerin rahat kullanma imkânı sunmasına rağmen bazı sıkıntıları beraberinde getirdiğine dikkat çekiyor. Uyar’a göre, notebook ve netbooklar; klavye, mouse ve ekran bakımından dar alana sıkıştırılmış ürünler. Klavye, masaüstünde kullandıklarımıza göre neredeyse yarı yarıya küçültülmüş. Üzerinde rakamların yer aldığı nümerik pedleri yok. Dizlerinizin üzerinde kullanırsanız hem ekranı rahat görebilmek hem de klavyeyi iyi kullanabilmek için dar alanda ezilip büzülerek oturmak zorundasınız. Uzun süre bu şekilde çalıştığınızda bel ve boyun ağrılarına davetiye çıkarmış oluyorsunuz.
 </p>
 <p>
 </p>
 <p class="MsoNormal">
  Teknolojinin sağlığımıza zarar vermesine engel olabilmek kısmen de olsa elimizde. Öncelikle ergonomik olan, sağlığı olumsuz etkilemeyen ürünleri tercih etmemiz gerekiyor. PC’de klavye parmakların rahat dokunabileceği genişlikte ve yumuşaklıkta olmalı. Mouse eli doldurmalı, kavramada zorluk yaşanmamalı. Masa ne yüksek ne de alçak olmalı. Koltuk rahat oturma şeklimize göre ayarlanabilmeli, ayaklarınız yere değmeli. Bacak ile baldır açısı, baldır ile bel açısı 90 derece olacak şekilde oturmaya özen gösterilmeli. Klavye ve ekran tam karşımızda olmalı. Eller, bilekler ve kollar yere paralel olmalı. Klavye, uzanmamızı gerektirmeyecek kadar yakın, ekran ise 60-70 cm kadar uzakta olmalı. İki saatten fazla aralıksız bilgisayar kullanmamalı, kısa bir ara verip ayağa kalkıp hareket etmeliyiz.
 </p>
 <p>
 </p>
 <p class="MsoNormal">
  Notebooklarda klavyenin darlığı, parmaklarımızı sıkışık bir şekilde çalışmaya zorluyor. Mümkünse notebookları uzun süreli kullanmamalı, kısa süren işler için tercih etmeli. Eğer ev ve iş yeri gibi sabit yerde tercihiniz notebook ise masa üstünde ekstradan mouse ve klavye ile kullanmalısınız. Notebookta küçük mouse kullanılır algısının aksine avuç içinize uygun olanını tercih etmelisiniz.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30963-teknoloji-sakat-birakmasin.html), [web.archive.org (arşiv bağlantısı)](http://web.archive.org/web/20111120162644/http://www.aksiyon.com.tr:80/aksiyon/haber-30963-teknoloji-sakat-birakmasin.html)
