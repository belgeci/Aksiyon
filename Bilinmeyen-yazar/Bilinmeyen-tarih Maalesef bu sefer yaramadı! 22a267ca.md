# Maalesef bu sefer yaramadı!

*Bilinmeyen-yazar Bilinmeyen-tarih*

<div>
 <p>
  <font>
   Doktorlar her fırsatta sağlığa verdiği büyük zarar sebebiyle uzak durulması gerektiğini dile getirseler de; alkol, özellikle de rakı kullananların jargon sözlerinden biridir ‘yarasın’.
   <br/>
   <br/>
   Tüketilince ‘şişede durduğu gibi durmayan’ alkol, bu sefer maalesef yaramadı! Bağımlısı yaptığı insanları tedricen öldürüyordu ama bazı vicdansızlarca piyasaya sürülen sahte rakılar onlarca kişiyi birkaç saat içinde sevdiklerinden koparıverdi. Bunlardan bazıları bağımlı bile değildi. Daha ucuz olduğu için etil yerine metil alkol tercih edilerek üretilen sahte rakıdan zehirlenerek hayatını kaybedenlerin sayısı bu satırlar yazılırken 20’ye yaklaşmıştı. Çeşitli hastanelerin yoğun bakım ünitelerinde de onlarca kişi ölüm kalım mücadelesi veriyordu. Sahtesi kaçak olarak satışa sunulduğundan vergi miktarı da cebe kalıyordu. Burada şunu vurgulamak da lazım. Her orijinal olmayan içki öldürücü değil. Belgesizlik, maliyeyi ilgilendiren bir konu. Ölümlerin sebebi, bir zehir olan metil alkol. İçki, etil ile metil dengelenmediğinde öldürücü kimliğe bürünüyor.  İstanbul’da patlayan sahte rakı olayının boyutları Antalya ve Sakarya’dan gelen haberlerle birden büyüdü. Piyasaya sürülmek istenen binlerce şişe ölüm içeceği ele geçirildi. Şu anda piyasada kaç sahte şişenin yeni kurbanlara ulaşmak için dolaştığını bilen yok. Öte yandan acaba ölümler rakı tüketimini nasıl etkilemişti? Rakı deyince İstanbul’da ilk akla gelen mekanlardan Çiçek Pasajı’nda gözlem yapan bir gazetenin haberine göre, alkol muhabbeti aynen devam ediyordu. İnsanlar biraz ürkmüşlerdi ama cevapları klasikti: Atın ölümü arpadan olsun!
   <br/>
   <br/>
  </font>
 </p>
 <p>
  <font>
   (Bu yazı 176 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20281), [web.archive.org (arşiv bağlantısı)](http://web.archive.org/web/20050317005143/http://www.aksiyon.com.tr:80/yazdir.php?id=20281)
