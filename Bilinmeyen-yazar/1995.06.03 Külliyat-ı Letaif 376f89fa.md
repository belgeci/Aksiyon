# Külliyat-ı Letaif

*Bilinmeyen-yazar 1995.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ahmet Özalp'ın hazırladığı Külliyatı Letaif'i, müellif Faik Reşat derlemiş. Faik Reşat 1851 doğumlu Osmanlı gazeteci ve edebiyat tarihçisi. Latife ve darbı mesellere olan ilgisi  1882'de  Gencinei Letaif namıyla bir eser neşretmesine sebep oldu. Faik Reşat, eline geçen bir kaç gazete ve kitabın latife kısmından derleyerek başladığı bu çalışmaya siyasi nedenlerle ara vermişse de, 1910 yılında tertip ettiği Külliyatı Letaif'le amacına ulaşmış.
  </font>
 </div>
 <div id="newsText">
  <font class="detail-text">
   Latife dendiğinde, gülmece ile karışık istihza, belki biraz hiciv ama ille de alınacak  küçük bir ders geliyor akla. Günümüzün önce abartılı bir kahkaha attırıp, sonrasında hiç bir iz bırakmayan mizah anlayışına benzemeyen latifeler, sahibine özgü zekanın kıvraklığı ile hem ibret almaya, hem de yüzleri aydınlatan tebessüme vesile olur. Gayet sade bir üslupla yazılıp söylenen fıkra mahiyeti ağır basan latifeler olduğu gibi, hikmet mesabesinde telakki edilebelecek söz ve fikirleri, derin mülahazaları ve ince nükteleri içeren süslü bir üslupla söylenmiş latifeler de vardır. Bazen bir köy meclisinde filancanın ayıbını taşlamak için söylenmişler; bazen de asilzadelerin şairyazar ve devlet büyüklerinin toplandığı davetlerde kızışan sohbetlerin tatlısert sözcüsü olmuşlar. Latifeler olay ya da şahsiyetlerin çok bilinen fakat ziyadesi ile gözden kaçan taraflarına atıfta bulunarak bunlardan hayli ilginç sonuçlar çıkartılmasına sebep olmuşlar. Işte bir örnek:  Mütalaya alışık iki kişiden biri sorar, ' Birader, acaba niçin müellifler yazdıkları eserlerde 'Kitabımızı yazdık, bize kalırsa' gibi anlatana ait zamir ve sigaları çokluk halinde kullanıyorlar? Diğeri cevap verir , "Bunda bilinmiyecek ne var? Hangi muellif sırf kendi  zihin mahsülünü yazmıştır? Her cümlesini başkalarının eserlerinden çaldığı için böyle demeye mecbur oluyor."
   <br/>
   <br/>
   Faik Reşad 27 fasıldan oluşan külliyatın Ifadei Meram bölümünde esere mehaz teşkil eden kaynakların 20 'den fazla olduğunu belirtmiştir. Fasılların başlıklarına şöyle bir göz gezdirdiğinizde eserin "Külliyat" nitelemesini hakettiğini görüyorsunuz. Emirlerden  dalkavuklara, sahte aşıklardan yazar ve gazetecilere, velilerden kumarbazlara, üfürükcü, müneccim ve tüccarlardan mesire ve eğlence yerlerine, köle ve cariyelerden, cahillerden ve sefillerden yanlış ve gülünç levhalara kadar pek çok şey latifelere konu olmuş. Bunlardan padişah, emir ve vezirlere ait olan, tarih yapan sultanların özel merakları ,zaafları, ustalıkları, zekaları hakkında ilginç doneler veriyor elimize.
   <br/>
   <br/>
   Buna misal olarak Fatih'in kendisinden  sadaka istiyen uyanık dilenciye verdiği cevabı naklekmeden geçmemek gerektiğine inanıyoruz. Sultan Mehmet atına binip saraydan çıktığı sırada bir dilenci yanına yaklaşarak kendisinden para dilenir. Padişah da kendisine bir altın verir. Dilenci verilen sadakayı beğenmez ve padişaha dönerek  'Kardeşin olayım da bana bir altın veresin. Bu insafa sığar mı?' der. Padişah: "Nereden benim kardeşim oluyorsun?" diye sorar. Dilenci : " Adem evladı değil miyiz " deyince padişah hemen şu cevabı verir:' Hele şu altını al git, eğer diğer kardeşlerimiz duyacak olursa hissene bukadar da düşmez'
   <br/>
   <br/>
   Kütüphanedeki kitapları şöyle ufak bir hareketle sol tarafa ittirip, 638 sayfalık bu külliyatın yerini  şimdiden hazırlayın. Tarih bilincinin ve sosyal hafızanın değişime ayak uydurarak hızla yozlaştığı ve yittirildiği çağımızda geride kalan bir yüzyılın mizah anlayışının günümüz toplumunun bireylerinde, siyasilerinde ve medyatik tiplemelerinde nasıl karşılık bulduğunu göreceksiniz.
   <br/>
   <br/>
   (Külliyatı Letaif / Kitapevi Yay. / 638 Sayfa / Tel.: 0 212 512 43 28)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-259-kulliyat-i-letaif.html), [web.archive.org (arşiv bağlantısı)](http://web.archive.org/web/20140111013344/http://www.aksiyon.com.tr:80/aksiyon/haber-259-kulliyat-i-letaif.html)
