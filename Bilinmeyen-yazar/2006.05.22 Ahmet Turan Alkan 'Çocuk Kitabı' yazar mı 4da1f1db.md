# Ahmet Turan Alkan 'Çocuk Kitabı' yazar mı?

*Bilinmeyen-yazar 2006.05.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Süleymaniye'deki Kültür Ocağı Vakfı'nda bir imza günü vardı geçen hafta. Fuarlarda kitap imzalarken görmeye hiç alışık olmadığımız yazar Ahmet Turan Alkan, önünde kuyruk oluşturan okurlarıyla hem sohbet ediyor hem de seçilen kitap hangisi ise artık, 'Kurşun Kalem Yazıları' mı 'Yol Türküleri' mi 'Altıncı Şehir' ya da 'Ateş Tecrübeleri' mi, imzalayıp veriyordu. Hemen tükenen kitabın ne olduğu tahmin edilebilir sanırım; 'Memleketi Kurtarırım Fekat'
  </font>
 </div>
 <div id="newsText">
  <font class="detail-text">
   Bu arada sıranın kendisine gelmesini bekleyen bir kız çocuğu, ileride okumak için seçtiği 'Üç Noktanın Söylediği'ni yazara uzattı. Çocuğun, ancak bu yaşlarda muhatap olabileceği "Pek cici Zeynep'e" ifadesinden hoşnut kaldığı ortadaydı; fakat onun esaslı bir isteği vardı yazardan: "Ahmet Amca, benim için bir çocuk kitabı yazar mısın?" Alkan'ın bu soruyu, çocuğun gönlünü alarak geçiştireceğini düşünenler yanıldılar. Bilakis, ciddi bir yüz ifadesiyle, "Evet, böyle bir niyetim var. Keyifle yazacağımı düşünüyorum. Biliyorsunuz, severek, keyif alarak yazılan kitaplar öyle de okunur." dedi.
   <br/>
   <br/>
   Bilenler bilir; Cahit Zarifoğlu 18 yıl önce, vefatına yakın verdiği röportajlardan birinde kalem üstatlarına neredeyse vasiyet eder: "İsterdim ki, Erdem Beyazıt, Rasim Özdenören, Sevinç Çokum, Mustafa Kutlu, Yusuf Ziya Özkan, Mustafa Ruhi Şirin, Tarık Buğra, Ahmet Kekeç çocuk kitaplarına yönelsinler." Zarifoğlu'nun vasiyetini bilerek ya da bilmeyerek yerine getirenler arasında Mustafa Kutlu, Yusuf Ziya Özkan ve Mustafa Ruhi Şirin var. Listede Ahmet Turan Alkan yer almıyor; fakat onun bir çocuk kitabına zihnen bile olsa hazırlandığını duyan herkese -yalnızca çocuklar değil- merakla beklemek düşüyor. Ahmet Turan Alkan'ın yazdığı bir çocuk kitabını kim okumaz ki
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BADEE55EA22DBE5CBA362CC77FEB387F?newsId=11749), [web.archive.org (arşiv bağlantısı)](http://web.archive.org/web/20130523013038/http://www.aksiyon.com.tr:80/aksiyon/newsDetail_getNewsById.action;jsessionid=BADEE55EA22DBE5CBA362CC77FEB387F?newsId=11749)
