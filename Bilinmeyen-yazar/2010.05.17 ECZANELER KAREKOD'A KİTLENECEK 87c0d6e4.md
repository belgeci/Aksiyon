# ECZANELER KAREKOD’A KİTLENECEK

*Bilinmeyen-yazar 2010.05.17*

<font class="agenda2NewsSpot">
 Mart ayının ilk günü devreye girdiğinde oluşan aksaklıklar yüzünden tatbikatı 16 Mayıs’a ertelenen İlaç Takip Sistemi’ne (İTS) ilişkin tartışmalar bu hafta yeniden alevlenecek.
</font>
<font class="newsDetail">
 <p class="MsoNormal">
  ITS, her ilaca ayrı bir kod numarası verilmesi esasına dayanıyor. Zaten sistemin dillerde dolaştırılan ismi karekod. Sosyal Güvenlik Kurumu (SGK) Başkanı Emin Zararsız, 1 Haziran’dan itibaren karekod’suz ilaç satılamayacağını söylüyor. Ana amaç ilacı fabrikadan -hastaya ulaşıncaya dek izleyerek sahte ve gereksiz tüketim olayını bitirmek. Bununla birlikte eczacıyı kupür kesmekten kurtarmak. Zararsız, “Sağlık harcamalarındaki mükerrer ilaç satışının önlenmesi açısından bu sistem çok büyük önem taşıyor. İlk günlerdeki aksaklığı vatandaşımızın bize bildirmesini arzu ediyoruz. 3,5 milyon online işlemin yapıldığı sistemde birtakım sıkıntılar olabilir. Ancak tek vatandaşın dahi ilaç almadan dönmesine izin vermeyeceğiz.” diyor. Türk Eczacıları Birliği (TEB) Başkanı Erdoğan Çolak’ın bildirdiğine göre, eczanelerdeki ürünlerin yüzde 60-70’i halen barkotlu, karekodu yok. Yeşil Kart, Türk Silahlı Kuvvetleri ve Meclis kayıtları, Medula sistemi dışında. Öte yandan 3 bine yakın eczacı piyasada bulamadığı için, hâlâ 300 lira değerindeki karekod okuyucu cihaza sahip değil. 1 Haziran’a kadar sistem işleyebilir. Karekod’lu cihazdan geçecek, barkotlunun ise kupürü kesilecek. Peki, bu tarihten sonra ne olacak?
  <span>
  </span>
  Sağlık Bakanlığı İlaç ve Eczacılık Genel Müdürü Saim Kerman şöyle bir çözümü öneriyor: “Eczacı böyle bir durumda, ürünün ileride sistem tarafından okunabilmesini sağlayacak şekilde ambalajın kopyasını alabilir. Fotokopi ya da başka bir yolla ürünün kopyasını almak yeterli olacak.”
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26808-11-eczaneler-karekoda-kitlenecek.html), [web.archive.org (arşiv bağlantısı)](http://web.archive.org/web/20101120132535/http://aksiyon.com.tr/aksiyon/haber-26808-11-eczaneler-karekoda-kitlenecek.html)
