# Cüneyt Arkın filmlerinin teknoloji görmüşü

*Bilinmeyen-yazar 1996.09.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Görevimiz Tehlike (Mission Impossible), bir zamanlar siyahbeyaz olan ekranlarımızın vazgeçilmez dizisiydi.
  </font>
 </div>
 <div id="newsText">
  <font class="detail-text">
   Sinemaya uyarlanarak beyaz perdeye aktarılması, diğer ülkelerde olduğu gibi ülkemizde de büyük ilgi  uyandırdı. Tabii, yönetmenin ve oyuncularının popülerliğinin yanında, mükemmel bir pazarlama tekniğinin kullanılmış olmasının da bu ilginin uyanmasındaki payı inkar edilemez.
   <br/>
   <br/>
   Filmin bizde bıraktığı ilk izlenim, casus filmlerinin vazgeçilmez karakteri olan James Bond'un sanki ekip halinde  karşımıza çıkmış olmasıydı. Çok iyi organize edilmiş bir casusluk sahnesiyle başlayan giriş'in ardındaki ilk yarım saatin sıkıcılığını görmezden gelirseniz Görevimiz Tehlike oldukça renkli geçiyor. Patlayan sakızlar, kameralı gözlükler, asansör sahneleri, çok amaçlı kalemler filmi oldukça ilgi çekici kılıyor.
   <br/>
   <br/>
   Hatta bir ara durum öyle bir hal alıyor ki, gerçekleştirilen tren sahneleri eski Cüneyt Arkın filmlerindeki aksiyon (!) sahnelerini aratmıyor doğrusu. Yalnız bu filmdeki aksiyon sahneleri Yeşilçam'ınkilerin aksine biraz teknoloji görmüştü. Filmin prodüktörlüğünü de üstlenen Tom Cruise oldukça iyi bir oyunculuk sergilerken, Dokunulmazlar, Carlito'nun Yolu, Savaş Günahları gibi oldukça başarılı filmlerin yönetmeni  Brian De Palma'nın eski performansını Görevimiz Tehlike'de göremiyoruz.
   <br/>
   <br/>
   Filmin,  zihinlerde bıraktığı en hoş izlenim kuşkusuz harika  müziğiydi. Dünya hasılatı 500 milyon dolara yakın olan bu yapımın macera filmlerinden hoşlanan insanları mutlu edeceği muhakkak.
   <br/>
   <br/>
   Prag'da başlayan ve Londra'da son bulan filmin konusu şöyle; "ABD için çalışan bir grup casus, bağlı bulundukları örgütün köstebek avı girişimiyle tuzağa düşürülerek yok edilir. Biri hariç: Ajan Ethan. Ethan, dışardan oluşturduğu bir grupla olayı açıklığa kavuşturmak için harekete geçer."
   <br/>
   <br/>
   Bir anekdot: Filmi izlediğimiz Altunizade Capitol Sinemaları, sürekli aynı ayarda tuttuğu kalitesiyle övgüyü hakediyor. Ses düzeni, perdenin kalitesi, sinemanın temizliği ve en önemlisi çalışanlarının güler yüzlü olması sinema seyircisi olarak beklentilerimize cevap veriyor. Capitol Sinemaları sorumlularını tebrik etmek lazım.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=552ED0C9B9E4B938A9F354CA12B1E47D?newsId=1811), [web.archive.org (arşiv bağlantısı)](http://web.archive.org/web/20140424184524/http://www.aksiyon.com.tr:80/aksiyon/newsDetail_getNewsById.action;jsessionid=552ED0C9B9E4B938A9F354CA12B1E47D?newsId=1811)
