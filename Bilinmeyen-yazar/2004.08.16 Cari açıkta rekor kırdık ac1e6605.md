# Cari açıkta rekor kırdık

*Bilinmeyen-yazar 2004.08.16*

<div>
 <p>
  <font>
   Döviz gelirleriyle giderleri arasındaki farkı gösteren cari işlemler açığında rekor kırdık. 2004’ün ilk altı ayındaki cari açık 9 milyar 945 milyon dolar olarak açıklandı. Daha önceki rekor 9 milyar 819 milyon dolar ile 2000 yılına ait.
   <br/>
   <br/>
   Yani 2004’ün ilk yarısında 2000’deki yıllık rekoru geçtik. Başbakan Yardımcısı Abdüllatif Şener, 7.6 milyar dolar öngördükleri yıl sonu cari açık rakamını 10.8 milyar dolara revize ettiklerini açıkladı. Tablo buyken hükümet IMF ile yeni Stand By anlaşmasına hazırlanıyor. Bu arada zamlar da gelmeye başladı. İlk zam yüzde 5 ile akaryakıta. Araya petroldeki varil fiyatının 45 dolara dayandığını ekleyelim. Sigarada Özel Tüketim Vergisi (ÖTV) artırılırken, doğalgaza zam ise kapıda. Cari açığın sürdürülebilir seviyede olduğunu söyleyen Maliye Bakanı Kemal Unakıtan, tüketici kredilerini daha dikkatli kullandırmaları konusunda da bankaları sert bir dille uyardı. Kaynak Kullanımı Destek Fonu (KKDF) kesintisinin artırılabileceğinin sinyallerini verdi.
   <br/>
   <br/>
  </font>
 </p>
 <p>
  <font>
   (Bu yazı 2605 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14445), [web.archive.org (arşiv bağlantısı)](http://web.archive.org/web/20051228094102/http://www.aksiyon.com.tr:80/yazdir.php?id=14445)
