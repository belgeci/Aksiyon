# Muhalifler Libya’ya özendi, ‘Geçici Milli Konsey’ kuruluyor

*Bilinmeyen-yazar 2011.09.12*

<font class="agenda2NewsSpot">
 Suriyeli muhalifler örgütlenip tek bir çatı altında Beşşar Esed rejimine karşı mücadele etmeyi hedefliyor.
</font>
<font class="newsDetail">
 <p>
  Muhalifler, ‘Geçici Milli Konsey’ kurmak amacıyla, muhalifleri tek çatı altında toplamak ve konsey kurma düşüncesine karşı çıkan muhalifleri ikna etmek üzere Katar’ın başkenti Doha ve Mısır’ın başkenti Kahire’de temaslarda bulunacak. Konseyin birkaç hafta içinde kurulması planlanırken, muhaliflerin Suriye’de operasyon ve tutuklamaların olmadığı bir kentte serbest bölge kurması bekleniyor. Katar, Libya’ya NATO müdahalesi döneminde Libyalı Geçici Milli Konsey’e verdiği askerî ve lojistik destekle öne çıkmıştı. Öte yandan, geçen hafta içinde başkent Şam’ı ziyaret etmesi beklenen Arap Birliği Genel Sekreteri Nebil El Arabi, Suriye yönetiminin isteği üzerine ziyaretini ertelemek zorunda kaldı. Daha sonraki açıklamalar ziyaretin cumartesine alındığını söylese de dergi baskıya girdiğinde Arabi henüz Şam’a gelmemişti.
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-30458-285-muhalifler-libyaya-ozendi-gecici-milli-konsey-kuruluyor.html), [web.archive.org (arşiv bağlantısı)](http://web.archive.org/web/20111015153142/http://aksiyon.com.tr:80/aksiyon/haber-30458-285-muhalifler-libyaya-ozendi-gecici-milli-konsey-kuruluyor.html)
