# PKK Kürdistan'ın yolunu tıkıyor tartışması

*Bilinmeyen-yazar 2006.08.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’nin ‘sınır ötesi operasyon’ kartı terör örgütü PKK’nın tasfiyesi tartışmalarını başlattı. Dışişleri Bakanlığı Sözcüsü Namık Tan’ın ‘Somut sonuçlar alacağız’ sözlerinden sonra cevaplar gecikmedi.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’nin mesajlarının sertliği önceki tartışmaların aksine, kararlı siyasi sonuçları ortaya koymaya gebe. Önce ABD, somut adımlar atılacak mesajını verdi, sonra da Kürt kökenli Irak Dışişleri Bakanı Hoşyar Zebari, ‘PKK’nın Iraklı bir unsur olmadığını, Irak’ta faaliyet gösteremeyeceğini’ dile getirdi. Neçirvan Barzani’nin terör örgütünün lideri Murat Karayılan ile Erbil’de görüştüğü ve PKK’nın Kuzey Irak’tan çekilmesini istediği haberleri ise tartışmalara yeni bir boyut kazandırdı. Kuzey Irak’taki Kürt yönetiminin PKK’ya yönelik tepkileri internet sitelerindeki tartışma forumlarının ana konusu oldu. Kürt orijinli sitelerdeki tartışmalarda, PKK’nın Kuzey Irak’taki Kürt yönetiminin geleceğini tehlikeye attığı yorumları ağırlık kazanırken, “PKK’nın Kuzey Irak’ta bir Kürt devleti kurulması için kendini feshetmesi gerektiği” iddia ediliyor. Hasan kod adlı bir yorumcuya göre, “PKK, Güney Kürdistan’ı (Kuzey Irak’taki Kürt yönetimi) tehlikeye atmaktan vazgeçmeli ve bölgeden çekilmeli”. Dersim Sher rumuzu ile yazan diğer bir yorumcu ise, Kuzey Irak’taki Kürt yönetiminin PKK’ya yönelik operasyona katılması halinde bütün saygınlığını kaybedeceğini ve uzun vadede en büyük zararı yine bu yönetimin göreceğini iddia ediyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25004&yorum=11880), [web.archive.org (arşiv bağlantısı)](http://web.archive.org/web/20060822150713/http://www.aksiyon.com.tr:80/detay.php?id=25004&yorum=11880)
