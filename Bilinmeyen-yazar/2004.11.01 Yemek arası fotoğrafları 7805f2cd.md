# Yemek arası fotoğrafları

*Bilinmeyen-yazar 2004.11.01*

<div bgcolor="#FFFEF6">
 <font>
  <img border="0" height="1" src="/web/20051104093244im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104093244im_/http://www.aksiyon.com.tr/resim/517/71.jpg" vspace="5"/>
  </p>
 </font>
 <font class="content">
  Prof. Dr. Şerif Ali Tekalan yoğun çalışma ve seyahat temposuna rağmen fotoğraf makinesi elinde ara sokaklarda “kaybolmayı” seviyor. Pazarlar, küçük çarşılar ve “öteki” insanlar ilgi alanı. Afrika’da yerliler, Moğolistan bozkırlarında çadırlar ve Manhattan’da gökdelenler vizörüne takılanlardan bazıları.
 </font>
 <p>
  <font class="content">
   Prof.Dr. Şerif Ali Tekalan kamuoyunda mütevelli heyeti başkanı olduğu Fatih Üniversitesi ve sürdürdüğü eğitim çalışmaları ile biliniyor. Bilinen bir özelliği de akademik çalışmaları yanında çok sık seyahat ettiği. Fakat geçtiğimiz dönemde bilinmeyen, daha doğrusu onu yakından tanıyanların bile fark etmediği bir özelliği, “görüntü avcılığı” ortaya çıktı. Yıllardır yaptığı seyahatlerde çektiği fotoğrafları Ankara’da karma bir sergiyle fotoğraf severlerin beğenisine sundu, önümüzdeki aralıkta da İstanbul’da “Asya’dan insan manzaraları” adında yeni bir sergi açacak.
   <br>
    <br>
     Aslında, Tekalan fotoğrafçılığa hemen hemen herkesin yaptığı şekilde başlamış. Daha tıp öğrenimini sürdürdüğü İsviçre döneminde amatör fotoğraflar çekmiş, uzun yıllar seyahatlerinde ‘anı’ babından deklanşöre basmış, fotoğrafları albüm sayfalarına yerleştirmiş. Fakat çektiği her kareyi kullanmış. Ya ilgili kişilere vermiş ya da çektiği fotoğrafları sunumlarında kullanmış. Ta ki iki yıl öncesine kadar.
     <br/>
     <br/>
     İki yıl önce, çektiği fotoğrafları gören fotoğrafla ilgili bir grup ‘biraz uğraşırsa’ iyi bir fotoğraf sergisi çıkabileceğini söylemiş. “O zamana kadar fotoğrafa farklı bir gözle bakıyormuşum” diye anlatıyor dönüşümü. Yeni bir fotoğraf makinesi satın alır, fotoğraf derslerine katılır, sergileri izler, dergileri takip eder ve dia çekmeye başlar. “En iyi fotoğraf izlenerek öğrenilir” prensibinden hareketle yurtiçinde ve yurtdışında çok sayıda sergiyi izler, fotoğraf sanatçılarıyla dostluk kurar.
     <br/>
     <br/>
     “Fotoğraf bana yeni kapılar açtı. Farklı bir gözle bakmayı öğrendim. Ayrıntılara daha çok dikkat etmeye başladım” diyen Tekalan, fotoğrafçıların genellikle zorlandıkları bir alana; portre fotoğrafçılığına yönelmiş. Fotoğrafını çektiği her insanla arasında bir bağ kurulduğunu düşünüyor. Fotoğraf makinesini yanından ayırmıyor ve ister tatile gitsin ister uluslararası bir toplantıya katılsın fırsatını bulduğu her anda kendini sokağa atıyor; “Ben özellikle fotoğraf çekmek için Uzakdoğu’ya ya da Latin Amerika’ya gidemiyorum. Ama gittiğim her yerde bulduğum her fırsatta fotoğraf çekmeye sokaklara çıkıyorum. Bazen kahvaltıdan bazen öğle yemeğinden fedakarlık yapıyorum; ama çektiğim fotoğraflar her defasında aç kalmama değdi. Deklanşöre her basışım yeni dünyaların kapısını açtı ve bana hayatı farklı bir gözle izlemeyi öğretti” diyor.
     <br/>
     <br/>
     Görüntü avına çıktığında başına ilginç olaylar da gelmiş. Türkmenistan’da pazar fotoğrafları çekerken polisle başı derde girmiş, Çankırı’da yol kenarında görüp fotoğraflarını çektiği kişi milli atletimiz Süreyya Ayhan’ın dedesi çıkmış, Kabe’de gizli fotoğraflar çekmiş. Çalışmalarını bir web sayfasında toplamayı düşünen Şerif Ali Tekalan, ‘Asya’dan insan manzaraları’ adını verdiği çalışmasını 10 Aralık’ta İstanbul’da sergileyecek. Bu sergiyi takiben de çalışmalarını fotoğraf albümleri haline getirmeyi hedefliyor. “Dünyadan pazarlar” başlıklı bir çalışmayı da önümüzdeki yıllarda albüm haline getirmeyi düşünüyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=17598), [web.archive.org (arşiv bağlantısı)](http://web.archive.org/web/20051104093244/http://aksiyon.com.tr:80/detay.php?id=17598)
