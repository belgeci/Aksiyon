# Türkiye 29 Haziran’ı bekliyor

*Bilinmeyen-yazar 2005.06.27*

<div>
 <p>
  <font>
   Avrupa Birliği (AB) dönem başkanlığı 1 Temmuz’da İngiltere’ye geçiyor. Bunun, 3 Ekim öncesinde Türkiye için avantaj sağlayabileceği ifade ediliyor. Çünkü, İngiltere Başbakanı Tony Blair, bütçe krizinin yaşandığı AB Liderler Zirvesi’nde de Türkiye’nin üyeliğini desteklemişti.
   <br/>
   <br/>
   Blair, dönem başkanlığı sırasındaki önceliklerini anlattığı Avrupa Parlamentosu’ndaki konuşmasında da desteğini sürdürdü. Türkiye ve Balkan ülkelerine kapıların kapatılmasının ‘milliyetçilik ve yabancı düşmanlığı’nı körükleyeceği uyarısında bulunan Blair, genişlemede frene basılmasının Avrupa’nın içine çekilmesine ve küçülmesine sebep olabileceğini dile getirdi. Almanya Başbakanı Gerhard Schröder de, Bild gazetesinde yayımlanan makalesinde genişlemenin ülkesine fakirlik değil, zenginlik getirdiğini söyledi. Türkiye merakla şu sorunun cevabını bekliyor: “AB Komisyonu’nun 29 Haziran’da AB Konseyi’ne göndereceği ‘müzakere çerçevesi belgesi’ 17 Aralık kararlarının paralelinde mi olacak; yoksa belgeye Türkiye’ye zorluk çıkaran yeni eklemeler mi yapılacak?”
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 970 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22048), [web.archive.org (arşiv bağlantısı)](http://web.archive.org/web/20070822230024/http://www.aksiyon.com.tr:80/yazdir.php?id=22048)
