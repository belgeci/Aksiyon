# Si(MİT)çileri açıklıyorum!

*Bilinmeyen-yazar 2000.06.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mayıs 2000 tarihli Ortadoğu Gazetesi'nde Ali Satılmış imzasıyla yazılan 'Kıskaçtaki Türkiye ve İran'la İlişkilerimiz' altbaşlıklı dizinin ikinci gününde ilginç bir bölüm bulunuyordu.  İçişleri Bakanı Sadettin Tantan'ı da oldukça etkileyen bu bölüm şöyle:
  </font>
 </div>
 <div id="newsText">
  <font class="detail-text">
   "Yerli basındaki kimi yazar ve gazetecinin MİT mensubu veya görevlendirilmiş elemanı olması, devlet güvenliği çerçevesi içinde varolan gereklilik ve ihtiyaçtan doğan rutin bir uygulamadır. Halen MİT mensubu veya güvenlik elemanı olan 23 yazar, gazeteci ve yöneticinin isimlerini deşifre etmeyeceğiz."
   <br/>
   <br/>
   Kuşkusuz bunları MİT Kontrespiyonaj Dairesi eski Başkanı Mehmet Eymür'ün web sitesinde açıkladığı bilgiler vasıtasıyla biliyorduk. Ancak hadiseyi özellikle benim açımdan ilginç kılan, Eymür'ün geçtiğimiz günlerde açıkladığı bir başka olay. Çünkü anlattığı olayın canlı tanıklarından biriyim.
   <br/>
   <br/>
   Öncelikle Eymür ne anlatıyor bir aktaralım. Eymür gerçekleştirdikleri bir dinleme sırasında iki gazetecinin Susurluk skandalı patladığında, Abdullah Çatlı ile skandala adı karışan İbrahim Şahin'in birlikte çekilen fotoğraflarını iki milyara bir gazeteye sattığını anlatıyor. Telefon konuşmasında, Eymür'ün Tunca adını verdiği kişinin sözleri şöyle:
   <br/>
   <br/>
   "Son günlerde basında çıkan JİTEM'le ilgili haberlerden dolayı sıkıntıdayım. Biliyorsun ben de orada çalışıyorum. Hanefi Avcı'nın ifadesi ile JİTEM zor durumda kaldı. Yapılanlar ortaya çıkarsa Cem Ersever'in öldürülmesi olayı da açığa çıkacak..."
   <br/>
   <br/>
   Eymür söz konusu konuşmanın 1997 yılında yapıldığını söylüyor. Doğrudur çünkü Eymür'ün anlattığı olayı biliyoruz.
   <br/>
   <br/>
   Eymür'ün Tunca adını verdiği şahıs ve arkadaşı Baha, İbrahim Şahin ile Abdullah Çatlı'nın birlikte çekilen fotoğrafını Radikal gazetesine satmıştı. O dönemde Eymür'ün Tunca ve Baha adını verdiği kişiler Akşam Gazetesi'nde çalışıyorlardı. Bunların kim olduğunu öğrenmek ise hiç de zor değil. Çünkü söz konusu kişilerle fotoğraf pazarlığını yapanlar Radikal gazetesinin o tarihteki istihbarat şefi (şimdi Posta'da köşe yazarı) ile o sırada Radikal'de muhabir olarak çalışan T. A. idi. Dahası söz konusu kişiler Radikal'e bir gün sonra Çatlı ile Yılmaz'ın fotoğrafını da satmak istemişlerdi. Radikal bu kez haberi manşetten verdi: 'Sahte fotoğraf çetesi'... Ancak Radikal bu kişilerin isim ve fotoğraflarını yayınlamamıştı. Akşam gazetesinin o tarihteki yazı işleri müdürleri bu olayı çok iyi biliyorlar çünkü fotoğraflar Akşam'ın fotoğraf arşivinden çalınmıştı.
   <br/>
   <br/>
   Söz konusu kişiler bize de bir fotoğraf satmak istemişlerdi. Neyse ki yanımızdaki birinci sınıf bir fotoğrafçı ilk bakışta fotoğrafların sahte olduğunu anladı. Bu kişileri ertesi gün isim isim Zaman gazetesinde yayınlamıştık. Tabii bir de fotoğraf... Fotoğraf, Eymür'ün Tunca dediği kişiye aitti. Gerçek ismi ise pek farklı sayılmaz. Merak edenler Zaman gazetesinin arşivine baksınlar... Tabii bir de Radikal'in...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=6239), [web.archive.org (arşiv bağlantısı)](http://web.archive.org/web/20140114120353/http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=6239)
