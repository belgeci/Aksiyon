# Artık adalet gecikmeyecek taahhüdü!

*Bilinmeyen-yazar 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   En az mahkeme heyetinin sağladığı isabet nispetinde, hükmün hangi sürede oluştuğu gerçeği de vazgeçilmez adalet ilkelerinden.
  </font>
 </div>
 <div id="newsText">
  <font class="detail-text">
   <p>
    İnsanlığın hep tecellisini arayacağı fonksiyonun Türkiye’deki yapısal ve idari sorumluğunu üstlenen Bakan Sadullah Ergin, “Temyiz aşaması dâhil ortalama yargılamaların -hukukta bir sene sonra,  cezadaysa 1,5-2 yıl içerisinde- bir yıla indirileceğini” taahhüt ediyordu geçen hafta içi; yargılamaların hızlandırılmasına dair 3’üncü paketin ipuçlarını ifade ederken. Yargıtay’ın dosya stoklarını hızla erittiğini belirterek, “Bu Türkiye açısından bir devrimdir.” diyordu. Özetle, temyiz dahil bir davanın 12 ayda sonuçlandırılması hedefleniyordu. Yargıyı geciktiren sebepler, hiç kuşkusuz adaleti yaralayan birincil etken kategorisinde. Hukukta boşluk arayan, bulduğu gediklere sığınan ve mütemadiyen suiistimal kapıları kovalayan zihniyetin erleri yüzünden kanun koyucular yoğurdu üfleyerek yeme mecburiyetinde artık. Bunun en bariz örneği CHP’nin Ergenekon davasından tutuklu vekili Mehmet Haberal’ın öznesinde yer aldığı yasal düzenlemede yaşanıyor. Kendisini ziyaret edemeyecek durumdaki annesine gidebilmesine imkan tanıyacak yasa maddeleri yazılırken, PKK terör örgütünün müebbede mahkûm elebaşı Abdullah Öcalan’ın faydalanabileceği detay bırakmamak adına titizlenmek gerekiyordu. Öyle ki, Öcalan için ‘ölen yakınının cenazesine katılamaz ve ağır hasta yakınlarını ziyaret edemez’ eklemesi yapılıyordu metne. Diğer bir çetrefilli vaziyet de, Abdullah Gül’ün cumhurbaşkanlığı süresini netleştirecek yasada belirmişti. 7 yıl ibaresinde sorun yoktu. Ancak ‘yeniden seçilemez’ denilirken akıllara kurt düşmüştü. 9 ve 10’uncu cumhurbaşkanları bundan ikinci defa Köşk’e adaylık yorumunu çıkarabilirlerdi pekâlâ…
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31560-artik-adalet-gecikmeyecek-taahhudu.html), [web.archive.org (arşiv bağlantısı)](http://web.archive.org/web/20120228150028/http://www.aksiyon.com.tr:80/aksiyon/haber-31560-artik-adalet-gecikmeyecek-taahhudu.html)
