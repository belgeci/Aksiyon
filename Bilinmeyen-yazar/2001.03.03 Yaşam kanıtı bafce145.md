# Yaşam kanıtı

*Bilinmeyen-yazar 2001.03.03*

<div>
 <img border="0" src="/web/20010818072337im_/http://www.aksiyon.com.tr/yazar/sinek.jpg"/>
 <p class="spot">
  Bir Latin Amerika ülkesinde, Amerikalı mühendis Peter Bowman bir suç şebekesi tarafından üç milyon dolarlık fidye için kaçırılır. Kocasının patronu ve sigorta şirketi tarafından yüz üstü bırakılan Alice (Meg Ryan), eşinin hayatından vazgeçmez.
 </p>
 <p class="metin">
 </p>
 <img border="0" src="/web/20010818072337im_/http://www.aksiyon.com.tr/2001/326/resimler/Yasam.jpg"/>
 <p class="metin">
  Eşini geri almak için kaçırma ve fidye işinde uzman Terry Thorne (Russell Crowe) ile anlaşır. Terry ile Alice arasında uzun süren görüşmeler sonunda, bir çekime yol açan karşılıklı saygı gelişir. Kurulan grupla birlikte, tehlikesi çok yüksek olan bir kurtarma operasyonuna girişilir. Şeytanın Avukatı filminin yönetmeni Taylor Hackford'un yönetmenliğini üstlendiği filmin kadrosunda birçok tanınmış isim var. Bu isimlerin başını Melekler Şehri ile bilinen Meg Ryan, onbir dalda oscar adayı olarak gösterilen ve ülkemizde tekrar vizyona giren Gladiator filminden Russell Crowe ve Yeşil Yol filminden bilinen David Morse çekiyor. Filmin çekimleri Polonya, Ekvador ve Londra'da yapılmış. Film Amerika'da gösterime girdiğinde istenilen ilgiyi görememiş, bu noktada filmin yönetmeni ile oyuncuları arasında tartışmalar olmuş. Bu başarısızlığa sebep olarak da Meg Ryan ve Russell Crowe arasında hâlâ kabul görmemiş beraberlik gösterilmiş.
 </p>
 <p class="metin">
 </p>
 <p class="metin">
  Nick Marshall (Mel Gibson) bir reklam ajansında çalışır. Çok başarılı bir reklamcı olan Nick'in karşısına zor bir rakip (Helen Hunt) çıkar. Nick bir gün evde geçirdiği kaza sonucu kadınların aklından geçenleri bilmeye başlar. Film, esprilerin bayat ve ucuz olduğu, kadın karakterlerin onları canlandıran oyuncuların seviyesinin çok altında olduğu yönünde eleştiriler alıyor. Siz filmi bir romantik—komedi olarak düşünüp Mel Gibson'u seyredin.
 </p>
 <p class="metin">
 </p>
 <p class="arabaslik">
  Unutulmaz Titanlar
 </p>
 <p class="metin">
  Virginia'da en popüler spor, liseler arasında yapılan futbol. Futbol burada bir yaşam biçimi, saygı gösterilen bir kurum haline gelmiş. 1971 yılında Virginia eyaletinde yetkililer siyah öğrencilerin okulu ile beyaz öğrencilerin okulunu birleştirir. Bunun üzerine lise futbol takımı T.C.Willams High Titans'ın başına siyah koç Herman Boone (Denzel Washington) getirilir, takımın eski koçu Bill Yoats ise (Will Patton) onun yardımcılığına verilir. Takım içerisinde koçlar arasında ve takım oyuncuları arasında hiç sarsılmayacak dostluk ilişkileri kurulur. Filmin çekimlerine 3 Ekim 1999'da Atlanta'da başlanır. Yönetmenliğini Baoz Yakin'in yaptığı filmin oyuncuları; Denzel Washington, Will Patton, Wood Harrris, Ryan Hurst, Donald Faison, Craig Kirkwood.
 </p>
 <p class="metin">
 </p>
 <p class="arabaslik">
  Katıra yüklenen umutlar
 </p>
 <img border="0" src="/web/20010818072337im_/http://www.aksiyon.com.tr/2001/326/resimler/Katir.jpg"/>
 <p class="metin">
  İran sineması, dünyada olduğu gibi ülkemizde de özel bir izleyici kitlesinin ilgisine ve hayranlığına sahip. Özellikle Hollywood sinemasına alternatif arayanlar, daha sade, yalın ve minimalist öykülerin peşinde koşanlar için Muhsin Mahmelbaf, Samira Mahmelbaf, Abbas Kiarostami gibi isimlerin filmleri baştacı ediliyor. Özellikle Fransa bu konuda İran sinemasının dünyaya açılması için önayak oluyor diyebiliriz. Cannes Film Festivali'nde son birkaç yıldır arka arkaya İranlı sinemacıların filmlerine ödüller vererek dünyada tanınmasını sağlıyor. İran sineması ise, siyasi imajının aksine daha derin, elit ve meselesi olan bir sinema izlenimi uyandırıyor. Özellikle Batılı izleyiciler, halkı ve gündelik yaşamı hakkında pek fazla bilgi sahibi olmadığı bu dünyayı en azından filmler aracılığıyla tanımaya çalışıyor. Egzotik ve ilgi çekici yaşam tarzı, periferik toplumlara has, geleneksel kurumları ve yaşam şekli ile oryantalist bir ilginin odağı oluyor bu tür filmler. İranlı yönetmenler içinse bu ilgi, kendilerini, toplumlarını, sorunlarını ve dünya gerçeklerine bakışlarını anlatmak için bir fırsat oluşturuyor. Sinemanın sanat ve ideolojik boyutunun birbirinden ayrılmaz bir birliktelik içerdiğini gözönüne aldığımızda, İranlı sinemacılar ülkelerinin imajını yeniliyorlar da diyebiliriz. Üstelik bunu sanatsal anlayışlarından taviz vermeden, popülizme ve propagandist bir anlatım ucuzluğuna düşmeden yapıyorlar.
 </p>
 <p class="metin">
  İran Kürdistan'ında yaşayan ve bugüne kadar çektiği 9 kısa filmle dünya festivallerinde aldığı ödüllerle dikkatleri çeken Bahman Ghobadi'nin "Sarhoş Atlar Zamanı" da bu minvalde değerlendirilmesi gereken bir film. Türk sinemasındaki "Katırcılar" ve Yılmaz Güney'in "Yol" filmiyle büyük paralellikler içeren filminde Ghobadi, yeni gerçekçilik akımının izlerini taşıyan bir sinema anlayışıyla İran—Irak sınırındaki bir kürt köyündeki çocukların öyküsünü getiriyor beyazperdeye.
 </p>
 <p class="metin">
  Eyüp, Rojin, Madi ve Emine'nin öyküsü temelinde sınır insanlarının yaşam zorluklarını, eğitim, sağlık ve coğrafi zorluklarla da birleştiren Ghobadi kendi halkının sorunlarını dünyaya sinema aracılığıyla taşımış oluyor.
 </p>
 <p class="metin">
  Gerçek bir yaşam öyküsünden dramatize edilen filmi, yine yörede yaşayan gerçek oyuncular canlandırıyor. Yani herkes kendini oynuyor.
 </p>
 <p class="metin">
  Babası katırlarla kaçakçılık yaparak yaşamını kazanan Eyüp, babasının yokluğunda ufak tefek işler yaparak ailesinin geçimini sağlamaktadır. Babası mayına basıp ölünce ailenin tüm yükü üzerine kalır. Madi isimli küçük kardeşinin sağlık sorunları vardır ve ameliyat olmazsa ölecektir. Amcası ise, Madi'nin Irak'ta ameliyat edilmesi karşılığında Eyüp'ün ablasını Iraklı bir aileye gelin olarak vermeyi kabul eder. Fakat aile Madi'yi kabul etmez. Eyüp çareyi kızkardeşine başlık olarak verilen katırı Irak'a götürüp satarak kardeşini ameliyat ettirmekte bulur.
 </p>
 <p class="metin">
  Yönetmen Ghobadi, kendinin de bizzat arasında yaşadığı halkının son yıllardaki siyasal olayların etkisiyle içinde bulunduğu zor yaşam koşullarını, ustalıklı bir sinema dili ve etkileyici bir görsellikle sunuyor. Yer yer belgesel tadında seyreden sahnelerdeki aktüel kamerasıyla filmin gerçeklik düzeyini güçlendiren Ghobadi özellikle çocukların bu zorlu yaşam standartlarındaki mücadelelerini ön plana çıkartıyor.
 </p>
 <p class="metin">
  Cannes'da Altın Kamera, Fibresci ve genç sinema ödüllerini alan Ghobadi'nin filmi İran adına Yabancı Film Oscar'ına da aday oldu.
 </p>
 <p class="metin">
  Sarhoş Atlar Zamanı
 </p>
 <p class="metin">
  ORİJİNAL ADI: I TIME FOR DRUNKEN HORSES
 </p>
 <p class="metin">
  YÖNETMEN: BAHMAN GHOBALDI
 </p>
 <p class="metin">
  OYUNCULAR: EYÜP AHMEDİ (EYÜP), ROJIN YUNUS (ROJIN), EMINE EKHTIAR (EMİNE), MADI EKHTIAR, (MODI), KOLSOLUM EKHTIAR, KERIM EKHTIAR, RAHMAN SALIH
 </p>
 <p class="metin">
  SENARYO: BAHMAN GHOBALDI
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/326/sinema/1.htm), [web.archive.org (arşiv bağlantısı)](http://web.archive.org/web/20010818072337/http://www.aksiyon.com.tr:80/2001/326/sinema/1.htm)
