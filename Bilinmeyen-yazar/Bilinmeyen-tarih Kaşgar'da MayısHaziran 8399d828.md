# Kaşgar’da Mayıs–Haziran

*Bilinmeyen-yazar Bilinmeyen-tarih*

<div>
 <p>
  <font>
   Kaşgar son sayısında yine şiir, öykü, araştırma ve deneme’ler getirdi, ilgilisine... M Fatih Andı’nın Sezai Karakoç’un “Ötesini Söylemeyeceğim” adlı şiiri üzerine yazdığı, bu şiirin Tunus’un Fransa’ya karşı yürüttüğü bağımsızlık  hareketiyle ilgisinin de tesbit edildiği yazı II. Yeni’nin Afrika’sı adını taşıyor.
   <br/>
   <br/>
   Alim Şerif Onaran’ın ‘Edebiyat Ne İşe Yarar’ adlı yazısı,  gerçeğinin giderek dışlandığı sahte çoğaltımlarının ise durmaksızın ödüllendirildiği “edebiyat” ın gerçek işlevi üzerine. Mehmet Can Doğan’ın Ümit Kıvanç’ın Siyah Makamı adlı romanı üzerine yaptığı inceleme ilgi çekici, özellikle kitabı okumuş olanlar için... Ali Ulvi Kurucu’dan Rıza Tevfik’e Bir Mektup ise merhuma dair önemli anekdotlar içeriyor. Cahit Koytak, Ömer Erdem şiirleriyle, Rasim Özdenören öyküleriyle devam ediyor Kaşgar’ı renklendirmeye. Edebiyat ve sosyoloji arasındaki ilintiye güzel bir örnek teşkil eden ‘Tarık Buğra’nın romanlarında Parti Particilik’ adlı inceleme yazısı İlyas Dirin tarafından kaleme alınmış. Emre Ayvaz Tanburi Cemil Bey’in yalnızlığı üzerine Şeref Bilsel şair Serdar Koçak üzerine yazmış. Ali Çolak çiçekler arasında yaşanılan o eski güzel günler için kaleme aldığı ‘Çiçekli Kadınlar Zamanı’ ile yer alıyor  Kaşgar’da. Nihal Bengisu 21. Uluslararası İstanbul film festivali üzerine eğilimleri ve seyirci tercihlerine yoğunlaşan bir değerlendirme yazısı kaleme almış. Mustafa Ruhi Şirin, İshak Buhar,Victor Segalen, Laurent Mignon, Birhan Keskin, Yusuf  Sari Koz, Tevfik Sütçü, Kamil Öztürk, Ali Duman, Hüseyin Yorulmaz, Kilkoğlu, Bülent Ata, Cemal Akyüz, Muhammed Salih, N. Yerli bu sayıda yer alan diğer isimler.
   <br/>
   <br/>
  </font>
 </p>
 <p>
  <font>
   (Bu yazı 16 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11815), [web.archive.org (arşiv bağlantısı)](http://web.archive.org/web/20050227214201/http://www.aksiyon.com.tr:80/yazdir.php?id=11815)
