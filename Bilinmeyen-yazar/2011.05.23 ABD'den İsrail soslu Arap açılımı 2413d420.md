# ABD’den İsrail soslu Arap açılımı

*Bilinmeyen-yazar 2011.05.23*

<font class="agenda2NewsSpot">
 Ortadoğu ve Kuzey Afrika’da yaşanan halk isyanları karşısında bocalayan ABD ise yoğun eleştiri bombardımanına maruz kalıyor.
</font>
<font class="newsDetail">
 <p>
  <p class="MsoNormal">
   Bugüne kadar kendine yakın diktatörleri destekleyen ve öncelikli amacı İsrail’in güvenliği ile bölgeden güvenli enerji sevkiyatı olan ABD, yaşanan bahar karşısında farklı ülkelere farklı yaklaşımlar sergileyerek tepki çekmeye devam ediyor. Libya’ya askerî müdahalede bulunurken, kendisi için kritik önemi haiz Bahreyn’e tavsiyelerde bulunuyor. Başkan Barak Obama’nın geçen perşembe günü yaptığı konuşma da bu çerçevede mevcut politikanın bir yansıması oldu. Obama’nın Suriye lideri Esed’e mesajı da ‘ya değişime öncülük et ya da çekil’ oldu.
   <span>
   </span>
   Diğer taraftan, Mısır’ın 1 milyar dolarlık borcunun silineceğinin ve bu ülkeye 1 milyar dolarlık borç garantisi verileceğinin söylenmesi ABD’nin 2. Dünya Savaşı sonrasında Sovyet tehdidi karşısında Avrupa ülkeleri için hayata geçirilen Marshall Planı’nı hatırlattı. Mısır’da yeni seçilecek hükümetin ABD’ye ‘Para verip üzerimde söz sahibi olmanı istemiyorum. Artık Mübarek yok, daha bağımsız bir Mısır var’ diyebilir mi bilinmez ama Washington bölgedeki ekonomik etkinliğini kaybetmek istemiyor. Obama’nın mevcut rejimlere mesajı da çok açık oldu: Reformun gerektirdiği riskleri alırsanız, ABD’nin tam desteğini alırsınız. İsrail’e de değişim mesajı veren Obama, 1967 sınırlarını temel alan 2 devletli bir çözüme inandıklarını açıkladı. Ancak ABD’nin İsrail’in güvenliğine ilişkin sorumluluğunun sarsılmaz olduğunu vurgulayarak, oluşturulacak Filistin devletinin askersiz olması gerektiğini söyledi. Obama, eylülde yapılacak BM Genel Kurulu’nda bağımsızlığını ilan etmeye hazırlanan ve şu ana kadar birçok ülkeden destek gören Filistin yönetimini de uyararak bunun bağımsız bir devlet oluşturmayacağını ifade etti. (Yusuf Acar)
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-29462-abdden-israil-soslu-arap-acilimi.html), [web.archive.org (arşiv bağlantısı)](http://web.archive.org/web/20110621072447/http://aksiyon.com.tr:80/aksiyon/haber-29462-abdden-israil-soslu-arap-acilimi.html)
