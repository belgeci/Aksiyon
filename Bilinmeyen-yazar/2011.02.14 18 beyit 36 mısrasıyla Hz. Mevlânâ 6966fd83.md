# 18 beyit 36 mısrasıyla Hz. Mevlânâ

*Bilinmeyen-yazar 2011.02.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mesnevî çok defa şerh edildi. Fatih Çıtlak’ın ilk 18 beyitlik çalışmasıysa üslûbuyla dikkat çekiyor...
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Tû megû mârâ bedan şeh bâr nîst / Bâ kerîman kârha düşvâr nist... “Sakın Allah Teâlâ’nın huzuruna çıkmaya, ona yakîn olmaya bizim için izin yoktur deme. Zira kerîm olanlarla alışveriş yapmak hiç de zor değildir. Onlar kendileri kazanmak için değil, başkalarını kazandırmak için pazar kurar. O halde bu niyetle dinle…”
    </p>
    <p class="MsoNormal">
     Hazreti Pîr Mevlânâ Celâleddin-i Rûmî, tam 7,5 asır önce vermişti bu müjdeli dersi. Başta rahle-i tedrisinden geçenler, devrin talihlileri ve günümüze kadar niceleri müstefit oldu bundan. Bugün de tüm dünyanın dilinde ve gönlünde aynı kutlu sözler. Tefsir, hadis, fıkıh, kelam, tasavvuf, tarih, tıp gibi ilimlerle alakalı konuları da ihtiva eden 6 cilde nakşedilmiş 25 bin 600 beyit söz konusu. Fakat ilk 18’inin yeri müstesna. Zira zikredilen bölümü bizzat Hazreti Pîr kaleme alır. Diğerleri dostu, hemdemi, halifesi Hüsameddin Çelebi hazretlerine söyleyerek yazdırdıklarından müteşekkil. İlk 18 beyit için “Mesnevî’nin Fatihası” tabiri kullanılmakta ki, hem Kur’an-ı Kerim’deki Fatiha’nın sırrına işaret etmekte hem de Mesnevî’nin özünün burada gizlendiğini anlatmakta. Hatta Kur’an-ı Kerim’in ‘Besmele’ ile Mesnevî’nin de ‘Bişnev (Dinle)’ kelimesiyle başlamasına dikkat çekilerek baştaki ‘B’ harfinin bir tesadüften ibaret olmadığı özellikle vurgulanır.
    </p>
    <p class="MsoNormal">
     Maalesef, Mevlânâ’nın Farsça yazdığı o muhteşem eseri kaç nesildir doğrudan anlamaktan mahrumuz. Dolayısıyla üstadların şerhlerine ihtiyaç duyuyoruz. İşte onlardan biri Pendik Belediyesi Kültür Yayınları’ndan çıktı: “18 Beyit-Dinle!” Mazrufu kadar zarfı da dikkat çeken eser, araştırmacı yazar M. Fatih Çıtlak’ın Pendik Yunus Emre Kültür Merkezi’nde verdiği Mesnevî derslerinden derlenmiş. UNESCO’nun ‘Mevlânâ Yılı’ ilan ettiği 2007’de başlayan dersler 2010’a kadar sürmüş. Kitaptaki şerhlerin üslubu daha evvel kaleme alınanlardan farklı. Yazar, beyitleri klasik tarzda açıklamak veya içindeki incelikleri anlatmaktan ziyade, adeta onları konuşturarak okuyucuya hitap ettiriyor. Böylece, hem şerh gerçekleşiyor hem muhatabına ayrı bir heyecan aktarılıyor.
    </p>
    <p class="MsoNormal">
    </p>
    <p class="MsoNormal">
     18 BEYİT-DİNLE!
    </p>
    <p class="MsoNormal">
    </p>
    <p class="MsoNormal">
     M. Fatih Çıtlak
    </p>
    <p class="MsoNormal">
     Pendik Belediyesi Kültür Yayınları
    </p>
    <p class="MsoNormal">
     78 sayfa
    </p>
    <p class="MsoNormal">
     02165851100
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C8B7BFA4DAD0440AAB96F4FD592A6FCC?newsId=28692), [web.archive.org (arşiv bağlantısı)](http://web.archive.org/web/20131222065207/http://www.aksiyon.com.tr:80/aksiyon/newsDetail_getNewsById.action;jsessionid=C8B7BFA4DAD0440AAB96F4FD592A6FCC?newsId=28692)
