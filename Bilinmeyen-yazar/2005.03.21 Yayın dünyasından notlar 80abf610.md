# Yayın dünyasından notlar

*Bilinmeyen-yazar 2005.03.21*

<div>
 <p>
  <font>
   Yer Bursa Kitap fuarı, A salonu. Her şey profesyonelce; şık kıyafetleriyle iki bayan panelistlere yardımcı olmak üzere orada. Salonda altı kişi var. Dördü zaten konuşmacı. Geriye kalansa onlarla birlikte gelen ‘eş-dost’.
   <br/>
   <br/>
   Burada okurun ilgisizliğinden, edebiyatın yalnızlığından dem vurulabilir; ama esas sorun okurdan asla karşılık bulmayacak bir etkinliğin düzenleniyor olması. Davetlilerin büyük çoğunluğu İstanbul’dan geliyor ve bir sürü masraf yapılıyor, hiçbir dinleyicisi olmayan bir panel için. TÜYAP yönetimi artık bu paneller işine bir çekidüzen vermeli. Bu kadar olmasa bile benzer görüntüler İstanbul’da da var çünkü.
   <br>
    <br>
     Hacı Fellini lakaplı sanayici Mehmet Tanrısever’in hayatını anlatan bir kitap çıktı. Minyeli Abdullah, filminin yapımcısı, Sürgün filminin yönetmeni olması, çıraklıktan başlayıp dev bir fabrika kuracak bir başarı göstermesi onun hayatını roman kılan unsurlar. Büyük reklamlarla duyurulan “Varolmanın Yolunda Zengin Olmak” adlı kitap ise tam bir ‘başarısızlık’ örneği. Gelişigüzel serpiştirilmiş fotoğraflar ve metinler, alelacele matbaaya yetiştirilmiş bir kitap intibaı veriyor. Üstelik çok renkli bir hayat hikayesini anlatması bakımından tam bir hayal kırıklığı. Yıkılmaya yüz tutmuş evlerle dolu bir sokağın fotoğrafı ile bugün oturduğu villanın fotoğrafını yan yana koymak suretiyle bir kişinin geldiği yeri anlatmak eğer teknik bir sorun değilse ciddi ‘anlayış’ problemi içeriyor. Doğrusu eski ahşap evlerin yer aldığı siyah beyaz fotoğraftaki hayat daha cazip görünüyor.
     <br>
      <br>
       Bugünlerde uluslararası ilişkiler Irak ve Amerika’ya endekslendi.  Dış politika konulu kitaplar arasında da Amerika ve Bağdat önemli bir yer tutmaya başladı. Yeni bir kitap çalışması da dış politika yazarımız Erhan Başyurt’tan. Kitap, Neocons’ların (Yeni Muhafazakar) Amerika’yı savaşa sürükleyecek dünya imparatorluğu yapma peşinde oluşlarını, Amerika’nın Afganistan ve Irak’a müdahale ediş nedenlerini konu ediyor. Üsame bin Ladin’in ve El-Kaide’nin ortaya çıkışı ve bunda yeni muhafazakarların rolü üzerine analitik bir kitap olacak.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1018 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20361), [web.archive.org (arşiv bağlantısı)](http://web.archive.org/web/20051201002111/http://www.aksiyon.com.tr:80/yazdir.php?id=20361)
