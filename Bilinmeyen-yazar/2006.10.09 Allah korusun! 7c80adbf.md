# Allah korusun!

*Bilinmeyen-yazar 2006.10.09*

<div>
 <p>
  <font>
   Beliren işaretlere bakılırsa, ufuktaki genel seçim gerçekten çok çetin bir mücadeleye sahne olacak. Buna dair en ilginç işaret fişeğini Cumhuriyet Halk Partisi’nden (CHP) ayrıldıktan sonra Halkın Yükselişi Partisi’ni (HYP) kuran İstanbul Milletvekili Prof. Dr. Yaşar Nuri Öztürk ateşledi.
   <br/>
   <br/>
   3 Kasım 2002 seçiminin akabinde ortalık biraz durulunca “Artık işimize geçelim sayın genel başkan. Ankara’ya poker oynamaya, akşam sofralarında kafa çekmeye gelmedim. Kafa çekmek gibi bir âdetim yok. Poker de oynayamayacağıma göre. Buraya geldim ki hizmet edeceğiz.” diyor. Öztürk’ün iddiasına göre CHP Genel Başkanı Deniz Baykal bu sözlere şöyle karşılık veriyor: “Bu netameli devrede acele etmeyelim. Allah bizi korudu, iktidar yapmadı. Bunlar (AK Parti) yandı. Bunlar yansın, biz biraz keyif yapalım.” Baykal’ın bu iddiaya verdiği cevap kamuoyunu ne derece tatmin eder, kestirmek zor ama; Yalçın Doğan’ın Hürriyet Gazetesi’ndeki köşesinden yönelttiği eleştiri partisinde epeyce yankılanacağa benziyor: “Baykal’lı CHP, tarihinin en acıklı dönemini yaşıyor. CHP muhalefetteyken oy kaybediyor. Baykal orada kaldığı sürece, sol seçmen CHP’den uzaklaşıyor. CHP’nin iktidar projesi yok. Umudunu toplumdaki çatışmaya bağlıyor.”
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 117 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr/yazdir.php?id=25565), [web.archive.org (arşiv bağlantısı)](http://web.archive.org/web/20061010212449/http://www.aksiyon.com.tr/yazdir.php?id=25565)
