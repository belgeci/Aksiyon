# Sayaçlarda soygun var

*Bilinmeyen-yazar Bilinmeyen-tarih*

<div>
 <p>
  <font>
   İstanbul’da elektrik dağıtımını yapan Boğaziçi Elektrik Dağıtım Anonim Şirketi (BEDAŞ)’ın taşeron firması çalışanlarının sayaçlardan elde ettikleri haksız kazançlarla ilgili şikayetlerin artması üzerine ilgili şirket sayaç okuma soygununa son vereceklerini söyledi. “Takribi” faturalarla, İstanbul’da vatadaşlardan tepki gören BEDAŞ’ın görevlendirdiği şirketin, sayaçlarla oynanmış süsü vererek, vatandaşlara, “Kaçak elektrik kullanmışsınız, size ceza keseceğiz” diyerek sayaçları söküp götürdüklerini, ardından da abonelerle pazarlığa oturarak, ihdas ettikleri “cezayı” büyük paralar karşılığında kaldırdıkları iddiası üzerine şirket yetkilileri harekete geçti.
   <br/>
   <br/>
   ASA Şirketi Genel Müdürü Metin Polat, piyasanın, eskiden kendilerine bağlı olarak çalışırken işlerine son verilen sahte elektrikçilerle dolu olduğunu belirterek, zaman zaman sahte elektrikçileri yakalayarak polise teslim ettiklerini, ancak yasalardaki boşluktan dolayı bu kişilerin kısa sürede serbest kaldıklarını ifade etti. Kaçak elektrik ve yetkisiz elemanların sayaç okuma sırasında yaptıkları soygunları önlemek için el ilanları hazırladıklarını ifade eden Polat, vatandaşları da bilinçli olmaya çağırarak, görevleri sırasında usulsüzlük yapan personelin 235 32 71 nolu kaçak takip bürosuna bildirilmesini istedi.
   <br/>
   <br/>
  </font>
 </p>
 <p>
  <font>
   (Bu yazı 55 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1800), [web.archive.org (arşiv bağlantısı)](http://web.archive.org/web/20050301182459/http://www.aksiyon.com.tr:80/yazdir.php?id=1800)
