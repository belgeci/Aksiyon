# İstanbul'da Tel Aviv manzarası

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050119204554im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119204554im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Terör, NATO yerine bizi vurdu. 24 Haziran"da İstanbul ve Ankara, patlayan bombalarla sarsıldı. Önce Ankara"da Başkan Bush"un kalacağı Hilton önünde patlama oldu, Bekir Bayar isimli polisin ayağı koptu. İstanbul"daki patlama öğleden sonra bir İETT otobüsünde meydana geldi.
 </font>
 <br/>
 <p>
  <font class="content">
   Beyazıt-Çavuşbaşı-Soğanlı seferini yapan "97B" hat numaralı, 34 BJM 68 plakalı körüklü İETT otobüsü, şoför Erdem Kara yönetiminde saat 15.00"te Beyazıt"tan hareket etti. Otobüs, Çapa Kızılay Kan Merkezi"ndeki durakta 3 yolcu indirdikten sonra hareket etti. Otobüs, hareketten hemen sonra kırmızı ışık yandığı için durduğunda ön tarafta, sağ koltukta oturan 20-25 yaşlarındaki kızın kucağındaki paket büyük bir gürültüyle patladı. "Behice Çatalcan" sahte kimlikli, 1975 Tunceli doğumlu DHKP-C üyesi Semiran Polat isimli bombacı kız, 68 yaşındaki Kemal Polat, 55 yaşındaki Firdevs İlgi ve Feride Ilgız hayatını kaybetti. 18 kişi de yaralandı. Zehra Şahin (40) ameliyat sırasında can verdi. Yaralılardan 43 yaşındaki Güneş Dağlı, suni döllenmeyle hamile kaldığı ikiz bebeklerden birini kaybetti. Annenin ve diğer bebeğin hayatta kalabilmesi için ölen bebek alındı. Patlamanın 15 metre ileride bulunan ve günün her saati yoğun olan Çapa durağından önce meydana gelmesi daha büyük bir faciayı engelledi.
   <br>
    <br>
     Asıl hedefin otobüs olmadığı, bombanın başka bir eylem için taşınırken patladığı açıklanırken, bir televizyon kanalının telefonla canlı yayına bağladığı kadın yolculardan biri "otobüsün polis tarafından durdurulduğunu, patlamanın bu sırada meydana geldiğini" anlatıyordu. Polisten bu konuyla ilgili herhangi bir açıklama yapılmadı. Ancak, Emniyet Müdürü Celalettin Cerrah, eylemin hedefi konusunda erken olduğu için bir tespit yapılamadığını belirtti. İncelemede, bombanın, plastik enjektör içine yerleştirilen asit ile treaseton-treperoksit (TATP) malzemelerinden oluştuğu, enjektör içerisindeki asidin plastiği eriterek TATP ile birleşmesi sonucu patladığı tespit edildi. Bombacı kızın, 1999 yılında DHKP-C üyesi olduğu iddiasıyla tutuklandığı ortaya çıktı.
     <br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11635), [web.archive.org (arşiv bağlantısı)](http://web.archive.org/web/20050119204554/http://www.aksiyon.com.tr:80/detay.php?id=11635)
