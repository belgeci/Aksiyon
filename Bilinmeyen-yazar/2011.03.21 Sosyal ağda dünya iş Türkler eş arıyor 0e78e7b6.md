# Sosyal ağda dünya iş, Türkler eş arıyor

*Bilinmeyen-yazar 2011.03.21*

<font class="agenda2NewsSpot">
 Ekonominin küreselleşmesinden dolayı değişen ticaret şekli veya krizler birçok ülkeyi kısa sürede etkisi altına alıyor. Elektronik ticaret (e-Ticaret) bunun en iyi göstergelerinden biri. İnternet kullanıcı sayısı arttıkça e-Ticaret de payını artırıyor. Ancak durum Türkiye’de farklılık gösteriyor.
</font>
<font class="newsDetail">
 <p>
  <p class="MsoNormal">
   Microsoft Türkiye’nin Genel Müdürü Tamer Özmen, Avrupa’da Fransa ve İtalya’dan sonra üçüncü büyük mobil ülke olduğumuza dikkat çekiyor. Ardından, internet kullanıcı sayısı 32 milyona ulaşan Türkiye’nin, dünyanın altıncı dijital toplumu olmasına rağmen internet ekonomisinin yeterli seviyeye ulaşamamasını sorguluyor.
  </p>
  <p class="MsoNormal">
   Uzmanlık alanı denetim, vergi, yönetim danışmanlığı ve kurumsal finansman olan Deloitte şirketinin geçen günlerde yayımladığı ‘Tüketici 2020: İşaretleri Okumak’ başlıklı raporu, küresel ekonomiye yön verecek iki önemli etkenden birinin sosyal ağlar olacağına dikkat çekiyor. Ekonomimizin henüz internetten beklediği payı alamadığı dönemde sosyal ağların küresel ekonomiye nasıl yön vereceğini merak ederek, Deloitte Türkiye Danışmanlık Bölümü’nün ortağı Tolga Yaveroğlu ile konuştuk.
  </p>
  <p class="MsoNormal">
   Kullandığımız iletişim teknolojisi, tüketicilerin satın alma kararlarını etkilemeye devam edecek. Mobil iletişim ve internet sayesinde tüketiciler, istediği bilgiye anında ulaşabiliyor, fiyat karşılaştırması yapabiliyor ve istediği zaman ve mekânda alışverişini gerçekleştiriyor. Alışveriş internet ortamına kaydıkça, firmalar da yaklaşımlarını değiştirip, sosyalleşip tüketicilerle iletişim kurmaya odaklanacak. Rapora göre, bu iletişimin en iyi yollarından biri firmaların çalışanları yoluyla, twitter ve facebook gibi sosyal ağları kullanarak tüketicilerle iletişime geçmesi. Tüketicilerin, reklamlarda veya şirket sitelerinde yer alan bilgiler yerine diğer tüketicilerin yorumları ve tavsiyelerine güvendiği tespit edilmiş.
  </p>
  <p class="MsoNormal">
   Facebook ve twitter gibi sosyal alanlarda şirketler ‘hayran kitlesi’ oluşturuyor. Ürününü öncelikle bu kitleye gönderiyor. Bu şekilde tüketici görüşleri alınırken reklam da yapılmış oluyor. İnternette arama yaptığınızda ilk sıralarda karşınıza nazara verdiğiniz ürün çıkarken, uzun vadede satışa etkisi oluyor. ABD’de yapılan bir çalışmaya göre, teknoloji şirketi Avaya, müşteri takibini sosyal ağ üzerinden yaptı ve memnuniyeti artırdı. Dell, twitter’ı pazarlama kanalı olarak kullandı ve 200 gönüllü bulup fikirlerinden istifade etti. Starbucks kısa sürede müşteri sayısını artırdı. Comparethemarket.com sitesi marka bilinirliğini artırırken, site trafiğini yükseltti. Burger King de bir facebook uygulaması ile sadece bir hafta içinde 82 bin yeni kullanıcıya ulaştı.
  </p>
  <p class="MsoNormal">
   Bir başka örnek Linkedin’den. Beyaz yakalıların iş aradığı Linkedin gibi siteleri şirketlerin personel alımında tercih etmeye başladığını belirten Tolga Yaveroğlu, “Biz de 140 ülkede faaliyet gösteren ve 170 bin çalışanı olan bir şirket olarak personel alımında sosyal ağları kullanıyoruz. Eskiden elemanın vereceği referanslar önemliyken, şimdi özgeçmişlerinin yanı sıra sosyal ağlarda kimleri tanıdıklarını, iletişim çevrelerini görüyoruz. Tercihimizde, sosyal ağdaki durum önemli yer tutuyor.” diyor.
  </p>
  <p class="MsoNormal">
   Şirketlerin müşteri bulması, piyasa araştırması yapması, halkla ilişkilerden, içerideki bilgi yönetimi ile müşteri ilişkileri gibi alanlarda sosyal medya öncesi ve sonrası mukayese edildiğinde birçok değişiklik görülüyor. Amerika’da satış artırma, ARGE, ürün hakkında fikirler toplama için sosyal ağlar kullanılıyor. Türkiye’de sosyal ağları kullanan birkaç şirket, twitter ve facebook üzerinden kampanyalarını duyurup geri dönüşler alıyor. Ülker ile Avea’yı buna örnek olarak vermek mümkün.
  </p>
  <p class="MsoNormal">
   Sosyal ağ sitelerindeki kullanıcı ilgisini, şikâyetlerini ölçmek ve raporlayabilmek mümkün. Bir süre sonra tüketici beklentilerini tespit için yaptırılan anketlere gerek kalmayabilir. Arkadaş bulma amaçlı olsa bile insanlar buralara alışıyor.
  </p>
  <p class="MsoNormal">
   Bu sosyal alanları kullanmayan şirketler belki de bir süre sonra tüketici ile aynı dili konuşamadığı için geri kalacak. Ürünün iyi veya kötü olduğu, başkalarına ne kadar tavsiye edildiği veya kötülendiğini görüp ölçemeyecek. Çünkü arkadaş tavsiyesi için ‘reklamın en iyisi’ deniyor.
  </p>
  <p class="MsoNormal">
   Türkiye’deki sosyal medyanın kullanıcı sayılarına baktığımızda, facebook’un 24 milyon, twitter’ın 35 bin, friendfeed’in 15 bin üyesi var. İnternetin ekonomisi ülkemize yansımadığı gibi sosyal ağlar da ABD’de olduğu gibi iş dünyasına yön verecek şekilde kullanılamıyor. Sosyal ağlarda ilk 5’deyiz ama uzmanlara göre yüzde 85’imiz arkadaş bulmak için oradayız. Linkedin ve Xing gibi iş ile ilgili sosyal ağlarda Türkler facebook’daki kadar yoğun değil. Linkedin’i ziyaret edip ülke ve şirket bazında arama yaptığınızda herkesin iş aradığı, CV’lerini paylaştığı ortamda, arkadaş, eş aranan facebook’taki kadar etkin olmadığımızı kolayca görüyorsunuz.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28980-245-sosyal-agda-dunya-is-turkler-es-ariyor.html), [web.archive.org (arşiv bağlantısı)](http://web.archive.org/web/20110419031158/http://www.aksiyon.com.tr:80/aksiyon/haber-28980-245-sosyal-agda-dunya-is-turkler-es-ariyor.html)
