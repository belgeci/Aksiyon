# Bağdat, ciddiyetin farkında

*Bilinmeyen-yazar 2007.10.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Irak tezkeresi dünya kamuoyunda yankılandı. Derhal harekete geçen Bağdat yönetimi, PKK’ya ‘ülkeyi terk et’ çağrısı yaptı. Irak Dışişleri Bakanı Hoşyar Zebari, tezkerenin TBMM’den 507 evete karşı 19 hayır oyuyla adeta ‘seferberlik kararlılığıyla’ geçişini “Bu izin, Irak’ın ensesinde, birliğinde ve egemenliğinde asılı bir kılıçtır ve bunu ciddiye alıyoruz.” diye yorumladı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Reuters’e, “PKK’nın zaten çekmekte olduğumuz sorunlardan daha fazlasını getirmesini istemiyoruz.” diye konuşan, Türkiye’den geniş çaplı askerî operasyon beklemediklerini söyleyen Zebari’ye göre, PKK kamplarına hava saldırısı meşru gibi. Bağdat yönetimi, tezkere sonrası ağız değiştiren Kürt bölgesel yönetimine başbakan danışmanı Sami el Askeri’nin ağzından sert çıktı: “Sadece başları sıkışınca ülkenin bir parçası olduğunu hatırlatıyorlar.” Tezkere oylanmadan önce Türkiye’ye ani bir ziyaret gerçekleştirerek Cumhurbaşkanı Abdullah Gül ve Başbakan Recep Tayyip Erdoğan ile görüşen Irak Cumhurbaşkanı Yardımcısı Tarık Haşimi de bir bakıma açık kapı (!) bıraktı: “Irak hükümeti sorumluluğunu yerine getiremezse, Türkiye’nin ulusal güvenliğini sağlamak ve ulusal güvenlik çıkarlarını korumak için ne gerekiyorsa yapması meşru hale gelecektir.”
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28708), [web.archive.org (arşiv bağlantısı)](http://web.archive.org/web/20071227093322/http://www.aksiyon.com.tr:80/detay.php?id=28708)
