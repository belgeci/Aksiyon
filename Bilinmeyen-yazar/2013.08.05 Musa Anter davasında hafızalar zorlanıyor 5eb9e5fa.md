# Musa Anter davasında hafızalar zorlanıyor

*Bilinmeyen-yazar 2013.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Diyarbakır 7’nci Ağır Ceza Mahkemesi’nce görülmeye başlanan Musa Anter cinayeti davasının seyri merak konusu. 1990’lı yılların ilk bölümündeki faali meçhullerin aydınlatılmasına ışık mı tutacak, yoksa karanlığın üstü yine örtülü mü kalacak?
  </font>
 </div>
 <div id="newsText">
  <font class="detail-text">
   <p>
    Kürtlerin ‘Ape’ (amca) dediği yazar Anter’in öldürüldüğü 20 Eylül 1992 günü diğer bir Kürt yazar Orhan Miroğlu da yanındadır. Diyarbakır Büyük Otel’dedirler. Kendini Dıjwar diye tanıtan biri gelir. Anter’in misafiridir. Hep birlikte ticari taksiye binerek Silvan yolundaki peşmerge konutlarına doğru yola koyulurlar. “PKK ile barışmak isteyen samimi bir itirafçı grupla” görüşeceklerdir. Ancak bunu iş işten geçtikten sonra öğrenir Miroğlu. Taksiden inerler. Rampa yukarı yürürler ama ortalarda görüşülecek kişiler yoktur. Sinirlenen Anter, “Biz dönelim.” der ve yine yürürler. Oteldeki şahıs önlerindedir. Birden geri dönerek üzerlerine ateş açar. İkisi de yüz üstü yere düşer. Anter ölmüştür. Miroğlu doğrulup kaçmak isterken sırtına da kurşun yer. Yeşil kod aldı meşhur Mahmut Yıldırım ve Aziz Turan (Abdulkadir Aygan) davanın iki mühim sanığı. Emekli Albay Savaş Gevrekçi ise tutuksuz yargılanıyor. O yıllarda JİTEM’in bölgedeki tim komutanlarındandır. Beyin ameliyatları sebebiyle geçmişi hatırlamakta zorlandığını söylüyor. Anter’i öldürmesi için Aygan’a talimat verdiği iddiasını reddediyor. Bölgedeki adi vakalardan biriymiş! Cenazeye bile gitmiş. Mahkeme heyeti timin kullandığı anlaşılan sivil plakalı iki araç (Renault, Toros modeli) hakkında emniyetten bilgi bekliyor şimdi. Gevrekçi, araçların Saraykapı semtindeki istihbarat Grup Komutanlığı’na zimmetlendiğini anlatıyor. Şehir dışına ve köylere bunlarla giderlermiş. Ne hikmetse renklerini anımsamıyor. 6 ay ya da 1 yılda bir güvenlik amacıyla plakalar değişirmiş. “İtirafçılar bize ait bu araçları kesinlikle kullanmazdı.” diyor. Gevrekçi. Yeşil’i tanımıyormuş. Halk arasında ‘sakallı’ efsanesi dolaşıyormuş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36172-musa-anter-davasinda-hafizalar-zorlaniyor.html), [web.archive.org (arşiv bağlantısı)](http://web.archive.org/web/20131224041823/http://www.aksiyon.com.tr:80/aksiyon/haber-36172-musa-anter-davasinda-hafizalar-zorlaniyor.html)
