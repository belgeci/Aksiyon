# Binanın yıkımı ve tarihin inşası

*Bilinmeyen-yazar 2010.05.03*

<font class="agenda2NewsSpot">
 Hayalet Yapılar, İTÜ Mimarlık Fakültesi Öğretim Üyesi Prof. Dr. Turgut Saner, Cem Kozar ve Işıl Ünal'a ait bir proje.
</font>
<font class="newsDetail">
 <p class="MsoNormal">
  Yıl sonuna kadar devam edecek 2010 Avrupa Kültür Başkenti destekli çalışmanın maksadı mimari yapılara vurulan kazmaların hafıza üzerindeki uzun vadeli etkisini sorgulamak. Ekibe göre, demokratikleşen toplumların ‘yıkım'ı kamusallaştırması, sebep ve sonuçlarını tartışması önem arz ediyor. Ne demek istediklerini daha iyi anlatmak için seçtikleri 13 eser, diğer binlercesinin temsilcisi. Çok basit iki soru eşlik ediyor hikâyelere: Neden yıkıldılar ve yıkılmasalardı ne olurdu? Gelin biz de ortak olalım bu sorgulamaya…
 </p>
 <p class="MsoNormal">
  III. Selim zamanında askerî reformların ürünü olarak İstanbul'un en büyük kışlalarından biri Taksim'de inşa ediliyor. Mütareke yıllarında Senegalli askerler Taksim Kışlası'nda barınıyor. Çok geniş olan bahçesi sonraki yıllarda stadyum olarak düzenleniyor. 1940'ta yıkılan kışlanın yerine (İnönü) Gezi Parkı ve heykeli yapılıyor… Nevşehirli Damat İbrahim Paşa Külliyesi'nin arastası, Direklerarası, bir zamanlar meddah, kanto gibi eğlencelere merkezlik ediyor. 1864–1957 arasında parça parça yıkılıyor çarşı. Bugüne sadece 7–8 dükkân kalabiliyor.
 </p>
 <p class="MsoNormal">
  Sarayburnu'nda bulunan İncili Köşk, 19'uncu yüzyıl sonlarında Rumeli demir yolu hattının Sirkeci'ye uzatılması sırasında gözden çıkarılıyor… Çandarlı Hamamı'nın hafızası daha taze. Fatih'te Arkeoloji Parkı'nın önündeki boşlukta bundan 54 yıl önce II. Bayezid'in Lalası Çandarlı İbrahim Paşa tarafından yaptırılan bir hamam bulunuyordu. Yol yapım çalışmaları mazeret oluyor yok olmasına… Fatih'ten İstanbul'un en eski yapılarından Galata Kulesi'ne doğru uzanalım. Kuleyi inşa eden Cenevizlilerin evlerinin bahçelerini birleştirerek ördükleri Galata Surları 1864 – 65 tarihlerinde 6. Daire'nin imar planı dâhilinde ortadan kalkıyor. Ve tabii Osmanlı öncesi yapılar: Yıkım sebebi bilinmeyen Polyeuktos Kilisesi, Antiochos Sarayı ve diğerleri... Bugün yerlerinde duruyor olsalardı ne maksatla kullanılırlardı ve şehrin çehresi nasıl olurdu, ne dersiniz?
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26714-12-binanin-yikimi-ve-tarihin-insasi.html), [web.archive.org (arşiv bağlantısı)](http://web.archive.org/web/20101120092453/http://aksiyon.com.tr/aksiyon/haber-26714-12-binanin-yikimi-ve-tarihin-insasi.html)
