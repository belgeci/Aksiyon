# Hepimiz Truman’ız

*Bilinmeyen-yazar 2010.11.22*

<font class="agenda2NewsSpot">
 Truman Burbank, bir adada mutlu bir hayat sürmektedir. İşi, evi ve çok sevdiği karısıyla yaşamaktan öte bir amacı yoktur.
</font>
<font class="newsDetail">
 <p>
  <p class="MsoNormal">
   Zira bir gezgin olup uzak âlemleri keşfetme arzusu törpüleneli çok olmuştur. Sıradan bir günde, yolda yürürken bir stüdyo cihazı başına düşecek olur. Buna benzer birkaç hadiseden sonra hayatını sorgulamaya başlar 30 yaşındaki Truman. Çevresindeki herkesin bir oyuncu, yaşadığı dünyanın bir stüdyo olduğunu öğrenmesiyle büyük şoku yaşayacaktır. Tam otuz yıldır bu sahte dünyaya mecbur bırakılmıştır. Stüdyolarda aralıksız olarak ve reklam vermeden kayda alınan hayatı 24 saat boyunca canlı olarak televizyonda yayınlanmaktadır. George Orwell’in Bin Dokuz Yüz Seksen Dört ve Kafka’nın Dönüşüm’ündeki modern birey-toplum eleştirisinden izler taşıyan filmin tek farkı keyifli ve zaman zaman izleyiciyi güldüren bir üsluba bürünmüş olması. Filmin başrolündeki Jim Carrey’in ise en iyi performanslarından biri. Filmin en çarpıcı sahnesi son dakikalarda gizli.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28007-hepimiz-trumaniz.html), [web.archive.org (arşiv bağlantısı)](http://web.archive.org/web/20101129180343/http://www.aksiyon.com.tr:80/aksiyon/haber-28007-hepimiz-trumaniz.html)
