# Avrupa için ortak müdahale

*Bilinmeyen-yazar 2011.09.19*

<font class="agenda2NewsSpot">
 Kamu borç kriziyle boğuşan Avrupa’nın şimdi de bankalarıyla başı dertte.
</font>
<font class="newsDetail">
 <p>
  Bazı bankaların sorunlu olduğuna ilişkin söylentiler piyasaları sarsmaya devam ederken, sorunu kendi içinde çözemeyen Avrupa Birliği, başta ABD olmak üzere diğer ülkelerin merkez bankalarından yardım istemek zorunda kaldı. Avrupa Merkez Bankası, 15 Eylül 2011 tarihinde iç piyasalara dolar likiditesi sağlamak için ABD, İngiltere, Japonya ve İsviçre merkez bankalarıyla anlaştığını duyurdu. Bankadan yapılan açıklamada, üç ayrı orta vadeli kredi operasyonuyla yıl sonuna kadar dolar likiditesi sağlanacağı ve operasyonların 12 Ekim, 9 Kasım ve 7 Aralık’ta gerçekleştirileceği belirtildi.
  <p>
   Bu arada, Avro Bölgesi’ndeki borç sorununa çözüm için ortak Avro Bölgesi tahvili çıkarılması yönündeki teklifler de suya düşmüş görünüyor. Krizin yükünü omuzlamış olan Almanya bu öneriye kesinlikle karşı. Almanya Başbakanı Angela Merkel, Frankfurt otomotiv fuarında yaptığı konuşmada, “borçları kollektif hâle getirmenin sorunu çözmeyeceğini” belirterek, “Avro Bölgesi ortak tahvili kesinlikle yanlış” çıkışında bulundu. AB Komisyonu da, 27 üyeli birliğin 2011 yılı büyüme tahminini yüzde 1,8’den yüzde 1,7’ye düşürdü. Komisyon, 17 üyeli Avro Bölgesi için öngördüğü yüzde 1,6’lık büyüme tahminini ise değiştirmedi.
   <p>
    Ortak müdahale, piyasalara rahat nefes aldırmış görünse de endişeler bitmiş değil. Kaldı ki, likidite sorunu çözülse de kamu borçlarının tehdit olmaktan çıkması çok da kolay olmayacak.
   </p>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30528-284-avrupa-icin-ortak-mudahale.html), [web.archive.org (arşiv bağlantısı)](http://web.archive.org/web/20111008064002/http://www.aksiyon.com.tr:80/aksiyon/haber-30528-284-avrupa-icin-ortak-mudahale.html)
