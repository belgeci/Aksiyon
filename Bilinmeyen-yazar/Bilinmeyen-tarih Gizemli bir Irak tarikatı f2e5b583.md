# Gizemli bir Irak tarikatı

*Bilinmeyen-yazar Bilinmeyen-tarih*

<div>
 <p>
  <font>
   Amerika"nın Irak operasyonuna başladığı günden bu yana hayatımızın ayrılmaz bir parçası oldu Saddam ve ülkesi ile ilgili haberler.
   <br/>
   <br/>
   Gün oldu kaç füzenin saniyede kaç adet atıldığını, gün oldu Saddam"ın askerlerinin nasıl tek kurşun atmadan teslim olduklarını tartıştık. Son günlerde ise Mezopotamya coğrafyasına "demokrasi ve özgürlük götürme" iddiası ile yola çıkan insanların (!) nasıl insanlıktan çıktıklarını, bazen utanarak, bazen sinirden tüylerimiz diken diken izliyoruz. Ama milyonlarca tv izleyicisi, yüz binlerce gazete okuyucusu gerçekte ne olduğunu, Saddam"ın nasıl devrildiğini, Kürtlerin neden bu kadar hoyratça sağı solu tehdit ettiklerini, devrik liderin kim tarafından ne kadar ücretle "satıldığını", tek bir ülke gibi gözüken Irak"ın her gün her noktasında patlayan şiddet olaylarını ve yerel güçlerin birbirine düşman olmasını anlayamadı. Hatta hemen yanı başımızda olmasına rağmen Irak"ın bize gerçekten "Irak" bir ülke olduğunu anlamış olduk. Çünkü arkaplanda ne olduğu hakkında bilgi sahibi değildik. Bizi biraz da "gerçekte ne olduğu" konusunda aydınlatmaya yarayacak bir kitap; Babil"de Amerikan Tangosu geçtiğimiz günlerde basıldı. Kitap bir yorum/analiz ve bütünleme/sentez kitabı değil, tamamen gözlem ve izlenim eseri. Bir gazeteci gözü, bir haberci titizliği ile hazırlanmış. Belki de Türk kamuoyunun daha önce adını hiç duymadığı gizemli bir tarikatın, Keznizani tarikatının ilginç, bir o kadar da ibretlik hikayesi ile başlayan kitap ülkenin kuzeyindeki kabile savaşlarının, güneyindeki mezhep savaşlarının ve bütün bu kavgaların altında ezilen mazlum bir halkın esrarengiz hikayesini ele alıyor.
   <br>
    <br/>
    <br/>
   </br>
  </font>
 </p>
 <p>
  <font>
   (Bu yazı 1147 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11453), [web.archive.org (arşiv bağlantısı)](http://web.archive.org/web/20050221154433/http://www.aksiyon.com.tr:80/yazdir.php?id=11453)
