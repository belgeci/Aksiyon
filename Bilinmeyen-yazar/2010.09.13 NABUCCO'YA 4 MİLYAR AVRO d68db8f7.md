# NABUCCO’YA 4 MİLYAR AVRO

*Bilinmeyen-yazar 2010.09.13*

<font class="agenda2NewsSpot">
 Orta Asya ve Ortadoğu gazını Avrupa’ya taşıyacak Türkiye-Bulgaristan-Romanya-Macaristan-Avusturya Doğal Gaz Boru Hattı’nda (Nabucco) çok önemli bir gelişme yaşandı geçen pazartesi günü.
</font>
<font class="newsDetail">
 <p>
  <p class="MsoNormal">
   Avrupa Yatırım Bankası (European Investment Bank/EIB), Avrupa İmar ve Kalkınma Bankası (European Bank/EBRD) ve Dünya Bankası kuruluşlarından Uluslararası Finans Kurumu (International Finance Corporation/IFC) Brüksel’de bir araya gelerek hatta sağlayacakları 4 milyar avro kredi için yetki mektubuna imza koydu. EIB 2; EBRD 1,2; IFC ise 0,8 milyar avroya kadar kredi tahsisini değerlendirecek. 7,9 milyar avro yatırım bedelli Nabucco’nun CEO’su Reinhard Mitschek, kredilerin 2011’de onaylanmasını umduklarını belirtiyor. Tahminler gerçekleşirse, ilk etapta 2014 sonu ya da 2015 başında Azerbaycan ve Irak’tan 18 milyar metreküp gaz taşınacağını; ilerleyen dönemde buna Türkmen, Mısır ve diğer bölge ülkelerinden arzlar ekleneceğini söylüyor. BOTAŞ’ın da hissedarları arasında yer aldığı projeyle Türkiye, Güney-Doğu Avrupa, Merkez ve Batı Avrupa ihtiyacının önemli bir bölümü karşılanacak. Rusya’ya bağımlılığı azaltacak proje Avrupa için son derece kıymetli. Nabucco’ya dair birkaç güzergah bilgisi de şöyle… Gürcistan ve Irak topraklarından gelen iki ikmal hattı Türkiye’de birleşecek. Bulgaristan, Romanya ve Macaristan üzerinden Avusturya’nın Baumgarten şehrine varacak. 2020’de Avrupa Birliği’nin gaz tüketimi 600 milyar metreküpü bulacak. Çift yönlü pompalama kapasitesine sahip hat ile bunun yüzde 5’i temin edilecek. Hattın uzunluğu 4 bin kilometre. İnşasında 2 milyon ton çelik kullanılacak.
  </p>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action?sectionId=11&newsId=27559), [web.archive.org (arşiv bağlantısı)](http://web.archive.org/web/20100922150928/http://aksiyon.com.tr/aksiyon/newsDetail_getNewsById.action?sectionId=11&newsId=27559)
