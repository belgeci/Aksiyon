# Beyoğlu’na çıkarsın...

*Bilinmeyen-yazar 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gümüşsuyu’ndaki Alman Konsolosuluğu Almanya’nın ilk büyükelçilik binasıydı, yapımına özen gösterildi ve bunun için yurtdışından pek çok malzeme taşındı. İstiklal Caddesi’nin demirbaşlarından İnci Pastanesi sadece en iyi profiterallerin yendiği yer değil Luka Zigoridis’in profiterol’ü icat ettiği bir yerdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807131236im_/http://www.aksiyon.com.tr/resim/582/71.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Özenle ve profesyonelce çekilmiş fotoğraflar eşliğinde bir binanın ya da bir mekanın izinden giderek ilginç hikayeler okuyoruz bu dergide. Sözgelimi, Fındıklı’daki Mimar Sinan Güzel Sanatlar Fakültesi, bir okul olmanın ötesinde 123 yıl önce inşa edilmiş, ‘az zamanda çok şey görmüş’ bir binadır. Sultan Aldülmecid’in kızına düğün hediyesi olarak ünlü Dolmabahçe Sarayı’nı inşa eden Dalyan ailesine yaptırdığı saray, 2. Meşrutiyet sonrasında Meclis-i Mebusan’a, sonrasında da İbrahim Çallıların yetiştiği Sanay-i Nefise Mektebi’ne ev sahipliği yapar. Asil ama yalnız saray hanımlarının fısıltıları, ‘yaşasın hürriyet’ nidaları, fırça sesleri birbirine karışmış bugüne kadar gelmiş bir binadır Aynalıkavak Sarayı. Tülin Kurtacı’nın yetkinlikle kaleme aldığı gibi, bu bina Tophane’den hemen sonra, dar sahil bandında, barok Osmanlı cami ve çeşmelerinin yanında hâlâ sanatçılar yetiştiren bir okuldur bugün. Peki padişahların neredeyse yegane dinlenme yerlerinden biri olan, Aynalıkavak Sarayı’nın Fatih Sultan Mehmet’ten bu yana gelen hikayesini okumak, 3. Selim’in sanatçı ruhunun dolaştığı ‘beste odası’nda gezmek ve ayrıca 8 yıldan beri sürdürülmekte olan restorasyon çalışmaları hakkında bilgi almak ister misiniz? Talimhane ile başlayan Beyoğlu’nu güzelleştirme çalışmalarında nelere dikkat edildiğini, sözgelimi Duvara Karşı’yla tekrar gündeme gelen ama eskimiş ön cephesiyle tanınmaz durumdaki Büyük Londra Oteli’nin bugünkü çehresine nasıl kavuştuğunu öğrenmek istemez misiniz?
   <br>
    <br>
     Aslında sözü bir süreden beri çıkmakta olan Beyoğlu dergisine getireceğiz. Hemen girişinde belediye başkanının giriş yazısını okumasak derginin belediye tarafından çıkartıldığını fark etmek mümkün değil. Belediyelerin kendi belediye icraatlarını ve başkan demeçlerini seçmene duyurmak için çıkarttığı bültenleri hatırladıkça derginin değeri daha da artıyor. Genellikle Beyoğlu sınırları içinde kalan, çoğunlukla önünde geçip gittiğimiz, hakkında tanımaktan öte bilgi sahibi olmadığımız yapıların derinlikli hikayelerini sunan, Beyoğlu’nu gerçekten tanıtan, zenginleştiren bir dergi Beyoğlu. Cemil İpekçi’yle yapılan bir söyleşide, Türk Hava Yolları’ndan sonra Beyoğlu Belediyesi personelinin kıyafetlerinin Cemil İpekçi’ye emanet edildiğini ve İpekçi’nin sabahtan akşama çalışan kişilere özgü esnek kumaş seçiminden hareket kolaylığı sağlayan kesimlere kadar nasıl seçimler yaptığını okuyoruz. İlk defa bir belediyenin üniformalar için bir modacıyla anlaştığını da. Ayrıca Pera Müzesi’ni gezmiş ve pekala gereksiz demeçler ve temel atma fotoğrafları içermeyen bir yerel derginin çıkabileceğini anlamış oluyorsunuz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23268), [web.archive.org (arşiv bağlantısı)](http://web.archive.org/web/20070807131236/http://www.aksiyon.com.tr:80/detay.php?id=23268)
