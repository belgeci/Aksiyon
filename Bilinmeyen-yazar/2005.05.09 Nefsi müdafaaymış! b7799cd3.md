# Nefsi müdafaaymış!

*Bilinmeyen-yazar 2005.05.09*

<div>
 <p>
  <font>
   ABD’nin direnişi kırmak için 2004 yılı Kasım’ında Felluce’ye düzenlediği büyük saldırı sırasında NBC kameramanının çektiği ve bütün dünyada infial uyandıran görüntüyü hatırlıyorsunuzdur. Hani şu bir ABD askerinin camiye sığınan yaralı ve üstelik silahsız Iraklı direnişçiyi öldürdüğü görüntü. Gelen tepkiler üzerine olayı soruşturacağını duyuran ABD Ordusu, çalışmalarını tamamladı.
   <br/>
   <br/>
   5 ay süren soruşturmada askerin suçsuz olduğuna ve dolayısıyla yargılanamayacağına karar verildi. Kararı açıklayan Yarbay T.V. Johnson şöyle diyordu: “Birinci Deniz Bölüğü, askerin hareketinin kendilerini bağlayan kanunlara ve savaş hukukuna uygun olduğuna karar vermiştir.” General John Sattler’in yürüttüğü soruşturmada ismi gizli tutulan askerin, camideki yaralı direnişçilerin bubi tuzağı kurma ihtimalinden korktuğu ve hayati tehlike sebebiyle silahsız yaralıya ateş açtığı, bunun da nefsi müdafaa kapsamına girdiği kanaatine varıldı.
   <br>
    <br>
     Aslında bu kanaat ya da karar hiç de şaşırtmamalı kimseyi. Çünkü, BM gözlemcilerinin kimyasal silah adına bir risk belirlemediklerini açıklamalarına rağmen yapılmadı mı Irak müdahalesi? Gözlemcilerin raporları üzerine Avrupa’nın güçlü devletlerince ‘Irak’a müdahale edemezsin’ denilen ABD Başkanı George W. Bush, mealen ‘Gerekirse BM’nin mevcudiyetini tartışmaya açarız’ diye restini çekmedi mi bütün dünyaya? İşte bu yüzden nefsi müdafaa değerlendirmesine kimse şaşırmamalı.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2407 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21174), [web.archive.org (arşiv bağlantısı)](http://web.archive.org/web/20061020101725/http://www.aksiyon.com.tr:80/yazdir.php?id=21174)
