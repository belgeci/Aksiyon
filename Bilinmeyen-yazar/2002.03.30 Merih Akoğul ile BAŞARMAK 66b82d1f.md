# Merih Akoğul ile “BAŞARMAK”

*Bilinmeyen-yazar 2002.03.30*

<div>
 <p class="spot">
  Fotoğraf sanatçısı Merih Akoğul'un Eyüboğlu Eğitim Kurumları'nın sponsorluğunda gerçekleştirilen, bedensel ve zihinsel engelli çocukların rehabitiasyonu çalışmalarını konu alan "Başarmak" adlı fotoğraf sergisi, 18 Nisan 2002 tarihine kadar Fotoğrafevi—Koç Allianz Fotoğraf Galerisi'nde sanatseverlere sunuluyor.
 </p>
 <p class="metin">
 </p>
 <img border="0" src="/web/20020403112032im_/http://www.aksiyon.com.tr/2002/382/resimler/merih.jpg"/>
 <p class="metin">
  2000—2001 yılları arasında, bir yılı aşkın bir süre boyunca, Adana'daki "Fehmi Kaya Özel Eğitim Merkezi"nde çekilen ve 3500 siyah—beyaz kare arasından 60 fotoğrafın seçilmesiyle oluşturulan sergi, ismini hem çocukların, hem de onların rehabilitasyonları için büyük mücadele veren eğitimcilerin çabalarından alıyor. Bugüne kadar Türkiye'de özürlü çocuklarla ilgili olarak yapılan en kapsamlı fotoğraf çalışması olan "Başarmak"ta, ağırlıklı olarak ilköğretim çağındaki çocukların öğrenme uğraşları ve engellerini yenme konusunda verdikleri mücadele ve gösterdikleri çabalar göz önüne seriliyor.
 </p>
 <p class="metin">
 </p>
 <p class="metin">
  KELOĞLAN
 </p>
 <p class="metin">
  Merkez binasındaki Oditoryum'da çok sayıda kültür—sanat etkinliği düzenleyen Koç Allianz, bu kez çocuklara yönelik hazırlanan bir müzikalin sponsorluğunu ve ev sahipliğini üstleniyor. Kültür—sanat etkinliklerinde minik seyircilerle sık sık buluşan Koç Allianz, prömiyeri Mart ayında yapılan "Keloğlan" müzikalini Nisan ayı boyunca çocuklara armağan ediyor. Oyuncular Tiyatro Grubu tarafından sahnelenen, Cem Safran ve Emrah Kolukısa'nın yazdığı, Metin Arslan'ın yönettiği, müziklerini İlken Görgülü'nün yaptığı oyunun koreografisi ise İpek Değer'e ait.
 </p>
 <p class="metin">
  ( 0 216 556 60 80)
 </p>
 <p class="metin">
 </p>
 <p class="arabaslik">
  Şiirin gölgesinden bir fotoğrafçı
 </p>
 <p class="metin">
  Yapı Kredi Kültür Sanat Yayıncılık'ın düzenlediği Denis  Roche fotoğraf sergisi 27 Nisan'a kadar görülebilir. Türkiye'de henüz çok iyi tanınmayan Denis  Roche, adını ilk olarak 60'lı yıllarda Fransız yazın dünyasında sarsıcı bir etki uyandıran şiir kitaplarıyla duyurdu. Bir süre sonra dönem şiirinde sözcüklerin, cümlenin, yüklemin estetik bağlamda keşif alanlarının daraldığını düşünen Roche başka bir alana, fotoğrafa sıçrıyor. Bir anlamda kendine şiirden fotoğrafa uzanan bir zaman tüneli açıyor. Bir fotoğraf kitabına verdiği adda da bu geçiş açıkça görünüyor: Yazın İlkesinin Ötesine. Denis  Roche'un Fransa, İtalya, Mısır, Japonya ve Almanya gibi dünyanın birçok ülkesinde çektiği otuz beş fotoğraftan oluşan sergi Yapı Kredi Kültür Merkezi Kazım Taşkent sanat galerisinde sergileniyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/382/kultur/2.htm), [web.archive.org (arşiv bağlantısı)](http://web.archive.org/web/20020403112032/http://www.aksiyon.com.tr:80/2002/382/kultur/2.htm)
