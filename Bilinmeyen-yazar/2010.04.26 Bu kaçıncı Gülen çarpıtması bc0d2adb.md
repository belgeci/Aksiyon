# Bu kaçıncı Gülen çarpıtması?

*Bilinmeyen-yazar 2010.04.26*

<font class="agenda2NewsSpot">
 Keçisi çalınan müftüye keçi çaldırmaya daha ne kadar devam edilecek? Çarpıtılan haberler üzerinden saldırma acizliğinden ne zaman vazgeçecek Türk medyasının “mertlik geni bozuk” bir bölümü?
</font>
<font class="newsDetail">
 <p class="MsoNormal">
  Neden niyet ve amaçlarını açıkça söyleyemez bu “mutasyonlu beyinler”? ABD’de yayımlanan Pocono Record adlı yerel gazete, Paul Williams isimli gazetecinin bir internet blogunda Fethullah Gülen hakkında yazdıklarını araştırmaya karar veriyor. “Milyonlarca dolara hükmederek silahlı ordu kurdu” gibi çok dikkat çekici bir iddia vardır çünkü ortada. Konuyu haberleştiren gazete, iddiaların asılsızlığını tespit ederek birinci sayfasından okurlarına duyuruyor. Dan Berrett’in kaleme aldığı haberin başlığı şöyle: “Esaslı (radikal) bir Müslüman yaşıyor Pocono’da, ama bu düşündüğünüz gibi değil.” Berrett, “Onun vizyonu ile milyonlarca takipçisi İslam ile bilimi kucaklaştırıp eğitime, dinler ve kültürler arası diyaloga önem veriyor.” diyor metinde. Gülen’in ikamet ettiği yere, yayın yönetmeni Christopher Mele de gidiyor. Haberden bir pasaj: “İddiaların birkaç kanaldan yalan olduğu ortaya çıktı. Gülen’in kaldığı yerin etrafında bulunan birçok komşusu ile görüştük. Yine bölgede görevli Federal Soruşturma Ofisi’nden (FBI) ajan J.J. Klaver da Gülen’in oturum ile ilgili mahkemedeki davasının neticelendiğini ve her şeyin yasal olduğunu dile getirdi.” Gülen’in komşularından Howard Beers Jr.’nin demeci ise şöyle: “Bunlar gibi nezaket sahibi insan görmek çok mümkün bir şey değil. Bu kişilerin kaldığı yerde silah olsaydı oraya gidip ilk müdahale edecek kişi ben olurdum.”
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26637-11-bu-kacinci-gulen-carpitmasi.html), [web.archive.org (arşiv bağlantısı)](http://web.archive.org/web/20101120054441/http://aksiyon.com.tr/aksiyon/haber-26637-11-bu-kacinci-gulen-carpitmasi.html)
