# Köylü feylesof

*Bilinmeyen-yazar 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “İman, insanı insan eder. Belki insanı sultan eder.” İslâm tarihi bu cümlenin hakkını veren nice yiğitle doludur.
  </font>
 </div>
 <div id="newsText">
  <font class="detail-text">
   <p>
    Başta Ashab-ı Kiram ve ardından gelenler… Teslimiyeti evvela ruhlarında duyup akabinde bedenlerinde ziyadesiyle gösteren ruhu enginlere yükselmiş portrelerdir onlar. Bediüzzaman Said Nursî Hazretleri’nin talebelerinden “Risale-i Nur’un Manevî Avukatı” namlı Ahmed Feyzi Kul da bunlardan biridir. Soyadının hakkını bütün hayatı boyunca veren Ahmed Feyzi Kul görünüşe aldanmamak gerektiğinin de tipik temsilcisidir. İlk defa tanıyanlar açısından köylü diye bir noktaya hapsedilebilecek şeklî evsafa sahipse de ilmi ve irfanı konuşmaya başladıktan sonra etrafa dökülür. İhsan Atasoy’un imzasını taşıyan “Ahmed Feyzi Kul” başlıklı eser onu tanıyanların dilinden bir iman abidesini okurla buluşturmakla kalmıyor, örnek sima arayan nicelerine de “İşte böyle biri…” dedirtiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31621-koylu-feylesof.html), [web.archive.org (arşiv bağlantısı)](http://web.archive.org/web/20120211191449/http://www.aksiyon.com.tr:80/aksiyon/haber-31621-koylu-feylesof.html)
