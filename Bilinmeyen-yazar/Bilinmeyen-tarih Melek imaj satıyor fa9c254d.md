# Melek imaj satıyor

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040304195219im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20040304195219im_/http://www.aksiyon.com.tr/resim/35/blank.gif" vspace="5"/>
  </p>
 </font>
 <font class="content">
  Gençlik yaşını biraz olsun aşanlar için Melek Sakızları’nın ayrı bir önemi olmalı. Her yaştan kişinin beğenerek satın aldığı Melek Sakızları yakın bir geçmişte önemli bir konsept değiştirdi ve çikolata sektörüne yatırım yaptı. Bugün Amerika’da satılan çikolatalar içinde Melek ürünlerini görmek hiç şaşırtıcı değil. Yine bu yılın Sevgililer Günü’nde Amerika’da satılan birçok hediyelik çikolatanın yapımı Melek tesislerinde gerçekleştiriliyor.
 </font>
 <p>
  <font class="content">
   Bir neslin çocukluk anısı olan Melek markası, bugün kendi  kabuğuna çekilmiş ve ihracat ağırlıklı çalışarak, uluslararası bir marka olma yolunda araştırmalar yapıyor.
   <br/>
   <br/>
   Babasından devraldığı Melek markasını geliştirerek, “Türk lokumu” yerine “Türk çikolatası” dedirttirmek isteyen genç yönetici Sezgin Işık, işe çikolatanın imaj çalışmasıyla başlamış.
   <br/>
   <br/>
   Çikolatanın damak tadından çok imajına bakılarak satın alındığını söyleyen Sezgin Işık, ürünlerine belirli bir kimlik kazandırmak istediklerini belirtiyor: “Dünyanın en büyük çikolata markalarının kendi renkleri ve sembolleri var. Türk çikolatacıları iddialı olmalarına rağmen herhangi bir renk ya da figürle tanınmıyorlar. Bu yüzden de, bizim üreticilerimiz tüm kapasitelerine rağmen fasoncu olarak tanınmak zorunda kalıyorlar.”
   <br/>
   <br/>
   Kakaolu ürün sanayinin Rusya ve doğu ülkelerine yeterince satış yaptığını, yeni pazarın mutlaka gelişmiş ülkeler olması gerektiğini belirten Sezgin Işık “Biz uzun yıllar Rusya ve çevresindeki ülkelere mal sattık. Ürünlerimiz bugüne kadar tam 40 ülkede satıldı. Ancak zoru denememiz gerekiyordu ve en zordan, Amerika’dan işe başladık. Bugün Amerika’ya kendi bütçelerimiz içinde hatırı sayılır oranda ürün satıyoruz. Çikolatanın imaja bakan yönünü ve Amerikan tüketicisinin satın alma kalıplarını inceledikten sonra satışlarımızı başlattık” diyor.
   <br/>
   <br/>
   Bugünlerde Melek Çikolata'nın hummalı bir çalışma içerisinde olduklarını söyleyen Sezgin Işık, 14 Şubat Sevgililer Günü için Amerika'ya hediyelik çikolata gönderdiklerini belirterek şöyle söylüyor: “Türkiye standartlarını zorlayacak şekilde imaj çalışması yaptık ve hediyelik paketler hazırladık. Amerika'nın birçok eyaletinde bizim ürünlerimiz satılacak.”
   <br/>
   <br/>
   Amerika pazarı kadar Avrupa’ya da büyük önem verdiklerini belirten Sezgin Işık, Kosava’da açtıkları fabrikayla AB ülkelerini de değerlendirmek istediklerini belirtiyor.
   <br/>
   <br/>
   Çikolatanın zannedildiği kadar pahalı bir ürün olmadığını da belirten Sezgin Işık “Biraz alıcı gözle baksak, marketlerde çikolata ürünlerinin çok pahalı olmadığını göreceğiz. 250 bin liraya bile kaliteli bir çikolata alınabiliyor. Halkımız çikolataya karşı biraz şartlanmış. Bir dönem, çikolatanın içine konulan yağ ile ilgili şüpheler vardı. Oysa ki çikolataya ürün özelliğinden dolayı, kakao yağı ya da bitkisel yağın dışında başka yağ katılmaz” diyor.
   <br/>
   <br/>
   Sektörel bazda yaşadıkları en büyük sıkıntının farklı bakanlıklara bağlı çalışmaları olduğunu belirten Sezgin Işık “Tatlandırıcı ile ilgili bir probleminiz olduğu zaman Sanayi Bakanlığı’na giderken, konu bu ürün ihracatı olunca Dış Ticaret Müsteşarlığı’na bağımlı çalışmak zorunda kalıyorsunuz. Maalesef, her bakanlığın ya da devlet kurumunun farklı kuralları var. Bizim işimiz, yeni tatlar, yeni imajlar olmalı. Bürokrasiyle uğraşmak bir sanayiciye yakışmıyor. Türkiye'de yaklaşık 30 büyük uzmanlaşmış çikolata firması var. Bu sayı bir dönem 50'nin üzerindeydi. Bu sektör küçük düzenlemelerle bile yeniden büyüyebilir” diyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2224&yorum_id=1), [web.archive.org (arşiv bağlantısı)](http://web.archive.org/web/20040304195219/http://www.aksiyon.com.tr:80/detay.php?id=2224&yorum_id=1)
