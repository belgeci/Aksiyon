# YÖK'ün patronu Sezer

*Bilinmeyen-yazar Bilinmeyen-tarih*

<div>
 <p>
  <font>
   Eski yıllarda mahallelerde ağır abiler olurdu ve çoğunluk aksine düşünse bile onların dedikleri geçer akçe sayılırdı. Meslek liselerine üniversiteye girişte eşit haklar tanıyan, YÖK üyelerinin sınırsız yetkilerini demokratik hale getiren YÖK yasa taslağı toplumda destek bulmasına rağmen Cumhurbaşkanı Ahmet Necdet Sezer tarafından reddedilmişti.
   <br/>
   <br/>
   Hükümetin bir kez daha görüşülmek üzere gönderilen tasarıyla ilgili izleyeceği politika da belli oldu. Hükümet, iktidara geldiğinden beri izlediği "gerilimi düşürme" politikasını sürdürdü ve toplumun büyük kısmının desteğine rağmen geri adım attı. Atanmış-seçilmiş rekabetinin yoğun yaşandığı konuyla ilgili geri adımın hükümetten gelmesi şaşırtıcı değildi. Çünkü atanmışların bir kısmı 3 Kasım"dan beri her fırsatta hükümeti zor durumda bırakacak politika izliyor. Üstelik Sezer"in yasayı veto gerekçesini dayandırdığı ilke "laiklik". Yani devrim kanunları. Yani derin güçlerin en hassas olduğu konulardan biri. İtiraz eden, Türkiye Cumhuriyeti"nin temel ilkelerine karşı olmakla suçlanabilir. Peki hükümet nasıl geri adım attı? Başbakan Recep Tayyip Erdoğan, YÖK Yasası"nda haklı olmalarına rağmen yasayı "bir süreliğine askıya alacaklarını" söyledi ve "Devletin tepesinde kişiselleştirilmiş veya satır aralarına sıkıştırılmış atışmalar doğru değildir. Başkaları kendilerini hukukun, milletin, hatta devletin üstünde görebilir, kendilerini layüsel kabul edebilir ama yönetim anlayışımız bu değildir" dedi. YÖK yasası şimdilik gündemimizden kalktı ama görünen o ki eylülde bu konu tekrar konuşulacak. İmam-Hatip Liseleri Mezunları Mensupları Derneği (ÖNDER) ise, hükümetin YÖK  Yasası"na ilişkin tutumunu eleştirdi ve "Bu dönüş, AK Parti iktidarının çöküşünün başlangıcıdır" açıklamasını yaptı.
   <br>
    <br>
     Bize de söyleyin Sayın Cumhurbaşkanı
     <br>
      <br>
       Vetonun kahramanı Sezer gazetecilere karşı da ağır abilik yaptı. Ankara Esenboğa Havaalanı"nda Sezer"i yurtdışına uğurlamaya gelen gazetecilerden biri, "Haddimi aşıyorsam, bağışlayın. Verdiğiniz kararlar, Türkiye"nin geleceğini etkiliyor. Türkiye"de basın özgürlüğünün tartışıldığı dönemde size gündemle ilgili soru soramıyoruz" deyince Cumhurbaşkanı, "Söylemem gereken her şeyi gerekçede belirttim. Ne soracaksınız mesela?" dedi. Gazetecinin, YÖK Yasası"nda Genelkurmay temsilcisinin durumuyla ilgili soru sormak istediğini belirtmesi üzerine ise şu cevabı verdi:  "Sizin aklınızdan geçen her şeyi cevaplamak zorunda değilim."
       <br/>
       <br/>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1462 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11569), [web.archive.org (arşiv bağlantısı)](http://web.archive.org/web/20050221154536/http://www.aksiyon.com.tr:80/yazdir.php?id=11569)
