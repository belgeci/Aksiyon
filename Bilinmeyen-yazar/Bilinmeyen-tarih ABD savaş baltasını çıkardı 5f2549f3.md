# ABD savaş baltasını çıkardı

*Bilinmeyen-yazar Bilinmeyen-tarih*

<div>
 <p>
  <font>
   George Bush nihayet muradına erdi. BM’den bir türlü istediği yönde karar çıkartamayan ABD Başkanı, gerekirse BM desteği olmadan Irak’a savaş açma yetkisi tanıyan Irak tasarısını Amerikan Kongresi’nin her iki kanadından da geçirmeyi başardı. Kuşkusuz bu kararlar, Washington’da savaş kulisi yapan ‘şahinler’ için büyük bir zafer.
   <br/>
   <br/>
   Kararların, hem Temsilciler Meclisi’nde hem de Senato’da ezici bir çoğunlukla alınması ise oldukça dikkat çekici. Zaten Bush da yaptığı açıklamada buna temas ediyor: Oylamalar ABD’nin tek ses olduğunu gösterdi. Uluslararası toplum ve BM’ye açık bir mesaj verdi.
   <br>
    <br>
     Bush haklı; çünkü BM Güvenlik Konseyi’nin 5 daimi üyesi henüz Irak konusunda bir mutabakata varmış değiller. Özellikle Rusya ve Fransa, BM Güvenlik Konseyi’nden Irak’ı silahsızlanmaya çağıran yeni ve daha sert bir tasarı çıkarmak isteyen ABD’ye karşı çıkıyor. Savaşın önünü açan her iki karar, Bush’un elini güçlendirmekle kalmadı, aynı zamanda ABD’nin BM’yi by—pass ederek Irak’a tek başına saldırabileceği ihtimalini daha da artırdı.
     <br>
      <br>
       Tasarının Senato’dan geçmesinde kilit rolü, çoğunluk lideri Demokrat Partili Tom Daschle’ın, daha önce Irak konusunda Bush yönetimini eleştirmesine karşın, ‘Başkanın yanında yer alacağım’ demesi oynadı. Tasarı, Demokrat Partililerin kısmî itirazına rağmen, iki partinin desteklediği bir tasarı olarak tarihe geçti. Demokrat Partililer, Bush’un tehdit olarak gördüğü Irak’a karşı ‘önceden vurma — preemptive strike’ taktiğinin, diğer ülkelerin de aynı taktiği kullanmasına emsal oluşturacağı endişesini dile getiriyorlardı. Hatta, Demokrat Parti South Carolina Milletvekili John Spratt, ABD’nin, BM’nin desteğini almadan Irak’a karşı savaşa girişmesinin, ‘ABD’nin, Arap ve Müslüman dünyasına karşı olduğu’ şeklinde algılanacağı uyarısında da bulunmuştu.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 188 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1985), [web.archive.org (arşiv bağlantısı)](http://web.archive.org/web/20050302053933/http://www.aksiyon.com.tr:80/yazdir.php?id=1985)
