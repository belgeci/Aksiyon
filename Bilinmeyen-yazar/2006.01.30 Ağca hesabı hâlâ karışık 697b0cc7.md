# Ağca hesabı hâlâ karışık

*Bilinmeyen-yazar 2006.01.30*

<div>
 <p>
  <font>
   Tahliye edildikten sekiz gün sonra Yargıtay kararıyla yeniden cezaevine konulan Abdi İpekçi cinayeti ve Papa suikastinin hükümlüsü Mehmet Ali Ağca’nın ne zaman tahliye olacağı konusunda kafalar hâlâ karışık.
   <br/>
   <br/>
   Yargıtay, İstanbul’daki mahkemelerin yaptığı hesaplamayı yanlış olarak nitelendirerek, “Papa suikastından dolayı İtalya’da hapis yattığı süreyi bu hesaba katmayın ve yeni bir hesap yapın.” dedi. Bunun üzerine Kartal Cumhuriyet Başsavcı Vekili Durmuş Yargı, Kartal Cumhuriyet Savcısı Cuma Gülger ve Kartal Cumhuriyet Savcısı Ali Kemal Doğan, Ağca’nın ne kadar cezaevinde kalacağını tekrar tekrar hesapladı.
   <br>
    <br>
     Toplam 40 yıl üzerinden yapılan hesaplama sonucu hazırlanan müddetnamede, Mehmet Ali Ağca'nın 18 Ocak 2010 tarihinde cezaevinden tahliye olacağı belirtildi. İlginç olan, Yargıtay’ın ısrarına rağmen, iki savcının da tıpkı Ağca’nın tahliyesi için ilk adımı atan Üsküdar 3. Ağır Ceza Mahkemesi gibi İtalya’da yattığı 19 yıl bir aylık süreyi de bu hesaba katması. Ağca’nın İtalya’da yattığı bu süre hesaba katıldı, ama öylesine yeni bir hesaplama yapıldı ki Ağca’nın tahliyesi dört yıl sonraya bırakıldı. Ne var ki tartışma bu noktada bitmedi. Ağca’nın daha fazla çezaevinde kalması gerektiğini öne sürenler ısrarla 2014 yılını işaret ediyor. Örneğin Yargıtay Başsavcısı Nuri Ok'a göre katil Ağca, 2014 yılına kadar cezaevinde kalmalı. Bütün bu tartışmalar arasında Ağca’nın kafası da karışmış durumda tabii. 25 yıl hücrede kaldıktan sonra, 2010’da mı, yoksa 2014’te mi tahliye olacağını şimdilik o da bilmiyor. Cezaevinde onu ziyaret eden avukatının anlatımına göre, o da şaşkınlıkla bu süreci izliyormuş.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 393 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23292), [web.archive.org (arşiv bağlantısı)](http://web.archive.org/web/20060526134443/http://www.aksiyon.com.tr:80/yazdir.php?id=23292)
