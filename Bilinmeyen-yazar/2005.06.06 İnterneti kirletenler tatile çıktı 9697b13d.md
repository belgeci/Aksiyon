# İnterneti kirletenler tatile çıktı

*Bilinmeyen-yazar 2005.06.06*

<div>
 <p>
  <font>
   Bilgi güvenliği ve antivirüs yazılımlarıyla tanınan Symantec tarafından yayınlanan periyodik Spam Raporu’na göre; e-posta kutularımızın davetsiz misafiri olan spam postalar azalmaya başladı.
   <br/>
   <br/>
   Bir önceki aya kıyasla yüzde 4 azalarak, yüzde 64’e gerileyen spam postalar, son 9 ayın en düşük seviyesine inerek e-posta trafiğinin yüzde 10 azalmasına neden oldu. İnternet Servis Sağlayıcı’ların e-posta filtreleme hizmeti vermesi halinde spam postaların daha da azalacağına işaret eden Symantec Türkiye Genel Müdürü Gökhan Say, Türkiye’deki internet şirketlerinin bu konuda yatırım yapması gerektiğini belirtiyor. Spam Raporu, Symantec Probe Network - İnceleme Ağı ve Symantec Brightmail AntiSpam verilerinden yararlanarak hazırlıyor. Symantec Probe Network, 250 milyonun üzerinde e-posta kutusunun 2 milyondan fazlasının istatistiklerine sahip bulunuyor. Amerika, Avrupa, Afrika ve Asya kıtasındaki ülkelerin e-posta trafiğinden elde edilen bu veriler ışığında hazırlanan rapor, internetin kapsamlı bir spam fotoğrafını çekiyor.
   <br>
    <br>
     Dolandırıcılardan gelen spam postalar da azaldı
     <br>
      <br>
       İnternet kullanıcıları için büyük tehdit oluşturan dolandırıcılardan gelen spam miktarında da gerileme kaydedildi. Symantec’in 2004 yılına ait Spam Raporu’nda dolandırıcıların gönderdikleri spam’lerin oranı yüzde 8 olurken, bu oranın yüzde 5’e düştüğü açıklandı. Ürün tanıtımları ise tüm Spam Raporları’nda olduğu gibi liderliğini sürdürüyor. Son aylarda, ürün tanıtımı içeren spam postaların oranı yüzde 24, finansal içerikli spamların oranı yüzde 15, sağlık sektörüyle ilgili spam miktarı yüzde 8, eğlence ve cinsel içerikli spam oranı ise yüzde 5 olarak gerçekleşti.
       <br>
        <br>
         Dünya genelinden elde edilen verilere dayanarak hazırlanan Spam Raporu’nda Kuzey Amerika büyük bir farkla birinci sıraya yerleşti. Spam’lerin yüzde 47,8’ini dünyaya yollayan Kuzey Amerika’yı yüzde 17,3 ile Asya izledi. Avrupa, yüzde 9,1 ile üçüncü, Güney Amerika ise yüzde 1,3 ile dördüncü sırada yer aldı. Güney Yarımküre’deki iki kıta ise ‘en az spam yollayan anakaralar’ unvanını korudu. Avustralya, mart ayında spam’lerin 0,9’unu, Afrika ise sadece 0,1’ini gönderdi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2319 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21881), [web.archive.org (arşiv bağlantısı)](http://web.archive.org/web/20060528154548/http://www.aksiyon.com.tr:80/yazdir.php?id=21881)
