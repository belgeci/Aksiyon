# PKK silahlara veda edecek mi?

*Bilinmeyen-yazar 1999.08.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   imralı'daki savunmasında sık sık herkesi şaşırtan açıklamalar yapan Öcalan, geçtiğimiz salı günü bunlara bir yenisini ekledi.
  </font>
 </div>
 <div id="newsText">
  <font class="detail-text">
   Avukatları aracılığıyla yaptığı açıklamada "PKK'yı, 1 Eylül 1998'den beri tek taraflı yürütmeye çalıştığı ateşkes sürecinden, 1 Eylül 1999'dan itibaren, silahlı mücadeleye son vermeye ve güçlerini, barış için, sınırların dışına çekmeye çağırıyorum" diyen Öcalan, "militanlarına ülkeyi terk edin" çağrısıyla tamamlıyor bu tarihi açıklamasını. Öcalan buna gerekçe olarak da şunu gösteriyor: "Türkiye'de çatışma ve şiddet ortamı, insan hakları ve demokratik gelişmenin önünde engel teşkil etmektedir...Çıkmazı açmak ve sorunların çözüm yolu, şiddete son vermeyi gerektirmektedir."
   <br/>
   <br/>
   Öcalan, "Böylelikle demokratik çözüm yolunda yeni bir diyalog ve ve uzlaşma aşamasının gelişeceğine inancımı belirtiyorum. Bununla birlikte tüm devlet ve toplumun ilgili kurum ve yetkililerini, bu barış ve kardeşlik sürecinin başarısı için duyarlı ve destek olmaya... çağırıyorum" diyerek, devletten de olumlu adımlar atılması için çağrıda bulunuyor. Öcalan'ın bu tarihi silah bırakma çağrısı, "İmralı'da Öcalan ile devlet arasında gizli temaslar devam ediyor" açıklama ve iddialarının ardından gelmiş olması itibariyle dikkat çekici. Bu açıdan bakıldığında, açıklama öncesi yaşanan iki önemli gelişme de gözlerden kaçmadı.
   <br/>
   <br/>
   Birinci ilginç gelişme, Cumhurbaşkanı Süleyman Demirel'in Saraybosna'daki Balkan Zirvesi dönüşünde uçakta söyledikleri. Demirel, uçakta basın mensuplarına Öcalan'ın infazı konusunun son yıllarda karşısına çıkan en hassas konu olduğunu söylerken, "Apo hakkında verilen idam kararı adli bir karardır, o kararın infazı ise siyasi bir karardır" diyordu.
   <br/>
   <br/>
   İkinci ilginç gelişme ise, 1. Ordu Komutanı Orgeneral Çevik Bir'in İmralı Adası'nı ziyaret etmesi idi. Orgeneral Bir'in burada Öcalan ile görüşmediği iddia ediliyor, ancak Bir'in ziyareti 1 Eylül 1988'de ilan edilen ateşkes ile ilgili olarak adının bizzat Öcalan tarafından telaffuz edilmesi sebebiyle ayrı bir önem taşıyor. Öcalan, tutuklanmadan önce Roma'da iken alVasat gazetesine verdiği demeçte, kendisi ile temas kuranları isim vererek Çevik Bir ile ilişkilendirmişti.
   <br/>
   <br/>
   Öcalan'ın teröristleri dağdan indirmeyi başarıp, başaramaması şu an çok önemli. Zira, Öcalan'ın İmralı'daki açıklamaları gerçekçi bulunmuyor, Öcalan'ın militanları indirmeyi başaramayacağı, ancak bunu bir koz olarak kullandığı iddia ediliyordu. Şayet Öcalan silah bıraktırmayı başarırsa, devletle giriştiği "can pazarlığında" önemli bir koz elde etmiş olacak.
   <br/>
   <br/>
   Ancak burada bir şeyi daha belirtmek gerekiyor. O da Öcalan'ın zayıflamakta ve kan kaybetmekte olan örgütü silah bırakmaya çağırmakla, aslında örgütün dağdaki tükenişini önlemeyi hedeflediği. Türkiye, Suriye'den çıkartmayı başardığı PKK'nın İran'a sığınmasını engellemeye çalışıyor. Kuzey Irak'a sık sık hava ve kara operasyonları düzenleyen TSK, örgüte ağır darbeler indiriyor. Bunlara içerideki ve dışarıdaki örgüt liderlerine yönelik başarılı operasyonları da eklemek gerekiyor tabii.
   <br/>
   <br/>
   Yine, Barzani ve Talabani arasında PKK'ya karşı ortak mücadelede ABD baskısı ile konsensus sağlanmasının ardından geldi, Öcalan'ın silah bırakma çağrısı. Yani PKK şu ana kadar üstlendiği mekanlarda sıkışmış durumda ve bir çıkış arıyor olabilir. Yani silah bırakma, örgütün toparlanması için planlı bir taktik çağrı da olabilir.
   <br/>
   <br/>
   Tabii bütün bu iddiaların doğru olup olmadığı, PKK'nın Öcalan'ın çağrısına uyup silahlara veda etmesi ya da etmemesi ile ortaya çıkacak. Hakkında idam kararı verilen Öcalan ile ilgili siyasi sürecin de eylül ayında başlayacağı, Öcalan'ın bu hamle ile infaz kararını onaylayacak siyasileri daha da zor duruma sokmayı hedeflediğini de belirtmek gerekiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4661-pkk-silahlara-veda-edecek-mi.html), [web.archive.org (arşiv bağlantısı)](http://web.archive.org/web/20131207024434/http://www.aksiyon.com.tr:80/aksiyon/haber-4661-pkk-silahlara-veda-edecek-mi.html)
