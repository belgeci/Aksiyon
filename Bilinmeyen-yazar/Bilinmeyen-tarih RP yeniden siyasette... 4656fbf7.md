# RP yeniden siyasette...

*Bilinmeyen-yazar Bilinmeyen-tarih*

<div>
 <p>
  <font>
   Anayasa Mahkemesi tarafından kapatılmış olsa da, Türk siyaseti Refah Partisi"ni unutamadı. RP yeniden vitrine çıktı. Ancak açılımı biraz farklı: Rektörler Partisi... Siyaset dışı olmakla övünen rektörler, kendi kendilerini tekzip edecek davranışlarda bulunuyor. Ekonomik göstergelerin iyi gittiği, Avrupa Birliği yolunda önemli adımlar atıldığı bir dönemde, imtiyazlarını kaybetmemek için siyasetin her türlü yöntemine başvuruyorlar.
   <br/>
   <br/>
   Hükümeti askere şikayet ediyor, Türkiye Cumhuriyeti"nin ilkelerini koruma ve kollama misyonunu yükleniyor, hükümeti sıkıştıracak her türlü hamleyi atıyorlar. Bu arada da Türkiye"yi bilim alanında çağdaş bir ülke haline getiriyorlar. Daha doğrusu böyle olduğunu kendileri iddia ediyor. Gerektiğinde Kubilay oluyorlar, gerektiğinde insanların inançlarını ölçen bir aygıt. Kim iyi niyetli, kim devlete düşman anlayabiliyorlar. Güçlerini halktan değil başka yerlerden alıyorlar. İstanbul Üniversitesi Rektörü Kemal Alemdaroğlu, İşçi Partisi Genel Başkanı"yla omuz omuza vererek şu açıklamayı yapıyor: "Türkiye"de her zaman ordu ve gençlik el eledir. Anayasa, üniversiteleri, Atatürk milliyetçiliği düşüncesi içerisinde Anayasa"yı koruyan, kollayan gençler yetiştirmekle görevlendirmiştir. Anayasa"nın 42. maddesi çok açıktır. Türk Silahlı Kuvvetleri"nin (TSK) görevi de, içte ve dıştaki bütün düşmanlara karşı Anayasa"yı korumaktır. TSK ve üniversiteler birbiriyle kaynaşmıştır."
   <br>
    <br>
     Başbakan Recep Tayyip Erdoğan da muhalefet partisi RP"yi şu sözlerle eleştiriyor: "Hükümeti edebe sığmayacak şekilde eleştirme yetkisini kendisinde bulan rektörler var. En büyük siyaseti, üniversiteyi yönetenler yapıyor." İlginçter ki, rektörler sadece edebe aykırı davrandıkları iddiasından rahatsızlar. Siyaset yapmalarıyla ilgili eleştiriden gocunmuyorlar. Nitekim, Karadeniz Teknik Üniversitesi Rektörü Türkay Tüdeş, parolalarının Türkiye Cumhuriyeti"nin bölünmez bütünlüğü ile Atatürk ilke ve devrimlerine bağlılık olduğunu belirterek; "Bunu savunmak siyaset yapmak ise siyasetin tam ortasındayız" diye konuşuyor. Cumhurbaşkanı Ahmet Necdet Sezer ve CHP de RP"den yana tavır alıyor. Sezer, geçen yıl sadece 3 üniversitenin açılışına katılırken bu sene şimdiden 4 üniversitede törenlere katıldı ve üniversitelerin siyaset üstü tutulması gereken anayasal kuruluşlar olduğunu söyledi. Sezer her açılışta aynı mesajı verirken, CHP de yayınladığı bildiriyle rektörlere destek çıktı.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 1481 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3027), [web.archive.org (arşiv bağlantısı)](http://web.archive.org/web/20050128143016/http://www.aksiyon.com.tr:80/yazdir.php?id=3027)
