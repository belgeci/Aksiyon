# Afrodisias’a müze

*Bilinmeyen-yazar 2000.11.25*

<div>
 <p class="spot">
  Aydın ili, Karacasu ilçesi, Geyre Belediyesi sınırları içerisinde yer alan ve Yunan ve Roma dönemine ait arkeolojik sitlerin en önemlilerinden biri kabul edilen Afrodisias antik kentinde, 1987 yılında kurulan Geyre Vakfı'nın titizlikle yürüttüğü kazı ve inceleme çalışmaları neticesinde, gelecek nesillere emanet edilecek önemli bir kültürel varlık yavaş yavaş gün ışığına çıkarılıyor.
 </p>
 <p class="metin">
 </p>
 <img border="0" src="/web/20020528192012im_/http://www.aksiyon.com.tr/2000/312/resimler/Afrodisias.jpg"/>
 <p class="metin">
  Tarihi bulgulara göre M.Ö 6000—3500 döneminde ilk yerleşimin gerçekleştiği Afrodisias antik kenti, zaman içerisinde önemli bir entelektüel, kültürel ve sanatsal merkez haline gelmenin yanı sıra, dinsel bir mezkez olma özelliğini de kendinde barındırmış. 1961 yılında merhum Prof Dr. Kenan Erim tarafından başlatılan kazı çalışmaları ile yanızca dörtte biri gün ışığına çıkarılmış. Geyre Vakfı, bu tamamlanamayan çalışmayı bitirmek, büyük bir müze kurmak ve burayı uluslararası platforma açmak için kolları sıvamış. Büyük bir müze projesinin gerçekleştirilmesi için geçen hafta Macar Senfoni Orkestrası yardım konseri düzenledi; Kültür Bakanı İstemihan Talay ve vakıf yöneticileri proje ile ilgili ayrıntılı bilgiler verdi.
 </p>
 <p class="metin">
 </p>
 <p class="metin">
  Kitapseverler her geçen gün yeni mekanlarla tanışmaya başladılar. Son olarak "Düşünen Toplum İçin" sloganıyla yola çıkan İşaret Yayınevi İstanbul Kültür Merkezi'nde yeni okur kitleleriyle buluşmayı hedefliyor. Yayınevi sahibi İsmet Uçma bilginin bizde yitik mal olduğunu söylüyor ve ekliyor; "Biz bilgiyi kaynağından içeceğiz, arınıp duracağız ve onu insanlarla paylaşacağız. Rahmet kıskançlığına düşmeksizin ve potansiyel suçlu aramaksızın. Cami ve kütüphane merkezli bir medeniyetin çocuklarıyız, bu mirasa sahip çıkmasını bilmeliyiz. Bilgi bereketlidir ve bunu bizim toplumumuzdan başka bilmeyen yok."
 </p>
 <p class="metin">
  Özellikle sağ kesimde istikrarlı ve iddialı yayınevlerinin çok az olduğunu vurgulayan Uçma, cihana hakim olmuş bir medeniyetin çocukları olarak komplekslerimizden kurtulmamız gerektiğini, bunu da ancak okuyarak  aşabileceğimizi belirtiyor. Bir çok esere yer vereceklerini, özellikle tüm insanlığın her dönemde severek okuduğu klasikleri de ön planda tutacaklarını söylüyor.
 </p>
 <p class="metin">
 </p>
 <p class="arabaslik">
  Gerçeği anlamak masaldan geçer!
 </p>
 <p class="metin">
  "Anlatsam inanmazlar oğul, masal derler; Masala inanmazlar, masalı yalnızca dinlerler, sanki hakikati bilirmiş gibi, sanki hakikatin sırrına ermiş gibi, masala inanmayan gerçeğe inanır mı?" diyor Murathan Mungan. Bir hayal olan bu alemin ötesindeki, üstündeki, derinindeki gerçekliği; belki asıl, belki sırf gerçekliği yani, didiklemeye davet eden bir sergi var karşımızda. İstanbul 1. Sürrealizm Sergisi 30 Kasım 2000'e kadar Taksim Sanat Galeri'sinde sanatseverlerle buluşuyor. Sergi'de Alper Çakır, Yıldız Taştekin, Nurhan Özbarutçu, Remzi Köklü, Erol Deneç, Şule Yiğit, Kenan Türkmen, Dağıstan Çetinkaya, Burcu Bekaroğlu, Ercan Balioğlu, Eda Azaklı, Sadık Ceylan, Konca Gül'ün eserleri yer alıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/312/kultur/2.htm), [web.archive.org (arşiv bağlantısı)](http://web.archive.org/web/20020528192012/http://www.aksiyon.com.tr:80/2000/312/kultur/2.htm)
