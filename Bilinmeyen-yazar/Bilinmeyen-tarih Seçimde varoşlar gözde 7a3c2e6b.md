# Seçimde varoşlar gözde

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040508212325im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040508212325im_/http://www.aksiyon.com.tr/resim/479/8.jpg" vspace="5"/>
  </p>
 </font>
 <font class="content">
  21 Mart’ta yapılacak yerel seçimler, siyasi  tarihimizin adayı en bol seçimi olacak gibi. 21 parti, il, ilçe ve belediye başkanlıkları dışında il genel ve belediye meclislerine aday gösterecekler. Meclis üyeliklerine sadece AKP ve CHP birden fazla aday gösterse toplam aday sayısı 1 milyonu aşıyor. Yani 70 milyon nüfuslu Türkiye’de her 70 kişiden biri yerel yönetimlere aday olacak. Bunda iktidar partisinin popülaritesinin yüksek olmasının etkisi de kaçınılmaz.
 </font>
 <p>
  <font class="content">
   Adaylarla ilgili çok şey söylenebilir ancak seçimlerde en çok talip olunan bölgeler varoşlar, daha doğru bir ifadeyle ‘problemli’ gözüken ilçeler. Öyle ki birçok parti bazı merkez ilçelere sadece bir ya da iki aday adayı gösterirken; Sultanbeyli, Kıraç, Beylikdüzü, Küçükçekmece, Ümraniye gibi ilçelerde aday adayı enflasyonu yaşanıyor. Normal şartlarda hiçbir belediyenin uğraşmak istemeyeceği kadar çok sorunu olan, altyapısı bozuk, yolu eksik, doğalgaz gibi temel ihtiyaçları giderilmemiş ilçelerin neden çok popüler olduğu sorusunun cevabı ‘arazi’de yatıyor. İsmi bizde saklı tecrübeli bir yerel yönetici “Tek neden ranttır. İstanbul’un içinde arazi kalmadı. İmar izinleri, sanayi tesislerinin durumu belediyelerin gayri resmi gelir kaynakları arasında. Beylikdüzü, Gürpınar gibi belediyelerin başkanlarının neden cezaevinde olduğuna bakın, talebin nedenini anlarsınız” şeklinde özetliyor durumu.
   <br>
    <br/>
    <br/>
    Voltaya paydos
    <br/>
    <br/>
    istikamet orman
    <br/>
    <br/>
    Adalet Bakanlığı ile Çevre ve Orman Bakanlığı, Türkiye’de bir ilke imza attı. Her iki bakanlık arasında imzalanan protokol uyarınca, mahkumlar önümüzdeki aylardan itibaren ağaçlandırma faaliyetlerine başlayacak. Ağaç dikerek ek gelir elde edecek olan mahkumlara, günlük 4 milyon lira ödenecek. İlk planda 39 açık cezaevinde yaklaşık 5 bin hükümlünün çalıştırılması hedeflenen protokole göre, daha sonra bu uygulama diğer cezaevlerine de yayılacak. Ağaçlandırmaya önümüzdeki ilkbahardan itibaren öncelikle Niğde, Dalaman, Edirne, Foça cezaevlerinden başlanacak. Adalet Bakanlığı, Çalışma ve Sosyal Güvenlik Bakanlığı ile imzaladığı protokolle de hükümlü ve tutukluları SSK’lı yaptı. Protokole göre, cezaevleri bünyesinde bulunan tesis, atölye ve benzeri ünitelerde çalıştırılan hükümlü ve tutuklular hakkında iş kazası ve meslek hastalıkları ile hastalık sigorta kolları uygulanmaya başladı.
    <br/>
    <br/>
    <br/>
    Bir ameliyat lütfen,
    <br/>
    <br/>
    12 taksit olsun
    <br/>
    <br/>
    Yıllardır hastanelerde alıştığımız bir manzaraydı emanete bırakılan nüfus cüzdanları. Hastane ücretini ödeyemeyen herkes emanete nüfus cüzdanlarını bırakıp kaybolunca hastane yönetimi de parayı tahsil edemiyordu. Sağlık Bakanlığı yeni bir uygulamayı yürürlüğe koyuyor. Yeni uygulamayla hastanelerdeki hizmet karşılığı, kredi kartıyla 1 yıla kadar taksitlendirilebilecek. Sağlık Bakanı Recep Akdağ, hastanelerin 1998’den bu yana kredi kartı ile tahsilat yapabildiklerini ancak ücretlerin yüksek olması nedeniyle tek defada tahsil edilemediğini ve problem yaşandığını söyleyerek “Çağdaş hastane kuralları ve vatandaşa kolaylık sağlamak amacıyla böyle bir uygulamayı hizmete soktuk” dedi.
    <br/>
    <br/>
    <br/>
    251 ölü başarı sayılmalı mı?
    <br/>
    <br/>
    Suudi Arabistan Hac Bakanlığı, Kurban Bayramı’nın birinci günü Mina’daki şeytan taşlamada meydana gelen izdihamda 251 kişinin hayatını kaybetmesinin ‘normal’ olduğunu savundu. Suudi Arabistan Hac Bakanlığı yetkilileri, İslam ülkelerinin dini kuruluşlarının yetkilileri ile yaptığı ‘hac değerlendirme’ toplantısında hac gibi büyük çaplı organizasyonlarda bu tür sıkıntıların yaşanabileceğini belirterek bu yılki haccın 251 ölümle bitmesinin de başarı sayılabileceğini söylemelerine diğer ülke temsilcilerinden tepki geldi. Diyanet İşleri Başkanı Ali Bardakoğlu, hac konusunda vazgeçilmez ritüellerin korunması şartıyla insanların ibadet yaparken canlarının tehlikeye girmeyeceği, ezilmeyeceği şekilde kutsal topraklarda düzenlemeler yapılması gerektiğini söyledi. Bardakoğlu, şeytan taşlamada yaşanan izdihamda bazı Müslümanların hayatını kaybetmesine çok üzüldüklerini ifade ederek, şöyle konuştu: “Kalp krizine o kadar üzülmüyorum. Şunun için üzülüyorum; bir Müslüman başka bir Müslüman’ı ibadet aşkı ile ve ibadet yaparken eziyor. Olayın her yönü vahim. Ölenlere mi yoksa yakınlarına mı acırsın? Hayatını kaybedenlerin yakınlarını ziyaret ettim. Hiçbirine takdir-i ilahî demedim. Deseniz de demeseniz de takdir-i ilahî olduğu açık da... İslam düşüncesinde bu tür şeye takdir-i ilahî demek, tedbirsizlik caiz görülmüş. Takdir-i ilahî, kader ve kaza ne demektir? Üzücü olayların olup bitmesinden sonra insanların kendilerini hırpalamaması için yukarı ile irtibat kurup olaya tahammül gücü kazanılmasıdır.”
    <br/>
    <br/>
    <br/>
    YÜZYILIN KURTARMA OPERASYONU
    <br/>
    <br/>
    İran-Irak savaşında Tahran’da mahsur kalan 215 Japon vatandaşının Saddam’ın bombardımanına 3 saat kala THY uçağıyla kurtarıldığı ortaya çıktı. İran-Irak Savaşı sırasında, bombalarla sarsılan Tahran’dan 215 Japon’u kurtaran kahraman Türk pilotlarının hikayesi, Japonya’nın yarı resmi yayın kuruluşu NHK’nın birinci kanalında yayınlanan “Project X’’ programına konu oldu. Yaklaşık bir saat süren ve büyük ilgi gören program, şu anonsla başladı: “İran’da yaşayan Japon şirketlerinin çalışanları, teknisyenler ve ailelerden oluşan 450’den fazla kişinin bu ülkeden ayrılması için tanınan sürenin bitimine az zaman kalmıştı. Fakat ülkeden ayrılamıyorlardı. Yabancı havayolu şirketleri, kendi vatandaşlarına öncelik tanıyordu. İran’da kalan Japonlar, hava saldırısı tehdidi altındaydı. Dönemin (Japonya’nın) Tahran Büyükelçisi Yutaka Nomura’nın girişimleriyle Türk Hava Yolları özel sefer düzenledi. Yüzyılın sınır ötesi kurtarma operasyonuydu.’’ Röportajlarla canlandırılan operasyon, dönemin Tahran Büyükelçisi İsmet Birsel, Japonları Tahran’dan Türkiye’ye getiren uçağı kullanan kaptan pilot Ali Özdemir, yardımcı pilot Koray Gökberk, Tahran’daki Japon okulunun öğretmeni Naoki Agata, o dönemde 8 aylık hamile olan eşiyle birlikte Büyükelçi Nomura ve Tokyo Bankası yetkilisi Satoru Nori’nin ağzından aktarıldı. Japonlara göre ‘yüzyılın kurtarma operasyonu’ olan bu olaydan 14 yıl sonra, 1999’daki büyük depremde, uçakta bulunan Mitsubishi Bankası’ndan Satoru, depremzedelere yardım için 5 milyon yen toplayıp, Ankara’ya teşekkürünü gösterdi. İtoçu firmasından Morinaga da, tüm firma çalışanlarına destek vermeleri çağrısında bulundu.
    <br/>
    <br/>
    <br/>
    700 bin bina her an çökebilir
    <br/>
    <br/>
    DİE tarafından gerçekleştirilen 2000 yılı bina sayımı sonuçlarına göre, Türkiye’de belediye sınırları içinde toplam 7 milyon 838 bin 675 adet bina bulunuyor. Bu binaların kullanım amaçlarına göre dağılımı şöyle: 5 milyon 872 bin 808 konut, 947 bin 931 konut ve konut dışı karışık yapı, 470 bin 524 işyeri.  Binaların fiziki durumuna ilişkin bölüm ise dehşet verici bilgiler içeriyor. Binaların 4 milyon 809 bin 135’inin herhangi bir onarıma ihtiyacı bulunmuyor. 2 milyon 223 bin 512’si basit tamir gerektirirken, 129 bin 627’si harap ve yıkılması planlananlar, 570 bin 101’i ise esaslı onarım gerektirenler grubuna giriyor. Böylece harap, yıkılması planlanan, esaslı onarım gerektiren bina sayısı, 700 bine ulaşıyor. Harap ve yıkılması planlanan binalardan 16 bin 535’i Ankara, 9 bin 932’si İstanbul, 6 bin 485’i İzmir, 4 bin 462’si Hatay, 3 bin 890’ı Konya, 3 bin 578’i Kayseri, 3 bin 343’ü Bursa, 3 bin 229’u Manisa, 3 bin 103’ü Antalya, 3 bin 86’sı da Denizli’de bulunuyor. Aydın, Balıkesir, Erzurum, İçel, Ordu, Samsun, Tokat, Trabzon’da 2 bin; Adana, Amasya, Çanakkale, Çorum, Diyarbakır, Elazığ, Isparta, Kastamonu, Kocaeli, Kütahya, Malatya, Kahramanmaraş, Mardin, Muğla, Nevşehir, Niğde, Sakarya, Tekirdağ, Zonguldak ve Karaman’da da binin üzerinde harap bina var.
    <br/>
    <br/>
    <br/>
    Televole Japonya’ya
    <br/>
    <br/>
    Türk futbolunun asi çocuğu İlhan sonunda Japonya’ya gidiyor. Futbolundan çok gece hayatı, kız arkadaşı ve saç stilleriyle gündemde kendine yer bulan İlhan Mansız artık Japonya birinci lig takımlarından Vissel Kobe’de top koşturacak. Yıllık 2 milyon dolardan, beş senelik mukavele imzalayan Mansız, reklam gelirlerinden de yüzde 25 pay alacak. İlhan Mansız’ın Japonya’da çok sevildiğini söyleyen Kobe Kulübü yetkilileri, Mansız’ın ülkelerinde Beckham kadar popüler olacağını düşünüyor. İlhan Mansız gibi renkli bir isimden mahrum kalmak magazin programları için büyük bir kayıp olacak ki şimdiden Japonya’ya muhabir yollamanın hesapları yapılıyor.
    <br/>
    <br/>
    <br/>
    Kara karşı 10 milyon dolar
    <br/>
    <br/>
    İstanbul’u esir alan kar fırtınası ile ilgili yeni tedbirleri yürürlüğe koyan İstanbul Valiliği bu iş için 10 milyon dolarlık bütçe ayırdı. Yaptıkları çalışmalarda eksiklerin belirlenerek Başbakan Recep Tayyip Erdoğan’a iletildiğini anlatan Güler, “Özellikle olumsuz hava şartlarının yarattığı sıkıntıları aşmak için, Karayolları’nın makine ve ekipman sıkıntısının giderilmesi gerekir. Bu, acil bir sorun olarak önümüzde duruyor. Karayolları 17. ve 1. Bölge Müdürlüklerine, İl Özel İdaresi imkanlarıyla hem yazın, hem de kışın kullanabilecekleri makine ve ekipman alınacak. Bu araçların 20’si çok amaçlı olacak. Karla mücadele, yol bakım, onarım, kar küreme vazifesi görebilecek kepçe, temizlik araçları ve çekiciler temin edilecek’’ dedi.
    <br/>
    <br/>
    <br/>
    Enkaza akredite miydiniz?
    <br/>
    <br/>
    Türk basın tarihinin kara lekelerinden biridir ‘akreditasyon’ uygulaması. Bazı basın yayın organları olay ne kadar önemli olursa olsun, birtakım kurumların kapısından içeri sokulmazlar, hatta yurtdışında bile olsa çalışmalarına izin verilmez.  Akredite uygulamasına maruz kalan medya kurumları duruma biraz alışmıştı ama geçtiğimiz hafta yaşanan ‘alışılmadık’ türden bir akredite uygulamasıydı. Türkiye’ye bayramı zehir eden Konya’daki apartman çökmesi olayında kurtarma timlerinden Jandarma Arama Kurtarma Timi Komutanı Yüzbaşı Murat Bektaş açıklamaya yapacaktı. Görevli bir yarbay, “Sadece akredite basın kuruluşları bölgede çekim yapabilir. Diğerleri çekim yapamazlar” diyerek ilginç bir akredite uygulamasına imza attı. Böylece onlarca kişiye mezar olmuş bir enkaz bazı gazete ve televizyonlar için ‘yasaklı bölge’ haline geldi.
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11131&yorum_id=1), [web.archive.org (arşiv bağlantısı)](http://web.archive.org/web/20040508212325/http://www.aksiyon.com.tr:80/detay.php?id=11131&yorum_id=1)
