# Ayakkabı kabına sığmadı

*Bilinmeyen-yazar Bilinmeyen-tarih*

<div>
 <p>
  <font>
   Mardini markasıyla üretim yapan Komderi, üretiminin yüzde 25’ini ihraç ediyor. Deri konfeksiyon ürünlerinin yüzde 90’ı ile ayakkabı ve ayakkabı malzemelerinin yüzde 25’ini ihraç eden Komderi, bütün hesaplarını dünya markası olma üzerine yapıyor. Mardini’nin başarılı olmasının altında yatan en önemli etkenin kalite olgusu olduğunun altını çizen Komderi Deri Grup Başkan Yardımcısı Abdülaziz Mirzaoğlu, kaliteden ödün vermeden sağlam adımlarla ilerlediklerini belirtti.
   <br/>
   <br/>
   Hedef 2 milyon dolar
   <br>
    <br>
     2000 yılında 70 bin dolarla ihracata başladıklarını ifade eden Mirzaoğlu, “2001 yılındaki ihracat rakamımız 1 milyon dolar. 2002 ihracat hedefimizi ise 2 milyon dolar olarak belirledik. Konfeksiyon ürünlerimizin yüzde 90’ını başta ABD, Almanya, İngiltere ve İtalya olmak üzere birçok ülkeye ihraç ediyoruz” diye konuştu.
     <br>
      <br>
       Çevreci Mardini
       <br>
        <br>
         Çevreye verdikleri önemin göstergesi olarak Konya’da bulunan tesise 150—200 bin dolarlık arıtma tesisi yaptırdıklarını belirten Mirzaoğlu, “Normalda o civarda bulunan fabrikaların arıtma tesisi yoktur. Komderi olarak biz bu tesisi kurarak tarlalara pis su gitmesini önlüyoruz” dedi.
         <br/>
         <br/>
         Ürünlerinin entegre tesislerde üretildiğini belirten Abdülaziz Mirzaoğlu, “Ham deri halinde fabrikanın bir başından giren malzemeler, diğer taraftan ayakkabı, deri, ceket ve kaban olarak çıkıyor” diyor.
         <br/>
         <br/>
         40 bin metrekare kapalı alana sahip olan Konya’daki tesis, günlük bin 500 ayakkabı ve 500 adet deri konfeksiyon ürünü üretme kapasitesine sahip.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 10 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12069), [web.archive.org (arşiv bağlantısı)](http://web.archive.org/web/20050228023213/http://www.aksiyon.com.tr:80/yazdir.php?id=12069)
