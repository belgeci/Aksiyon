# Diğer Gökdere’ler ne âlemde?

*Bilinmeyen-yazar 2012.03.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir iddiaya göre, telefonla o hayati ikaz iletilmesiydi, 17 kilometre aşağıdaki Kavşak Bendi Baraj inşaatında çalışan yüzlerce işçi de azgın sularda ölecek;  acıyla kavrulan yürekler çoğalacaktı. Adana Kozan’daki Gökdere Barajı’ndaki Derivasyon Tüneli kapağının patlamasıyla şantiyedeki 10 işçi suya kapılarak can verdi.
  </font>
 </div>
 <div id="newsText">
  <font class="detail-text">
   <p>
    Bu yazı kaleme alınırken Göksu Nehri’nde güçlükle yürütülebilen aramalarda henüz üçünün cesedine ulaşılabilmişti. Eyüp Altıntaş’ın cenaze merasiminde, Vali Hüseyin Avni Coş’tan ihmalin müsebbiplerinin ortaya çıkarılmasını istiyordu kardeşleri. “Ağabeyim barajın çatlak olduğunu söylüyordu, şimdi rahmetli oldu. Hatta çatlak fotoğrafları da var. Böyle bir ortamda bu işçiler neden çalıştırıldı? Valim niye dikkat etmiyorlar? Neden önlem almıyorlar? Allah inancımız olmasa dayanmak çok zor.” diyordu, Yüksel Altıntaş. Erkan Yiğen’in hikâyesindeki detay ayrıca üzüyordu yakınlarını. İç karışıklık dolayısıyla Libya’daki işini mecburen bırakıp memleketine dönmüştü. Eşi de ikinci çocuklarına 8 aydır hamileydi. İkinci bir tehlikeye dikkat çekiliyordu bu arada. Aynı nehirdeki Feke ve Menge barajlarında sadece 10 milyon metreküplük boş rezerv kalmıştı ve en fazla ilave bir iki gün su tutulabilirdi. Ardından bırakılması kaçınılmaz sular, 7 işçiye erişme gayretlerini olumsuz etkileyecekti. Kozan’daki faciayı 10 kadar kişinin vefatıyla sınırlandırmak büyük hata. Bir insan dahi dünyalara değer. Öbür barajlardaki muhtemel ihmallerden habersizlik ürkütüyor. Ancak 250 civarındaki HES (Hidroelektrik santrali) projesinin denetlenmeden inşa edildiği bilgisi kesin. Çünkü Danıştay, Devlet Su İşleri’nin, yetkisini özele devreden ‘Su Yapıları Denetim Hizmetleri’ yönetmeliğini durdurmuştu. Yeni kurulan Hidrolik Enerji Dairesi Başkanlığı yakında faalleşecekmiş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6E26D28CD9C33DDF8690BA4352B98E6A?newsId=31967), [web.archive.org (arşiv bağlantısı)](http://web.archive.org/web/20120419010841/http://www.aksiyon.com.tr:80/aksiyon/newsDetail_getNewsById.action;jsessionid=6E26D28CD9C33DDF8690BA4352B98E6A?newsId=31967)
