# Büyük Loca’da ihraç şoku!

*Bilinmeyen-yazar 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hür ve Kabul Edilmiş Masonlar Büyük Locası’ndaki iç çatışma, kamuoyuna duyurulan ihraç kararlarıyla gün yüzüne çıktı. Eski büyük üstat Kaya Paşakay, eski genel sekreter Koray Darga ve eski büyük hazine emini (saymanı) Prof. Dr. Ali Sait Sevgener yolsuzluğa karıştıkları gerekçesiyle ihraç edildi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070610002646im_/http://www.aksiyon.com.tr/resim/589/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Açıklamayı 18 Aralık 2005 tarihinde büyük üstatlığa seçilen Prof. Dr. Asım Akin yaptı. Akin, ihraç edilenlerin masonik ilkelere aykırı davrandıklarını söyledi. 3 yıl sonra 100’üncü yılını kutlayacak olan Büyük Loca’nın kararı 14 Mart günü Türkiye genelindeki bağlı localara bildirildi.
   <br>
    <br>
     Karar yargıya taşınıyor. Sevgener, Zaman Gazetesi’ne hazineye halel getirecek hiçbir şey yapmadığını mahkemede tescil ettireceğini söylerken, Darga ise Sabah Gazetesi’ne “Sizler mahkemeyi çok daha yakın takip edip masonluk hakkında bilmediğiniz birçok şeyi öğreneceksiniz. Çok renkli bir dava olacağını düşünüyorum.” dedi. İsminin açıklanmasına izin vermeyen bir mason Sabah’a şöyle diyor: “Ocaktan bu yana kavgalar yapılıyor. İnanılmaz kötü tartışmalar oldu. Herkes birbirinin üzerine yürüdü. Yaşananlar çok üzücüydü. Bugüne kadar böyle bir şey yaşanmadı.”
     <br/>
     <br/>
     Marmara Üniversitesi Teknik Eğitim Fakültesi’nde dekanlık, İstanbul Ticaret Üniversitesi’nde kurucu rektörlük ve KKTC’de rektörlük görevlerinde bulunan Prof. Sevgener, “Bana isnat edilen, kamuoyuna sızdırılan hususlarda kendimi savunmak durumundayım. Bundan sonrası mason derneğinin bileceği bir iştir. Fakat imajının olumsuz etkileneceği muhakkak.” diye konuştu.
     <br/>
     <br/>
     Dernek statüsünde olmasına rağmen son derece gizli çalışmasıyla bilinen büyük mason locası, Aydın Bilge’nin defterindeki bilgilere göre 21 üyeden oluşuyor. Ancak kamuoyunda sadece genel sekreterlik ve saymanlık gibi görevleri sebebiyle adları resmî makamlara bildirilenler tanınıyor.
     <br/>
     <br/>
     Masonların üç önemli üyesi hakkındaki iddialar doğrulanırsa, locada büyük bir kırılma yaşanacağı tahmin ediliyor. Daha önce mason olduğunu açıklayan Milli Güvenlik Kurulu 1’inci Hukuk eski Müşaviri ve baş danışmanı Mustafa Ağaoğlu, 1964’teki kadar büyük bir kırılma bekliyor. Hatırlanacağı gibi büyük loca o yıl, Süleyman Demirel’e Adalet Partisi genel başkan adayı olabilmesi için ‘mason değildir’ belgesi vermişti.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23668), [web.archive.org (arşiv bağlantısı)](http://web.archive.org/web/20070610002646/http://www.aksiyon.com.tr:80/detay.php?id=23668)
