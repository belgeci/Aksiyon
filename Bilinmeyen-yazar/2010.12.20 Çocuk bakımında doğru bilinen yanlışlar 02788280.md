# Çocuk bakımında doğru bilinen yanlışlar

*Bilinmeyen-yazar 2010.12.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Artık genç çiftler büyük şehirlerde ve ebeveynlerinden uzakta yaşıyor. Hazır bezler, mamalar, teknolojik gelişmelere rağmen anneler çocuk bakımında zorlanıyor, dönem dönem, içinden çıkamadıkları sorunlarla yüzleşmek durumunda kalıyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Çünkü çoğunun, büyüklerin tecrübelerinden istifa etmek gibi bir şansı yok. İşte tam da bu durumda kulaktan dolma bilgiler imdada yetişiyor. Fakat onların içinde de doğru bilinen yanlışlar mevcut. Çocuk Sağlığı ve Hastalıkları Uzmanı Dr. Beril Bayrak Bulucu, birkaç önemli noktayı aydınlatıyor.
    </p>
    <p class="MsoNormal">
     -‘Üşütmek ya da rüzgârda kalmak hastalığa neden olur.'
    </p>
    <p class="MsoNormal">
     Soğuk algınlığı dediğimiz şey aslında virüsler nedeniyle meydana gelir. Çocukların üşümesiyle, rüzgârda kalmalarıyla bir ilgisi yoktur. Böyle olsaydı soğuk iklimlerde çocuklar daha çok hastalanırlardı, oysaki bu doğru değildir. Kışın çocuklar daha fazla hasta olur. Çünkü virüsler daha iyi ürer. Ayrıca insanlar hep iç mekânda olduğu için hastalık bulaşması da daha kolay olur.
    </p>
    <p class="MsoNormal">
     -‘Boğazı ağrıyan dondurma yememeli.'
    </p>
    <p class="MsoNormal">
     Boğaz enfeksiyonunun dondurma ile hiçbir ilgisi yoktur. Dondurma ya da başka soğuk şeyler yemek ya da içmek boğaz ağrısına ya da boğaz enfeksiyonuna sebep olmaz ve boğaz ağrısını kötüleştirmez.
    </p>
    <p class="MsoNormal">
     -‘Soğuk algınlığında koruyucu antibiyotik verirsek hastalığın ilerlemesini engelleriz.'
    </p>
    <p class="MsoNormal">
     Bu doğru değildir. Virüse bağlı enfeksiyonlarda antibiyotikler işe yaramaz, hatta dirençli enfeksiyon gelişmesine zemin hazırlayabilirler. Antibiyotikler ancak bakteri enfeksiyonuna
     <span>
     </span>
     karşı etkilidir.
    </p>
    <p class="MsoNormal">
     -‘Hasta çocuklar evden dışarı çıkmamalıdır.'
    </p>
    <p class="MsoNormal">
     Çocukların, hastayken bile açık hava almalarında fayda vardır.
    </p>
    <p class="MsoNormal">
     -‘Burun yeşil aktığında antibiyotik verilmelidir.'
    </p>
    <p class="MsoNormal">
     Virüslere bağlı burun akıntısı da hatta bazen alerjiye bağlı burun akıntısı da zaman zaman yeşil renk olabilir. Sinüs enfeksiyonu tanısı
     <span>
     </span>
     konursa ancak antibiyotik gerekecektir.
    </p>
    <p class="MsoNormal">
     -‘Ateşi olan çocuğu giydirmek gerekir.'
    </p>
    <p class="MsoNormal">
     Aslında ateşi olan çocuğun mümkünse beziyle yatması gerekir. Giydirmek çocukların ateşini yükseltir.
    </p>
    <p class="MsoNormal">
     -‘Ateşli çocuğu sirkeli suyla silmek iyi gelir.'
    </p>
    <p class="MsoNormal">
     Sirke, alkol, aspirin gibi şeyler ciltteki suyu çekerek sıvı kaybına neden olabilir ve doğru değildir.
    </p>
    <p class="MsoNormal">
     -‘Hasta çocuk yıkanmaz.'
    </p>
    <p class="MsoNormal">
     Aslında banyo yapmak hasta çocukları çok rahatlatır ve banyodaki buhar burun tıkanıklığı ve öksürük gibi belirtilere iyi gelir.
    </p>
    <p class="MsoNormal">
     -‘Çocuğun bronşları doluysa, öksürüyorsa süt içirmemeli.'
    </p>
    <p class="MsoNormal">
     Aslında sütün solunum sistemindeki ifrazatla hiçbir ilişkisi yoktur. Süt hem sıvı hem de besleyici olduğundan hasta çocuk için iyidir.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-28234-cocuk-bakiminda-dogru-bilinen-yanlislar.html), [web.archive.org (arşiv bağlantısı)](http://web.archive.org/web/20130807144109/http://www.aksiyon.com.tr:80/aksiyon/haber-28234-cocuk-bakiminda-dogru-bilinen-yanlislar.html)
