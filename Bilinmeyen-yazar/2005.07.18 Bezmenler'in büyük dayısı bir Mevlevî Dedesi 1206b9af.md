# Bezmenler'in büyük dayısı bir Mevlevî Dedesi

*Bilinmeyen-yazar 2005.07.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bezmen ailesi, 1990'ların ortasında Halil Bezmen'in yolsuzluklarıyla gündeme geldi. Oysa biraz geriye gidildiğinde Bezmenler'den farklı kimlikler karşımıza çıkıyor. Tıpkı Pamir Bezmen'in büyük dayısı Mevlevî Dedesi Mehmed Esad Efendi gibi.
  </font>
 </div>
 <div id="newsText">
  <font class="detail-text">
   Türkiye gibi aile bağlarının girift olduğu coğrafyalarda, yeni ilişkileri keşfetmek, şaşkınlık sebebidir. Son yıllarda yolsuzluk iddialarıyla gündeme gelen Bezmenler'in hikâyesi de böyle bir esrarı taşıyor satır aralarında. Yayın hayatına yeni başlayan 'Chronicle' isimli dergide Nermin Bezmen imzasıyla yer alan yazı, ailenin yüz yıllık geçmişinin gölgede kalmış simâlardan Mahmut Esad Dede'ye ışık tutuyor. Pamir Bezmen'in büyük dayısı ve bir Mevlevî Esad Dede. Ömrünün son demlerinde Kasımpaşa Mevlevîhanesi mesnevîhanlığı vâzifesini yürüten Mehmed Esad Efendi, Bezmen'in anneannesi Vediâ Hanım'ın öz amcası.
   <br/>
   <br/>
   Daha yaşarken ölüm ilânı verilen ve arkasından yas tutulan biri, o. Nasıl mı? Mekke'de zikir ve fikir meşketmekle meşgul olduğu zamana denk geliyor hadise. 2 Ramazan 1901 tarihli Tercüman-ı Ahvâl gazetesi Mehmed Esad Efendi'nin Hicâz'da vefât ettiğini haber verir okurlarına. Durumdan haberdar olan Dede, haberin düzeltilmesi maksadıyla hemen bir tekzip gönderir ve halihazırda ber-hayât olduğunu bildirir. Fakat aynı ilân on iki yıl sonra tekrar verilecektir. 13 Şaban 1913 tarihli bu haberi tekzibe gerek yoktur.
   <br/>
   <br/>
   Selânik doğumlu, kendi tabirince 'Recep Efendi'den olma, Ayşe Hanım'dan doğma Mehmed Esad Efendi on altı yaşında Selânik muhasebe kaleminde görev alır. İstanbul'a 23 yaşında gelir. Fatih civarındaki Çayırlı Medresesi'nde tedrisata başlar. Şevket Efendi, Gelibolulu Adil Efendi, Şeyh Temimi, Şeyh Şetvan ve Abdülkerim Efendi ilk hocalarıdır.
   <br/>
   <br/>
   Mehmed Esad Dede'nin Mevlevîlikle tanışması, Yenikapı Mevlevîhanesi Şeyhi Osman Salâhuddin Dede Efendi'ye intisabıyla başlar. Sonrasında İdrisiyye ve Şazeliye târikatlarından da icâzet alır. Bu arada ilim aşkı onu Hicâz, Şam, Kûdüs, Halilürrahman yollarına düşürür. Ama iki kez görme imkanı bulduğu Konya onun için ayrı bir yere sahiptir; çünkü piri Hazret-i Mevlâna'nın ocağıdır.
   <br/>
   <br/>
   Davutpaşa, Mahmudiye Rüşdî Mektepleri'nde Farsça; Fatih Camii'nde Mesnevî takrir dersleri veren Mehmed Esad Efendi'nin yine de en zevk aldığı vazifesi Kasımpaşa Mevlevîhanesi'nde mesnevîhanlık yaptığı dönemdir. İki yıl gibi kısa denebilecek bir zamanı kaplasa da Dede'nin zihninde çok önemli izler bırakır. Ehl- i târik olmanın getirdiği kendini gizleme ve nefsini bastırma dürtüsü, ölümünden sonra da Mehmed Esad Dede'yi bırakmaz. 1913'te vedâ ettiği dünya hayatının son durağı kabri, küçük yeğeni Pamir Bezmen'in tüm aramalarına rağmen bulunamaz.
   <br/>
   <br/>
   Pamir Bezmen büyük dayısını ilk Yenikapı Mevlevîhanesi'nin hazîresinde arar. Ama yangına kurban giden tarihi mekânın Hamûşan'ında Esad Dede yoktur. Bu arayış yıllarca sürer ama tüm gayretler boşa çıkar. Pamir Bezmen sırf bu uğurda Osmanlıca öğrenir. Yine de bütün çalışmalar akîm kalır. Netice hep yokluğa açılır. Aklında hep aynı cevapsız soru vardır: "Bir kabir nasıl yok olur?"
   <br/>
   <br/>
   Hikâyenin devamı biyografi ve kent kimliği temeli üzerine yayın yapacak Chronicle'da. Üç aylık periyotlarla yayımlanacak derginin ilk misafirleri arasında, Mısır ve Osmanlı Hanedanları ile kan bağı bulunan Emel Kurhan; eski MİT müsteşar yardımcılarından Hiram Abas'ın dedesi Mübarek Galip Eldem; siyaset ve iş dünyasının perde arkası jönlerinden Hulki Alisbah yer alıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=13817), [web.archive.org (arşiv bağlantısı)](http://web.archive.org/web/20120619215610/http://www.aksiyon.com.tr:80/aksiyon/newsDetail_getNewsById.action?newsId=13817)
