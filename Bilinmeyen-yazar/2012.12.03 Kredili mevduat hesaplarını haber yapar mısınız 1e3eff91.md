# Kredili mevduat hesaplarını haber yapar mısınız?

*Bilinmeyen-yazar 2012.12.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şu anda bankalar, bir işte çalışmayan, SGK primleri ödenmeyen insanlara –yasak olmasına rağmen– kredi ve kredi kartı vermektedir.
  </font>
 </div>
 <div id="newsText">
  <font class="detail-text">
   <p>
    Hatta banka müdürlerinin tanıdığı komisyoncuları bulursanız belli bir ücret dâhilinde, hak etmeyenlere bile kredi verilmekte. Medyadan takip ettiğimiz kadarı ile Türkiye’de bankalar hep kâr ediyor. Buna rağmen neden hâlâ insanlardan kart ücreti, hesap işletim ücreti gibi usulsüz ücretler talep ediyorlar anlamış değilim. Banka zaten bir insana kredi kartı verdiğinde o insandan para kazanmaya başlıyor, faiz geliri elde ediyor, günlük repo yapıyor. Kart borcunu erken yatıranlardan da çok büyük gelirler elde ediyor. Bu kadar gelir sağladığı kişilerden neden hâlâ bir de kart ücreti, hesap işletim ücreti gibi şeyler talep ediyor anlamak güç. ‘Giderlerimiz var, karşılayamıyoruz’ gibi komik bir açıklama yapıyorlar. Bu kadar da yüzsüzlük olmaz. Belirtmeden geçemeyeceğim, bankaların en son vurgunu ise ‘kredili mevduat’ hesabı ya da ‘artı’ hesap. Bu tür hesapların ismi bankadan bankaya değişiyor. Yani kısaca siz bir işe girdiğiniz zaman hâliyle maaşınızı almak için bankaya hesap açmak zorundasınız. Banka da size maaşınızı çekmek için bankamatik kartı veriyor; fakat bu karta da 300-500-1000 TL gibi fazladan limit koyuyor. Yani diyor ki maaşınız yetmese bile biz size kredi tanıyoruz, kartınızdan, yani mevduat hesabınızdan çekebilirsiniz. Hâliyle de insanların nefsi zayıf, en küçük bir şeyde insanlar bu karttan parayı çekiyor ve işin en acı tarafı da bu hesapların faiz oranı maalesef çok yüksek, yüzde 5,20 gibi bir şey. İlgilileri göreve çağırıyorum. Umarım bir şeyler yapılır. Aksiyon da bu konuda bir haber yapabilir mi acaba?
   </p>
   <p>
    <p>
     Necati Demirer
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B650436E5CA8543A3706551A282EE624?newsId=34194), [web.archive.org (arşiv bağlantısı)](http://web.archive.org/web/20130112063803/http://www.aksiyon.com.tr:80/aksiyon/newsDetail_getNewsById.action;jsessionid=B650436E5CA8543A3706551A282EE624?newsId=34194)
