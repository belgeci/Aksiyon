# “Er kışı nıyetıne...”

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050302225952im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225952im_/http://www.aksiyon.com.tr/resim/292/28.jpg" vspace="5"/>
  </p>
 </font>
 <font class="content">
  İsmailciğim, ben dua edeceğim siz de ellerinizi açın ve amin deyin. (Ellerini açarak dua etmeye başladı.) Yarabbi bana sıhhat ver, biraz daha çalışayım. Kendim için istemediğimi biliyorsun.
 </font>
 <br/>
 <p>
  <font class="content">
   Bu garip ve kimsesiz memleket için biraz daha çalışmak istiyorum. Yaptıklarım bir şey değil. Ama sen yeter diyorsan, sen bilirsin. (Ağladığı için duanın sonunu getiremedi. Amin dedik.)”
   <br>
    <br>
     Yukarıda tırnak içinde verdiğimiz sözler, son hastalığında bir müddet yanında refakatçi olarak kalan İsmail Kara’dan naklen, “güzeller güzeli”nin yanına dualarla yolcu ettiğimiz, udî, bestekâr, kültür ve sanat adamı Cinuçen Tanrıkorur’a ait.
     <br>
      <br>
       Çileli, hastalıklarla örülü hayatı boyunca milletine ve insanlığa sanatıyla, kültürüyle, kalemiyle, eline geçen her imkânda hatta imkânsızlıkta hizmet etmek isteyen Cinuçen Bey, kıymeti anlaşılamadan 28.06.2000 tarihinde saat 19.40’ta hayata veda etti ama ne gam.. Ruhu hizmetlerinin, gayretlerinin mükâfatını göreceği bakî  âleme yol almıştı çünkü. Fanî cesedi ise iki gün sonra billur sesli dostlarının okuduğu Kur’anlarla aslı olan toprağa tevdi edildi. Ardından kendi eseri olan Bayati Araban Mevlevî Ayini ile mukabele icra olundu.
       <br/>
       <br/>
       Geçtiğimiz şubat ayında bir rüya görmüştü Cinuçen Bey; kalabalık bir cenaze idi gördüğü. O cenazeye kimlerin katıldığını, kimlerin katılamadığını haber vermişti sabah kalkınca hanımına.
       <br/>
       <br/>
       Vefatından sonra kendisinin yazarı olduğu dergide hakkında bir şeyler yazmak istedik. Ama kolay mı? Bazı yazılar vardır; gözünüz çağıldar, gönlünüz burulur, eliniz tuşlara dokunmak istemez.
       <br/>
       <br/>
       Cinuçen Bey, Aksiyon’un yayın hayatına atılmasıyla birlikte, henüz ikinci sayısında başlamıştı ‘Biraz da Müzik’ isimli yazılarına. Tam 279 hafta boyunca, on beş günde bir kültür sayfalarımızı şereflendirdi. En sıkıntılı zamanlarında bile bir kez olsun Aksiyon ailesini yalnız bırakmadı. Amerika’ya tedavi için gittiği günlerde özür mektupları gönderdi. Türkçeye uyumlu printer bulamadığı ve yazılarını eliyle yazıp göndererek ‘gözlerimizi yoracağı(!)’ için hakkımızı helal etmemizi istiyordu. Yine de ne yaptı etti Amerika’da ve hasta yatağında Türkçe’ye uyumlu printer buldu. Oysa el yazısı o kadar güzeldi ki.
       <br/>
       <br/>
       Son zamanlarında diyaliz işlemleri ve kullandığı ilaçlar vücudunun dengesini bozduğu için hafızasını toparlamakta güçlük çekiyor ve yazı yazmak kendisini çok fazla yoruyordu. Bir kaç ay kadar önce yazılarına bir müddet için ara vermesini rica ettiğimizde “Hayır!” demişti, “Bu yazılar benim hayat damarım. Ben sizin vasıtanızla hayata bağlanıyorum”.
       <br/>
       <br/>
       Rahatsızlıkları son raddeye varmış olmalı ki Aksiyon’un 15 Nisan 2000 tarihli 280. sayısında “Allah’ın inayeti, Peygamberimizin şefaatı, Evliyaullah Hazeratının himmeti ve dostların duaları sayesinde sizlerle yeniden kalem sohbetleri yapabilecek sağlığa kavuşana kadar, beni bu köşedeki yazılarımdan affetmenizi rica eder, hepinize hayır ve âfiyet niyazlarımı sunarım” diyerek vedalaştı okurlarıyla. Bu kararını bildirirken telefondaki sesi son derece üzgündü. Okuyucularını yüz üstü bıraktığını düşünüyordu; belki de hizmetten geri kaldığını... Bilahare Prof. Dr. Mustafa Fayda’ya bu üzüntüsünü şöyle aktarmıştı: “Önce elimden icra kabiliyetini aldı, şimdi de kalemimi...”
       <br/>
       <br/>
       O kalemin hakiki sahibinin kim olduğunu çok iyi biliyordu. “Ben sadece bir kâtibim” diyordu kendisiyle yapılan bir mülâkatta talebesi Yalçın Çetinkaya’ya. Bayatî Araban Mevlevî Âyin—i Şerif’ini yarım saatte bestelemişti. Abdest alıp, besmeleyi çekip, kalemi eline alınca birden notalar dökülmeye başlamıştı. Yazısı kendi yazısına benzemeyen müsveddelerini saklamış, Hz Mevlâna’nın himmetiyle zuhura geldiğini beyan etmişti pek çok kişiye.
       <br/>
       <br/>
       Cenazelerde ‘Merhumu nasıl bilirdiniz?’ diye sormak bizde âdettir. Çünkü halkın hüsn—i şehadeti Hakk’ın kuluna olan muamelesinde müessirdir. Biz de Cinuçen Tanrıkorur’u, tanıyanlarına sorduk. Onu tanıyan, dostluklar kuran, musikî tedrisatından geçenlerin ortak düşüncesi “fevkalâde yüksek bir değer olduğu ancak anlaşılamadığı, kıymetinin bilinmediği, yeterince istifade edilemediği” idi. Hz. Allah ona rahmet, o yattığı müddetçe bizlere de merhamet eylesin.
       <br/>
       <br/>
       İNSAN ODUR Kİ
       <br/>
       <br/>
       KOYA ARDINDA BİR ESER
       <br/>
       <br/>
       İstemihan Talay (Kültür Bakanı):
       <br/>
       <br/>
       Çok değerli dostum Cinuçen Beyin Türk musikîsine ve kültürümüze yurtiçi ve yurtdışındaki hizmetleri fevkalâde büyüktür. Büyük bir bestekârı kaybetmenin yanısıra büyük bir insanı ve kültür adamını kaybetmenin üzüntüsü içerisindeyiz. Amerika'da tedavi sırasında çok büyük acılar çekerken dahi müziğimize en güzel besteleri kazandırmaktan geri durmadı. Acılarını bir anlamda bestelerindeki nağmelere döndürdü. Eserleri kitaplarla, notaların bir araya getirilmesiyle, icra edilmesiyle CD’lere alınacak ve yaşatılacaktır. Hepsine bakanlık olarak her türlü desteği vereceğiz.
       <br/>
       <br/>
       Ömer Tuğrul İnançer
       <br/>
       <br/>
       Musikîde çok önde görünen bir insan olarak tanınıyor ise de o, bir kültür kainatı idi. Latince, İtalyanca, Fransızca ve İngilizce'yi edebiyatları ile birlikte konuşurdu. Arapçayı okur yazar ve anlardı. Türkçenin son ustalarından biriydi. Ayrıca Türk kültürünü bütün dünya kültürleri platformunda bihakkın temsil eden ve Paris'te dünya müzik otoritelerinin ittifakı ile birincilik kazanan Bayati Araban Mevlevî Âyini'nin de bestekârıdır. Dünyanın tanıdığım en titiz insanı idi. Bu kadar çok bilen bir adamın, bu kadar az bilenin hakim olduğu bir dünyada mesut olması mümkün değildir. Onun için bazı kimseler tarafından münekkid olarak tanınırdı. Eleştirileri bazen sivri olurdu ama hiç haksız olanını görmedim. Eleştirilmeye tahammülü olmayan insanlar onun sivriliğini öne koyarlardı.
       <br/>
       <br/>
       Ahmet Özhan:
       <br/>
       <br/>
       Klasik Türk Musikîsi'nin herşeyine vâkıf, titiz, istekli ve kudretli bir sanatçı idi. Dünyanın birçok yerinde kendi çabaları ve çevresi ile birlikte Türk Musikîsini çok seviyeli olarak tanıtmış, sevdirmiş çok seviyeli bir insandı. Tabii bu klasik seviye Türkiye’yi ne kadar ilgilendiriyor?.. Bir gün musikîmizde bir Cinuçen Tanrıkorur’un yokluğunu hissedecek ciddi insanlar olacaktır.
       <br/>
       <br/>
       Şenol Demiröz:
       <br/>
       <br/>
       Musiki dehası olduğu kadar Türkçenin sevdalısı idi. Kendi öz dinamiklerinden kopmadığı gibi, yeniliklere de açık bir insandı. Üzgünüm ama Batıda kendi ülkesinden daha çok değer gördü. Yalnız bırakıldı ama inandığı değerleri ve kültürünü her şartta topluma iletmeye çalıştı. Çok önemli bir yönü de Allah'a tam teslim olmuştu.
       <br/>
       <br/>
       Orhan Gencebay:
       <br/>
       <br/>
       Özgür ve özgün bir insandı. Fakat bu özgürlüğünü bilgiyle bütünleştiren üst düzeyde yeteneğe sahip bir sanatçı idi. Böyle insanlar kolay kolay beğenmezler, mükemmeli ararlar. Bazı kişiler ona ‘ukala’ derlerdi. Ama kesinlikle ukala değildi. Bence Cinuçen Bey anlaşılamamıştır ama o da daha sonra anlaşılacaktır. Onun ne demek istediğini anlayamayışımızın sebebi bizlerin yeterli olmayışımızdandır. Ayrıca çok iyi, çok yürekli bir insandı. Şükretmeyi bilen ama şükrederken de daha iyi olmanın yollarını arayan bir insandı.
       <br/>
       <br/>
       Prof. Dr. Mustafa Fayda
       <br/>
       <br/>
       İlim ve irfan hayatımıza değerli hizmetleri olmuş kıymetli bir insandı. Klasik musikîmiz ile meşgul olmasının yanısıra dinî musikî sahasında da Mevlevî âyinleri besteleyerek üstün meziyetli bir sanatkâr olduğunu göstermişti. Dinî musikîye olan ilgisini ilmî bir doktora disiplini içerisinde ortaya koymak için teşebbüse geçmiş, Mevlevî âyinlerinin müzik tarihi bakımından değerini ele almak üzere doktora çalışmalarına başlamıştı. Maalesef sıhhati bu tezini tamamlamaya imkan vermedi.
       <br/>
       <br/>
       Doç. Dr. Emin Işık:
       <br/>
       <br/>
       Cinuçen Tanrıkorur kadar Allah'a iman etmiş, teslimiyet ve tevekkül ehli başka bir insan tanımadım. Sekizinci ameliyatından çıktığında büyük sabır, büyük iman, büyük irade gücü dedim. O ise estağfirullah hocam, Ben Allah'a hamdediyorum diyerek devam etti: “1975 ya da 76 yılında bir konser için Avrupa'ya gidecektim. Havaalanında görevli olan kişi elimdeki uda çarpınca udun kapağı kırıldı. Ben başka bir ud ile çalamayacağım için, mutlaka o udu tamir ettirmem gerekiyordu. Ancak 24 saat sonrasında tamir edilebileceği söylendi. Bileti bir gün sonraya tehir ettirdik. İstanbul'dan benim de binmem gereken uçak Paris yakınlarında ormanlık bir alanda düşmüş ve hiç kimse kurtulamamış. O uçakta olsa idim bugün hayatta olmayacaktım. Bu olaydan sonraki hayatımın bana ihsan—ı ilahi olduğuna inandım. Ondan sonra ben, hep Allah için yazdım, Allah için çalıştım, Allah için okudum, Allah için besteledim.”
       <br/>
       <br/>
       Prof.Dr. Ümit Meriç Yazan:
       <br/>
       <br/>
       Maddede ve mânâda bir zarafet zirvesi idi. Doğu ile Batı, İslâm ruhunun en zarif nağmeleriyle Avrupa mimarisinin en ince nakışları onun nurlu şahsiyetinde birbiriyle kesişen daireler olmuştu. O Hazreti Mevlânâ’nın yaktığı ‘Şems’lerden biriydi. Semamızdan, cennetten gelen nağmeleri bizlere ulaştıran kuyruklu bir yıldız gibi akıp geçti. Yaşarken zaten ebediyeti fethetmişti. Bugün sadece onu ebediyete uğurlama işlemini gerçekleştiriyoruz.
       <br/>
       <br/>
       Yalçın Çetinkaya:
       <br/>
       <br/>
       Vefatı, bence musikî kültürümüz açısından çok önemli bir kayıptır. Bıraktığı boşluğun, bugünden sonra kolay kolay doldurulabileceğini pek zannetmiyorum.
       <br/>
       <br/>
       Vefatından iki gün önce, tedavi gördüğü hastanedeki odasında kendisini son kez görmek nasip oldu. Ellerinden öptüm. Helalleştik. Tam o sırada öğle ezanı başladı. Merhum Cinuçen Bey, ezan bitene kadar “La ilahe illallah, Muhammedun Resulullah” zikriyle ezana eşlik etti.
       <br/>
       <br/>
       Güntekin Aydoğdu:
       <br/>
       <br/>
       Mükemmel bir insan, erişilmez bir müzik icracısıydı. Yeri kolay değil, hemen hemen hiç doldurulamayacak bir insan ve sanatkârdı. Gencecik sanatçıların ona ve sanatına gösterdiği ilgi bizleri mutlu ediyordu ama yurtiçinde gördüğü ilgi Türkiye'de sanata olan genel bakış ile ilgili.
       <br/>
       <br/>
       Tahir Aydoğdu:
       <br/>
       <br/>
       Kendisine has bir ekol sahibi idi. Musikî ile birlikte edebiyatı da çok iyi bilen bir sanatçıydı. Onu takib eden çok güzel bir nesil var.
       <br/>
       <br/>
       Kani Karaca:
       <br/>
       <br/>
       Dörtbaşı mamur, kültürlü, kendine has ud icra tavrı olan bir insandı. Birlikte Konya’da Mevlevi âyinleri meşkettik. Bestekârlığı da mükemmeldir. Dört adet Mevlevî âyini bestelemiştir.
       <br/>
       <br/>
       Necati Çelik:
       <br/>
       <br/>
       Sanatı, kültürü ve insanlığı ile son noktada idi. Türk müziğini en iyi bilenlerden idi. Benim onu ebediyete uğurlamanın yanında bir üzüntüm daha var; musikî noktasında takıldığımız zaman kime soracağız? Öğreticilik kabiliyeti müthişti. Türk müziğinin yerde sürünür görüntüsü biz icracıların kabahati. Cinuçen Abi musikîmizin yüceliğini çok iyi bilenlerden biriydi.
       <br/>
       <br/>
       Mustafa Keser:
       <br/>
       <br/>
       Bu memlekette kafasına domates atılması gereken insanlar alkışlanıyorsa, konuşacak ne var. Vay gidene, vay gidene... Kıymeti hayatta iken bilinmedi. Benzeri insanlar yüz yılda bir gelir.
       <br/>
       <br/>
       Ramazan Şerif Şekerci :
       <br/>
       <br/>
       Cinuçen Bey 1967'li yıllarda Ankara'da iken ud metodunu bizim üzerimizde denemişti. O 50 kişilik öğrenci halkası bugün 5000’i geçti. Kıymeti bilindi mi? Hayır.
       <br/>
       <br/>
       Mustafa Sağyaşar:
       <br/>
       <br/>
       Kültür adamı, iyi bir dost, müzikolog, solist, bestekâr, udî, kültürlü, inançlı ve iyi yetişmiş bir insan. O, gerçek sanat camiası tarafından çok iyi tanınırdı. Maalesef ülkemizde popüler olanlara rağbet gösteriliyor. Gerçek sanatçılar eserleri ile iz bırakırlar. Cinuçen Tanrıkorur da geleceğe silinmez izler bırakmıştır.
       <br/>
       <br/>
       Fırat Kızıltuğ:
       <br/>
       <br/>
       Hakkında söylenebilecek, yazılabilecek çok şeyler var. Çok iyi bir dost, çok iyi bir müzisyen, bestekâr, kültürlü, dil uzmanı ve araştırmaya çok meraklı bir insandı.
       <br/>
       <br/>
       Aydın Oran:
       <br/>
       <br/>
       Bir milletin lisanı ve kültürü yozlaşırsa o millet yıkılır. Ekonomi bozulur, borç para alır düzeltebilirsiniz. Siyasetimiz bozulur daha iyi bir kadro gelir düzeltirsiniz. Ama eğer bir milletin müziği bozulursa onu eski haline getiremezsiniz. Cinuçen Tanrıkorur gerçek Türk müziğinin ayakta kalması için gayret eden kilometre taşlarından birisiydi.
       <br/>
       <br/>
       Nail Kesova:
       <br/>
       <br/>
       Çok büyük bir bestekârdı. İnsanlar hasta yataklarında inlerken o Amerika'da iki yıl içerisinde 200'e yakın eser bestelemişti. Avrupa'ya programlar için gittiğimizde Paris Radyosu'nda yayınlanan ud taksimlerini dinlediğim anda duyduğum heyecanı hiç unutamam.
       <br/>
       <br/>
       Amir Ateş:
       <br/>
       <br/>
       Dinine, diline, kültürüne ve musikîsine eksiksiz olarak bağlı bir insandı. Kendilerine ilk Kur’an dersini veren ve tasavvuf musikîsini ona ilk aşılayan ben oldum. Fakat o bizleri fersah fersah geçti. Millî geleneklerine ve dini ananelerine izahı mümkün olmayacak derecede bağlılığı olan bir insandı. Kendini iyi okumuş bir insandı.
       <br/>
       <br/>
       Mahmure Gündoğdu (Amerikalı Müslüman):
       <br/>
       <br/>
       Amerika'da onu özellikle müzikoloji dalında eğitim gören öğrenciler çok iyi biliyorlardı. Washington, New York ve Baltimor gibi konser verdiği şehirlerde de çok iyi tanınıyor ve seviliyordu.
       <br/>
       <br/>
       Mutlu Torun:
       <br/>
       <br/>
       Çok büyük bir kabiliyetti. Onun yepyeni bir icra metodu vardı ve onun peşinden giden çok sayıda öğrencisi olduğunu da biliyorum. Ben de talebelerimin çoğuna onun metodunu tavsiye ediyorum. Cinuçen bundan sonra daha da büyüyecektir. Sevdiğini çok sever, ama hoşlanmadığını da tak diye söylerdi. Onu bu özelliği nedeniyle sevmeyenler de olurdu ama cenazede gördük ki bu kadar çok sevenleri var. Cinuçen'i diğer birçok sanatkârdan farklı kılan ise geride çok yönlü eserler bırakmasıdır.
       <br/>
       <br/>
       Abdi Coşkun:
       <br/>
       <br/>
       Sesi, sazı, besteleri ve kültürü ile eşsiz bir insandı. Musikî câmiasında yeri doldurulması çok zor bir sanatçıydı.
       <br/>
       <br/>
       İsmail Kara
       <br/>
       <br/>
       Geçen kurban bayramında ziyarete gitmiştik. Sohbetin ortasında vefalı eşi Barihüda Hanımefendi elinde bir dosya ile gelmişti: Hatıralar. Son kanser ameliyatının nekahatinde Amerika'da yazmış. Dergah Dergisi’nde tefrika etmek ve sonra kitaplaştırmak için izin istedim. “Uygun görürseniz...” dedi ve ekledi “Bunlar zaten sizin.”
       <br/>
       <br/>
       Bir kısmının neşredildiğini görmesi için acele etmeliydik. Bir sonraki gidişimde fotoğraflara baktık ve başlığını konuştuk. Nisan'da başladık. İlk iki sayıdakileri evde okudu. Haziran sayısını refakatçi olduğum gece götürdüm ve kendini iyi hissettiği bir anda okudu. Temmuz sayısı erken çıkmıştı, onu da götürdüm. Uygun zaman kolladık; yatağı dikledik, gözlüğü taktık, dergiyi ben tuttum; zor ve sık nefeslerle ancak ilk sütunu okuyabildi. Dinlenip tekrar başlayacaktı... Olmadı... Fotoğrafların altını yazacaktık... O da olmadı...
       <br/>
       <br/>
       Sonbaharda inşaallah ruhunu taziz için kitabı okuruz, o da dinler ve tebessüm eder.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14218), [web.archive.org (arşiv bağlantısı)](http://web.archive.org/web/20050302225952/http://www.aksiyon.com.tr:80/detay.php?id=14218)
