# ÖSS 2006’da değişiyor

*Bilinmeyen-yazar 2005.06.27*

<div>
 <p>
  <font>
   2006’dan itibaren üniversite sınavı değişiyor. ÖSYM Başkanı Prof. Dr. Ünal Yarımağan, yeni ÖSS’de öğrencilerin biri 120, diğeri ise 60 soruluk iki ayrı testi cevaplayacaklarını söyledi. Genel yetenek ağırlıklı olan ve bütün dersleri içeren ilk test yıllardır devam eden ÖSS’ye benzeyecek.
   <br/>
   <br/>
   Bu testi herkes cevaplandırmak zorunda olacak. Önceki yıllardaki ÖYS’ye benzeyen ikinci testin soruları lise 2 ve 3’üncü sınıfların müfredatına göre hazırlanacak. Öğrenciler bu testte Türkçe-edebiyat, Türkçe-matematik, sosyal ve fen alanlarında ölçülecek. Her alandan 30 soru yöneltilecek. Mesela Türkçe-matematik alanından sınava giren öğrenci 30 Türkçe ve 30 matematik sorusunu cevaplayacak. Edebiyat alanındaki bir öğrenci ikinci testteki fen ve matematik sorularını çözmeyecek. Her iki test için de ayrı cevap kağıdı kullanılacak. Önümüzdeki yıl iki tür sayısal, sözel ve eşit ağırlık puanı hesaplanacak. İlk puan türü birinci testin sonucuna, ikinci puan türü ise iki testin birlikte değerlendirilmesine göre belirlenecek. İlk puan türü meslek yüksekokulları, açık öğretim ve ön kayıtlı lisans programları; ikinci puan türü ise 4 yıllık lisans programları için kriter kabul edilecek. Ayrıntılar ekim ayında yayımlanacak ÖSS kılavuzunda yeralacak.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 3158 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22053), [web.archive.org (arşiv bağlantısı)](http://web.archive.org/web/20070823113214/http://www.aksiyon.com.tr:80/yazdir.php?id=22053)
