# Gurbetçi seçmenin sandık azabı!...

*Bilinmeyen-yazar 2010.11.22*

<font class="agenda2NewsSpot">
 Türkiye’deki seçim mevzuatı sebebiyle, yurt dışında yaşayan 2,5 milyon civarındaki seçmenden yalnızca 200 bininin iradesi sandığa yansıyabiliyor.
</font>
<font class="newsDetail">
 <p>
 </p>
 <p class="MsoNormal">
  En fazla Türk seçmen 1,37 milyon gurbetçinin ikamet ettiği Almanya’da bulunuyor. Bir çözüm üretilemezse aynı problem 2011’deki oy verme işlemlerinde de tekrarlanacak. Alman İçişleri Bakanı Thomas de Maiziere, “Türkiye’nin Almanya’da 17 temsilciliği var. Her temsilcilikte bir sandığın açıldığını düşünsek bu ortalama 80 bin
  <span>
  </span>
  seçmen demek. Bunun organizasyonu mümkün değil. Bizdeki federal seçimlerde sandık başına 2 bin 500 seçmen düşüyor.” diyor. O halde bu sorun nasıl hal yoluna konulacak? Maiziere’ye göre sıkıntı elektronik ya da mektup oy ile aşılabilir. Aslında iki ülke, seçmeni rahatlatma adına yoğun çaba gösteriyor. İçişleri Bakanı Beşir Atalay ile Alman meslektaşı konuyu sık sık masaya yatırıyor. Mektup tercihini hayata geçiren kanuni düzenlemenin bazı maddelerini Anayasa Mahkemesi iptal edince, yeniden başa dönülüyor. Maiziere yine de olaya iyimser bakıyor: “2011 Haziran’ında yapılacak seçimlere kadar bu meseleyi çözeceğimiz konusunda umutluyum.” Zaman gazetesinin sorularını cevaplayan Alman bakan uyum meselesindeki kriterlere dair şunları söylüyor: “Bir kişi devleti kabul ediyor mu etmiyor mu? Kişi çocuklarını okula göndermeye razı mı ve yüzme dersine göndermeyi kabul ediyor mu etmiyor mu? Bunlara ek olarak Alman anayasanı onaylıyor mu ve kadın erkek eşitliği gibi temel haklara evet
  <span>
  </span>
  diyor mu?”
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27962-gurbetci-secmenin-sandik-azabi.html), [web.archive.org (arşiv bağlantısı)](http://web.archive.org/web/20101204215306/http://www.aksiyon.com.tr:80/aksiyon/haber-27962-gurbetci-secmenin-sandik-azabi.html)
