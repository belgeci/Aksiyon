# Dıkkat ekonomık krız parçaliyor

*Bilinmeyen-yazar Bilinmeyen-tarih*

<div>
 <p>
  <font>
   20 Mayıs'ta Birleşmiş Milletler yeni bir üye kazandı. Birkaç asır Portekiz’in sömürgesi olarak kalan Doğu Timor (DT) 1976’dan beri Endonezya’nın bir parçasıydı. DT’nin bağımsızlığının Endonezya'nın yaşadığı büyük ekonomik krizin arkasından gerçekleşmiş olması düşündürücü. Güneydoğu Asya’yı kuşatan kriz, ülkede siyasi istikrarsızlığa yol açmış, bazı güç odaklarının rolü üzerinde durulmuştu.
   <br/>
   <br/>
   Bugün dünya Karadağ’dan Karabağ’a, KKTC’den Filistin’e birçok yerde bağımsızlık taleplerini sınırların değişmezliği ilkesinin kutsallığını hatırlatarak engelliyor. DT’ye tanınan ayrıcalık bu iddianın inandırıcılığını zayıflatacak.
   <br>
    <br>
     DT’nin bağımsızlığının 220 milyon nüfuslu Müslüman ülkenin Ace, Kalimantan, Batı Papua gibi ayrılıkçı bölgeleri için de kışkırtıcı bir örnek olması sözkonusu. Halkın yüzlerce askerin kanına malolan bu kopuşa sevinmediği de bir vakıa. Ordunun eski devlet başkanı Abdurrahman Vahit’i ayrılıkçılara karşı tavizkar tutumundan dolayı uzaklaştırdığını söyleyenler bile var.
     <br>
      <br>
       Bu düşüncelerle Endonezya’nın DT’nin bağımsızlık hadisesine nasıl baktığını öğrenmek için Ankara’daki eliçilik görevlisi Purnomo A. Chandra’yla konuştuk. Chandra, bağımsızlık startının Endonezya’nın yetkili mercileri tarafından verildiğini ve hadisenin sömürgeciliğin tasfiyesiyle ilgili olduğunu söylüyor:
       <br>
        <br>
         –DT’nin Endonezya içindeki statüsü neydi? Uluslararası toplum Endonezya’nın parçası olarak mı, işgal bölgesi olarak mı tanıyordu?
         <br/>
         <br/>
         1976’dan Endonezya Meclisi’nin DT halkına kaderini tayin hakkı tanıyacağı 1999’a kadar ülkemizin bir parçasıydı. Diğer ülkelerden Endonezya ile iyi ilişkileri olan bazıları doğrudan ya da dolaylı olarak bu durumu tanıyordu. Ancak DT meselesi eski sömürgelerin tasfiyesi bağlamında BM gündeminden hiç düşmemişti.
         <br/>
         <br/>
         –Endonezya nasıl bu kadar kolay kabul edebildi kopmayı?
         <br/>
         <br/>
         Bölge ve ulusumuzun durumunu yeterince anlayamayanlar böyle bir sonuç çıkarabilir. Biz, bağımsızlık için Hollanda ve Japonya ile savaştık. DT dahil birçok yerde can verdik. Ama DT uluslararası nüansı olan bir konu. DT, bağımsızlığımızın ilk 30 yılında Endonezya’nın bir parçası değildi. Komünizmin ve Batı’nın bu bölgede 1970’ten beri tahrikkârkar tutumları oldu. Portekiz'in iç savaş içinde bırakıp terkettiği 1974’e kadar Endonezya için böyle bir sorun yoktu. DT bu kaotik durumdan 2 yıl sonra ve bir kısım sözcülerinin arzusuyla Endonezya’ya katıldı.
         <br/>
         <br/>
         –Uluslararası toplum nasıl sınırların değişmezliği ilkesini değiştirdi?
         <br/>
         <br/>
         Biz bu ilkeye bağlıyız. Ancak işgalci güçlerin ayrıldığı 1974’ten beri konu BM gündemindeydi. Aslında 20 Mayıs’ta sömgürge dönemi sona ermiş oldu.
         <br/>
         <br/>
         –Ayrılıkçı bölgelere örnek olmaz mı?
         <br/>
         <br/>
         Bu özgün bir hadise. Endonezya bu hadiselere barışçı yolla yaklaşıyor. Yerel yönetimlere büyük otonomi tanındı. Ve birçoğu bunu kabul etti. Ancak her zaman durumdan memnun olmayanlar çıkar. DT’nin bağımsızlığının ülke bütünlüğümüzü zedelemeyeceğini düşünüyorum. Bu senaryoları yazanlar ülkemizin parçalanmasını isteyenlerdir. Örneğin Ace halkı baştan beri Endonezya’nın parçası ve milli yönetimi güçlü bir biçimde destekliyor. İlk milli havayolumuz onların yardımıyla kuruldu. Gelirin paylaşımı ve bazı kışkırtmalar yüzünden bu mesele büyüdü. Kaynakların merkezle paylaşımı konusunda geçen yıl tatminkar bir anlaşma sağlandı. DT dışındaki bölgeler için uluslararası hukuk bakımından tartışmalı durum yoktur.
         <br/>
         <br/>
         –Bu hadiseyi ekonomik krizin bir sonucu olarak görebilir miyiz?
         <br/>
         <br/>
         Bir komplo olup olmadığını bilmiyorum, ama Malezya Başbakanı Mahathir’in bazı uluslararası aktörlere o zaman çok kızdığını biliyorum. Bu kriz bir ülkeye zarar vermek, parçalamak için çıkarıldıysa çok tehlikeli. Bu bir terör eylemidir ve uluslararası toplumun tedbir alması gerekir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 9 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11879), [web.archive.org (arşiv bağlantısı)](http://web.archive.org/web/20050227214559/http://www.aksiyon.com.tr:80/yazdir.php?id=11879)
