# Genlerin sesi

*Bilinmeyen-yazar 2011.11.28*

<font class="agenda2NewsSpot">
 Hindi Zahra henüz bir albümü (Handmade, 2010) bulunmasına rağmen hatırı sayılır bir dinleyici kitlesine sahip.
</font>
<font class="newsDetail">
 <p>
 </p>
 <p>
  Kendine has yorumu, şarkı sözleri bir tarafa, sanatçının dinleyeni içine çeken şefkatli sesi ilerleyen dönemlerde etrafında daha çok insan toplayacağa benziyor. Yayıldığı ortamın rengini değiştiren bir seda söz konusu olan. Türkiye’deki dinleyicilerden de yoğun bir alaka görüyor Zahra. Sık sık memleketimize gelip konserler veriyor. En son 18 Kasım akşamı Cemal Reşit Rey Konser Salonu’nda dinleyenleri ile buluştu. Sahne performansıyla da göz dolduran sanatçı için görünen o ki şarkı söylemek su içmek, havayı solumak kadar tabii bir eylem.
  <span>
  </span>
  Yirmi kişilik geniş bir ailede yetişmiş Zahra. Verdiği bir röportajdan alıntı: “Sabah uyandığımızda müzik başlardı. Babaannem Berberi müziği dinlerdi; annem, teyzelerim, halalarım şarkı söylerdi; dayılarım saykodelik rock, Bob Marley dinler, gitar çalarlardı. Gnawa müziğinden Ümmü Gülsüm’ün aşk şarkılarına, Aretha Franklin’in soulundan, Ella Fitzgerald’ın cazına, Ali Farka Toure’nin bluesuna, çok geniş bir yelpaze var zihnimdeki müzikal fonda... Hint müziği, Mısır, Anglosakson, İspanyol, Afrika müzikleriyle dans ettim, şarkı söyledim. Çocukluğumdan beri masaların üstüne çıkıp şarkı söyler, dans ederdim.” Eklektik parçalı bir yapı değil de doğal bir bütüne dönüşebilmiş tüm bu kaynaklar Zahra’nın yorumunda. Sahnede ise kendi hâlinde bir duruşu var Hindi Zahra’nın, şarkıları ise hem dingin hem kıpır kıpır.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31139-genlerin-sesi.html), [web.archive.org (arşiv bağlantısı)](http://web.archive.org/web/20111206120917/http://www.aksiyon.com.tr:80/aksiyon/haber-31139-genlerin-sesi.html)
