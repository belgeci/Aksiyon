# "Türkü, bitmeyen mücevher"

*Bilinmeyen-yazar Bilinmeyen-tarih*

<div>
 <p>
  <font>
   Neredeyse bir hastalık haline gelen "hızlı tüketme" alışkanlığından, müziğimiz de büyük zarar gördü. Özellikle de Türk Halk Müziği... Eline bağlamasını alan, sırtına yorganını yükleyen Unkapanı"nın yolunu tuttu.
   <br/>
   <br/>
   Talep arzı doğurdu ve birtakım simsarlar para kazanmak için çıkardıkları kalitesiz albümlerle bu müziğin yozlaşmasına çanak tuttu. Özünü kaybetmiş, ucube birtakım çalışmalar ortaya çıktı sonuçta. İşin eğitimini almış, usta isimlerin rahle-i tedrisinden geçmiş sanatçılar ise olan bitenleri uzaktan izlemek durumunda kaldı. Şimdilerde türkü fırtınası sona ermediyse de hızını kesti ve kenarda duran isimler tekrar sazı eline almaya başladı. Bu isimlerden biri Latif Öz. Ortalama müzik dinleyicisine çok tanıdık gelmeyen bu isim, yıllardır Türk müziğine, özellikle de Türk Halk Müziğine gönül vermiş, kurduğu dernek ve müzik okullarıyla genç nesilleri notaların farklı dünyasıyla tanıştırmış bir bestekâr. İlk albümünü 1995 yılında, konservatuvardan arkadaşı Ertuğrul Erkişi ile yaptıktan sonra uzun süre sessiz kalan Öz, bu dönemi "pişme, olgunlaşma" dönemi olarak adlandırıyor. Bu dönemde hem müzik öğretmenliği yapan, hem de açtığı müzik okuluyla 7 ayrı enstrümanın eğitimini veren Latif Öz, "Öylesine" isimli albümüyle tekrar vizyona çıktı. Azerbaycan"dan Ege boylarına, oradan Orta Anadolu"ya kadar değişik ağızları büyük bir ustalıkla seslendiren Latif Öz; "Anadolu tam bir hazine. Bu toprakların heybesinde, çeyiz sandığında öyle muhteşem malzemeler var ki, yıllarca bu sandıkta dolaşsanız bitiremezsiniz" diyor.
   <br>
    <br>
     Çalışmalarını akademik alanda da sürdüren Latif Öz"ün, Türk cumhuriyetlerinin kendine özgü türkülerini okumak gibi bir başka projesi daha var. Çalışmalarının suya yazı yazmak gibi olduğunu kendisi de kabul ediyor; ancak çok satmak adına kaliteden ödün verilmemesi gerektiğini ısrarla vurguluyor; "Belki hiç satmayabilir. Ancak birilerinin gizli kalmış hazineleri bir şekilde kültürümüze katması gerekli."
     <br>
      <br>
       Değişik yörelerden 10 farklı türkünün seslendirildiği çalışmada herkesin çok iyi bildiği "Taşa Basma İz Olur" türküsü farklı bir şekilde seslendiriliyor. Yine bu albümde yapımcı Latif Öz, farklı bir tarz deneyerek Türk Halk Müziği parçalarının bazılarını Türk Sanat Müziği tarzı ile söylüyor. Latif Öz, "Daha önce hiç okunmamış parçalara yer verdik. Bazı parçalarda normalde Sanat Müziğinde kullandığımız enstrümanlara da yer verdik" diyor.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 788 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2930), [web.archive.org (arşiv bağlantısı)](http://web.archive.org/web/20050130173757/http://www.aksiyon.com.tr:80/yazdir.php?id=2930)
