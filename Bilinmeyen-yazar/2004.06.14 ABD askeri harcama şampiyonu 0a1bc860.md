# ABD, askeri harcama şampiyonu

*Bilinmeyen-yazar 2004.06.14*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060118001118im_/http://aksiyon.com.tr/resim/497/14.jpg" vspace="5"/>
   <!--- Resim Burada ---------->
  </p>
 </font>
 <font class="content">
  İnsanoğlu barışa hasret. Ancak, dünyanın dört bir yanında her gün oluk oluk kan akıyor. Terör almış başını gidiyor. Ülkeler de güven ve istikrarı sağlama adına silaha sarılıyor.
 </font>
 <p>
  <font class="content">
   Milyarlarca doları silah satın almak için harcıyor. Stockholm Uluslararası Barış Araştırmaları Enstitüsü"nün (Sipri) yıllık raporuna göre, tüm dünyada askeri harcamalar geçtiğimiz yıl yüzde 11 artış göstererek 956 milyar dolara ulaştı. Toplam harcamaların yüzde 47"si ABD"ye ait. Bu ülke, 417 milyar dolarlık askeri gideriyle yeni bir rekor kırmış bulunuyor böylece. Halbuki, askeri harcamalardaki artış, 2002 yılında yüzde 6,5 seviyesinde gerçekleşmişti. İki yıl içinde yüzde 18"lik artışla harcamaların 956 milyar dolara çıkması endişe verici bir gelişme olarak değerlendiriliyor.
   <br>
    <br>
     Askeri harcamalardaki aşırı artış hızının ABD"den kaynaklandığına işaret edilen raporda, ayrıca, ülkelerin askeri giderlerinde kişi başına düşen paya da dikkat çekiliyor. Bu konuda ipi en önde göğüsleyen ülke İsrail. Kişi başına 1551 dolar harcayan İsrail"i 1419 dolarla ABD izliyor. Satın alma paritesine göre yapılan hesaplamalarda ise ABD"nin ardından ikinci sırada 151 milyar dolarla Çin Halk Cumhuriyeti geliyor.
     <br/>
     <br/>
     Türkiye"nin askeri harcamalarında ise büyük bir değişim gözlenmiyor. 2001 yılında 9,2 milyar dolar askeri gideri olan Türkiye, 2002 yılında 10,1 milyar dolar harcamıştı. Türkiye"nin 2003 yılı harcamaları ise doların 2000 yılındaki kur hesaplamalarına göre 9,9 milyar dolar. Türkiye"nin komşusu Yunanistan"ın 2001 ve 2002 yılllarındaki askeri giderleri 5,3 milyar dolardı. Yunanistan"ın geçen yılki askeri giderleri ise 4,3 milyar olarak gerçekleşti. Bu arada Türkiye milli gelirden savunmaya ayırdığı payı yüzde 4,9"da tutmayı başarırken Yunanistan"ınki yüzde 4,6"dan 4,3"e geriledi.
     <br/>
     <br/>
     Sipri"nin İngiliz direktörü Bayan Alyson J.K. Bailes, raporu sunuş konuşmasında "ABD savaşı kazandı ama Irak"ta ne barış şartlarını sağlayabildi ne de ülkenin geleceğine ilişkin bir vizyon oluşturabildi" diye konuştu. Sipri direktörü ayrıca Irak örneğinden hareketle ülkelere askeri ya da askeri olmayan yollarla müdahalenin büyük bir kumar oynamak anlamına geldiğinin anlaşıldığını da söyledi.
     <br/>
     <br/>
     G-8 liderleri: İlk hedef Afrika
     <br/>
     <br/>
     ABD"nin Georgia eyaletinde yapılan G-8 Zirvesi sona erdi. Başbakan Erdoğan"ın da katıldığı toplantıya Ortadoğu ve Irak meselesi damgasını vururken, liderler önemli kararlar da aldı. Bunlardan biri de Afrika başta olmak üzere, dünyada barış operasyonlarını genişletmek amacına yönelik bir eylem planının benimsenmesi. Söz konusu eylem planının başta Afrika"dakiler olmak üzere, 2010"a kadar barış misyonlarında görev yapacak 75 bin askerin eğitim ile donanımını öngördüğü ve bu girişimin, 2002 yılında Kanada ve 2003"te Fransa"da yapılan G-8 zirvelerinde alınan ve kriz bölgelerinde barışın devamını sağlayan güçlerin görev yapabilmesi için uluslararası toplumun kapasitelerini iyileştirmeyi amaçlayan kararların devamı niteliği taşıdığı belirtiliyor. Zirvede, Afrika"nın yoksulluk problemi de masaya yatırıldı. Dünyanın en yoksul ülkelerinin borçlarının hafifletilmesi programı iki yıl süreyle daha uzatıldı. IMF tarafından yürütülen ve çoğu Afrika kıtasında yer alan 27 ülkenin borçlarının hafifletilmesini öngören programın süresi, bu yılın sonunda sona erecekti.
     <br/>
     Türkmenler büyük baskı altında
     <br/>
     <br/>
     Amerikan işgalinin ardından 30 Haziran"da yönetimin yeniden Iraklılara devri öncesinde Türkmen halkı da siyasal olarak hareketli günler yaşıyor. Ülkenin geleceğinde daha aktif rol almak için harekete geçen Iraklı Türkmenler yeni bir siyasal parti kurdu. Geçtiğimiz 26 Mart"ta kurulan Irak Türkmenleri Adalet ve Kurtuluş Partisi Genel Başkanı Enver Hamid Bayraktar, amaçlarının tüm Türkmenleri temsil etmek olduğunu söyledi. Bayraktar, Türkmen halkı içinde birkaç siyasi parti olduğu halde yeni bir parti kurulmasına neden ihtiyaç duyduklarına, "Türkmenlerin çok grubu var, ama bir o kadar da sorunları var. Biz bu derdi paylaşmak, yükü omuzlamak için ortaya çıktık. Irak işgal altında. Geçmişte ne oldu ise bugün de aynı. Türkmenlerin üzerinde bir baskı var. Haklarımız alınarak geri verilmemiştir" cümleleri ile açıklık getiriyor.
     <br/>
     <br/>
     "Türkmenler 2 milyon oldukları halde iki temsilcileri bile yok. Her bir şehrin meclisinde diğer milletlerin temsilcileri olduğu halde Erbil, Musul, Diyale meclislerinde Türkmen temsilciler yok" diyen Bayraktar"a göre, Kerkük"te 40 meclis üyesinden sadece sekizi Türkmen. Irak"ın toprak bütünlüğünün korunması gerektiğini düşündüklerini söyleyen Bayraktar, Irak"ın parçalanmasını istemediklerini, diğer milli partilerle birlikte bütüncül bir yapıya kavuşmasını arzu ettiklerini vurguluyor. Yeni Türkmen partisinin ambleminde kırmızı ve mavi Osmanlı ile Selçukluları, hilal İslam"ı, Irak haritası ülke bütünlüğünü, terazi ise adaleti temsil ediyor. Partinin genel merkezi Kerkük"te. Önümüzdeki günlerde Erbil, Bağdat, Kifri ve Diyala"da şubeleri açılacak. (Osman Atalay)
     <br/>
     <br/>
     Powell"dan acı itiraf
     <br/>
     <br/>
     ABD yönetimi, 2003 dünya terör raporunun yanlış olduğunu itiraf etti. Dışişleri Bakanı Colin Powell, 29 Nisan"da bakanlığınca yayımlanan raporda belirtildiğinin aksine, dünyada terör olaylarının arttığını söyledi. Söz konusu raporda, dünyada terör olaylarının 1969"dan bu yana en düşük seviyeye indiği kaydediliyordu. Terör olaylarının azaldığının açıklanması, 11 Eylül saldırılarından sonra önceliği "terörle mücadeleye" veren ve bu gerekçeyle Irak"a saldıran ABD"nin "zafer yolunda ilerlediğini" gösteriyordu.
     <br/>
     <br/>
     Ronald Reagan"ı liderler uğurladı
     <br/>
     <br/>
     ABD eski başkanlarından Ronald Reagan"ı dünyanın önde gelen liderleri uğurladı. Geçen hafta cumartesi günü hayatını kaybeden Reagan için düzenlenen cenaze törenine Başbakan Recep Tayyip Erdoğan"ın da aralarında bulunduğu çok sayıda devlet ve hükümet başkanı katıldı. ABD Başkanı George Bush da eşi Laura Bush"la birlikte Reagan"ın naaşını ziyaret etti. Dağılan Sovyetler Birliği"nin lideri Mikhail Gorbaçov, İngiltere eski Başbakanı Margaret Thatcher ve Irak"ın yeni Devlet Başkanı Gazi El Yaver, Almanya Başbakanı Gerhard Schröder, İngiltere Başbakanı Tony Blair, İtalya Başbakanı Silvio Berlusconi, İrlanda Cumhurbaşkanı Mary McAleese, Güney Afrika Devlet Başkanı Thabo Mbeki, Nijerya Devlet Başkanı Olusegun Obasanjo, Afganistan Devlet Başkanı Hamid Karzai,  Çek Cumhuriyeti Devlet Başkanı Vaclav Klaus ve BM Genel Sekreteri Kofi Annan cenaze törenine katılanlar arasındaydı. California"daki Simi vadisinde kendisine ait başkanlık müzesinde defnedilen Reagan 10 yıldır Alzheimer hastasıydı. Sovyetler Birliği"nin çözülmesinde önemli rol oynayan Reagan öldüğünde 93 yaşındaydı.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11581&yorum_id=1), [web.archive.org (arşiv bağlantısı)](http://web.archive.org/web/20060118001118/http://aksiyon.com.tr:80/detay.php?id=11581&yorum_id=1)
