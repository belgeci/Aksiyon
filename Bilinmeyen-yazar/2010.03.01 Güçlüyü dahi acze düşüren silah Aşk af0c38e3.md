# Güçlüyü dahi acze düşüren silah: Aşk

*Bilinmeyen-yazar 2010.03.01*

<font class="agenda2NewsSpot">
 Aşk insan tabiatının su ve ekmek kadar elzem bir ihtiyacı. Toplumdaki statüye de bakmadan gelir üstelik…
</font>
<font class="newsDetail">
 <p class="MsoNormal">
  Bir sözleriyle binlerce insanın hayatına etki yapabilecek güce sahiptiler. Nice ordular önlerinde diz çöktü. Sözleri binlerce kilometre ötelere ulaştı. Sevgilerine ulaşmak isteyenler ve gazaplarından kaçanlar amaçları uğrunda her türlü zorluğa katlandı. Ancak hepsi de ‘bir kadın’ karşısında acze düştü. Öyle bir kuvvetti ki karşılaştıkları, dillerinden ‘pes ettikleri’ne dair kelamlar döküldü. Mustafa Kemal Atatürk ‘Ordular idare ettim ama bir kadını idare edemiyorum.’ derken ya da Kanunî Sultan Süleyman’a dair ‘Koca hünkâr devleti, Hürrem Sultan onu yönetiyor.’ denilirken aynı durum geçerliydi. İkaros Yayınları’ndan çıkan ‘Tarihî liderler ve aşkları’ isimli kitap söz konusu süreci yaşayan isimlere yer veriyor. Eski Mısır’dan Nefertiti ve Ramses, Uzak Doğu’dan Buda, Antik dönemlerden Büyük İskender, Spartaküs, Kleopatra, Neron, Attila, Jüstinyen, Ortaçağ’dan Cengiz Han, II. Edward, ilerleyen devirlerden VIII. Henry, Kraliçe Elizabeth, Kanunî Sultan Süleyman, Şah Cihan, Çar I. Petro, Napolyon Bonapart, Abraham Lincoln, Kraliçe I. Viktorya, Gandi, Lenin, Stalin, Churchill, Troçki, Atatürk, Mussolini, Hitler, Mao, Juan Peron, Kennedy, Mandela, Şah Rıza Pehlevî, Castro, Che Guevera ve Prenses Diana’nın aşkları şair ve yazarların kaleminden muhataplarına ulaşıyor. Aralarında ibret alınacaklar da var duygusal yaklaşılacaklar da. Ancak kadın ya da erkek iki gönül sahibinin birbirlerine dönük muhabbetinin ne gibi engellerle karşılaştığını, hayatlarının seyrinde aşklarına nasıl farklı bir alan açmaya çalıştıklarını görmek isteyenler için kitap yeterince veri sunuyor. Aslında Tarihî Liderler ve Aşkları İkaros Yayınları’nın bu kapsamda hazırladığı ikinci eser. Daha önce Dâhiler ve Aşkları başlıklı kitapta bilim ve sanat dünyasından evrensel sahneye çıkabilen simaların gönül tutkunlukları sayfalara aksetmişti. Nihayet bu tür bir eserin okuyucu için artı sayılabilecek yönleri arasında tarihin farklı boyutlarının da nazara verilmesi yer alıyor. Ama sorgulayıcı gözle okumak kaydıyla…
 </p>
 <p class="MsoNormal">
  TARİHÎ LİDERLER VE AŞKLARI
 </p>
 <p class="MsoNormal">
 </p>
 <p class="MsoNormal">
  Özcan Erdoğan
 </p>
 <p class="MsoNormal">
  İkaros Yayınları
 </p>
 <p class="MsoNormal">
  846 sayfa
 </p>
 <p class="MsoNormal">
  02124272768
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-26249-13-gucluyu-dahi-acze-dusuren-silah-ask.html), [web.archive.org (arşiv bağlantısı)](http://web.archive.org/web/20110218025632/http://www.aksiyon.com.tr:80/aksiyon/haber-26249-13-gucluyu-dahi-acze-dusuren-silah-ask.html)
