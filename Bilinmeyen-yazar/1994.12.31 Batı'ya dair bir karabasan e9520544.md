# Batı'ya dair bir karabasan

*Bilinmeyen-yazar 1994.12.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Amerika; Sovyetler Birliği’nin dağılmasından sonra dünyada tek süper güç haline gelen, yeni dünya... Azgelişmiş ülkelerde demokrasinin cenneti sayılan Amerika’da cinayet, tecavüz, darp, hırsızlık gibi suçların oran paydaları artık saniyelerle ifade ediliyor. Bir taraftan bütün dünya üzerinde egemen olmaya çalışan bu ülke, diğer taraftan da hızla yaklaşan kendi sonunu biraz daha erteleyebilmenin telaşını yaşıyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Toplumun çürümesine paralel olarak yozlaşan Amerikan halkı, bir taraftan insani ilişkiler açısından uçurumlar ötesi hayat yaşarken, ensest ilişkiler,  sevgisizlik ve menfaat gibi çatışmalar neticesinde aile kavramı olarak da tükenmiş durumda. Işte Oliver Stone’nun son filmi Natural Born Killers (Katil Doğanlar) bu çarpık ailelerin iki çocuğunun hikayesini anlatıyor. Sarhoş bir babanın ve işe yaramaz bir annenin büyük kızı olan Mallory, ensest ilişkinin kurbanlarından biridir. Günün birinde karşılaştığı, babası intihar etmiş bir psikopat olan Mickey ile kaçıp evlenirler. Geri gelip, Mallory’nin anne ve babasını kendi elleriyle öldürürler. Derken cinayetler zinciri başlar... 3 haftada tam 52 kişiyi öldürürler. Bunları yaparken peşlerinde, sapık ruhlu bir polis ve ondan aşağı kalmayan rating uğruna harşeyi göze alan bir televizyoncu vardır.
   <br>
    <br>
     Stone, Katil Doğanlar’da ‘düşündürmek’ veya ‘açıklamak’ gibi bir gaye gütmüyor bizce. Elindeki kamerayı seyircinin kafasına vuruyor adeta “Işte sonun böyle olacak” diye. Filmindeki sapık polis, psikopat hapishane  müdürü ve sadist televizyoncu, Batı toplumunun ruh coğrafyasını göstermesi açısından çok ilginç tipler. Ve medya... Iki gencin 3 hafta gibi bir zaman zarfında 52 insanı öldürmesini ‘tüketim manyağı’ topluma cilalayarak sunarken, yangına körükle koşan elektronik büyü... Filmin son sahnesinde, katillerin madyacıyı öldürürken söyledikleri şu söz çok ilginç: “Seni temizlemezsek, işlediğimiz bu kadar cinayetin hiç bir anlamı kalmaz.” Filmin yönetmeni Stone’un, bir basın söyleşisinde, filminde Amerika’nın geleceğini bu kadar karanlık çizmesinin sebebi sorulduğunda verdiği cevap da ilginç: “Ülkemde her saat başı bir ambulans yarışı oluyor. 11’de büyükanne, 12’de ise bir bebek öldürülüyor. Insanlar TV’de istedikleri kadar şiddet izleyebiliyorlar. Bu yüzden şiddete çok alışkınlar.”
     <br/>
     <br/>
     Bu arada ilginç bir diğer nokta ise, bir çok kesimin zannettiğinin aksine, Amerikan sinemasındaki “sansür” olgusunun varlığı. Amerikan Film Kuruluşu, başta hapishane sahnesi olmak üzere bir çok planı sansürlemiş. Film, kesilmesine rağmen, Ingiltere’de vizyona henüz girebilmiş değil.
     <br/>
     <br/>
     Amerika’da aynı anda 1510 sinemada birden vizyona girerek yeni bir rekora imza atan Katil Doğanlar’ın öyküsü, daha önce Rezervuar Köpekleri filminden tanıdığımız Quentin Tarantino’ya ait. Tarantino öyküsünü, Stone’nun çok değiştirdiğini de ısrarla vurguluyor. Filmin müzikleri de oldukça enteresan: Müzik dünyasının çok ünlü 75 parçasından esinlenerek yapılmış müzikler, çekim aşamasında oyuncuların ruh hallerine ve oyunculuklarına yansısın diye canlı fon müziği olarak kullanılmış.  Katil Doğanlar, değişik film tekniklerinin kullanılması ve planlama açısından da oldukça şaşırtıcı bir film. Başdöndürücü kurgu ve montajı JFK’nin bile pabucunu dama atarken, plan sayısı açısından da adeta bir rekor kırıyor. Oliver Stone’nun bu filmi de çok konuşulacak gibi...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21288), [web.archive.org (arşiv bağlantısı)](http://web.archive.org/web/20070810195308/http://aksiyon.com.tr:80/detay.php?id=21288)
