# Haşim Kılıç’la 3,5 yıl daha

*Bilinmeyen-yazar 2011.09.19*

<font class="agenda2NewsSpot">
 Türkiye’nin en kritik günlerindeki belirleyicilerden biriydi Anayasa Mahkemesi Başkanı Haşim Kılıç.
</font>
<font class="newsDetail">
 <p>
  4 yıllık görev süresinin bitiminde yapılan başkanlık seçimlerinde yeniden adaydı. 17 üyenin 13’ünün oyuyla 13 Mart 2015 tarihine, yaş haddinden emekliye ayrılıncaya kadar o koltukta oturmaya devam edecek. Seçim sonrası “Bu mahkeme hak ve özgürlüklerin güvencesidir. Hak ve özgürlükleri ihlal edilenlerin son limanıdır, son sığınağıdır.” diyen Kılıç, Anayasa Mahkemesi’ne bireysel başvuru hakkı için 2012 yılının Eylül ayını işaret etti. Hak ve özgürlüklerin küreselleşip evrensel bir yapıya kavuştuğunun altını çizdi: “Hiçbir ülke artık, ‘hak ihlalleri benim iç işimdir, kimse karışamaz’ şeklinde bir düşünce hakkına sahip değildir. Olamıyor da. Bu sebeple dünyanın en ücra köşesindeki bir hak ihlali de bu mahkemenin ilgi alanındadır ya da bizim ülkemizdeki bir hak ihlali bir başka ülkenin ilgi alanındadır. Artık hiçbir şey gizli kapaklı değil.” Avrupa İnsan Hakları Mahkemesi’nin (AİHM) yerel şubesi gibi çalışacak Anayasa Mahkemesi. Bir bakıma kendi göbeğimizi bizzat keseceğiz. Demokrasinin nimetleri hep birlikte solunacak. Bu değişiklikte 12 Eylül 2010 tarihli referandumun mührü basılı. Kılıç’ın da vurguladığı üzere: “Artık AİHM kapısında hak arama zorunda kalmayacağız.”
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30493-11-hasim-kilicla-35-yil-daha.html), [web.archive.org (arşiv bağlantısı)](http://web.archive.org/web/20111007150509/http://www.aksiyon.com.tr:80/aksiyon/haber-30493-11-hasim-kilicla-35-yil-daha.html)
