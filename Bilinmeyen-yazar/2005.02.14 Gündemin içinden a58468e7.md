# Gündemin içinden

*Bilinmeyen-yazar 2005.02.14*

<div>
 <p>
  <font>
   Ziraat Bankası’nın “nema rehinli” bireysel kredi projesi büyük ilgi gördü. İlk gün aylık faizi yüzde 2 olan krediye 65 binden fazla kişi başvurdu.
   <br/>
   <br/>
   Kredi fikri, özellikle birikmiş banka kartları borçlarının ödenmesinde kolaylık sağlanması amacıyla doğdu. Banka yöneticileri, 18 aylık toplam faizi yüzde 27,2’yi bulan krediyi, acilen kapatılması gereken borcu olmayanlara kesinlikle tavsiye etmiyorlar.
   <br>
    <br>
     İngiliz futbol takımı Chelsea’yı satın aldıktan sonra dünyaca tanınan biri olan Rus işadamı Roman Abramoviç, 11,5 milyar dolarlık servetiyle Rusya’nın en zenginleri listesinde bir numaraya yerleşti.
     <br>
      <br>
       Şişli Cumhuriyet Başsavcılığı, Cem, Kemal, Yavuz ve Hakan Uzan’ın da aralarında bulunduğu 35 sanık hakkında “İmar Bankası’na el konduktan sonra geçmişe dönük olarak hisselerini devrettikleri, bu amaç için çete oluşturdukları, dolandırıcılık ve rüşvet suçlarını işledikleri” iddiasıyla yürüttüğü soruşturmayı tamamladı. Fezlekede Cem Uzan için 32 yıla kadar ağır hapis isteği de yer alıyor.
       <br>
        <br>
         Türkiye başkonsolosluğunun düzenlediği etkinlik sayesinde bölgesinde yaşayan Türkler ile ilk defa bir araya gelen New York Emniyet Müdürü Raymond W. Kelly, ikram edilen çiğ köfteyi yedikten sonra, “Türkiye, İslam’ın şefkatli ve hoşgörülü yüzünü temsil ediyor” diye konuştu.
         <br/>
         <br/>
         Ankara 9. Bölge İdare Mahkemesi İzmit SEKA’nın kapatılmasına ilişkin Selüloz-İş Sendikası’nın yaptığı yürütmeyi durdurma başvurusunu reddetti. Yılda 10 trilyonlarca zarar eden fabrikanın arazisi İzmit Belediyesi’ne devredilecek. Arazinin İngiltere’deki Hyde Park benzeri bir alana dönüştürülmesi düşünülüyor.
         <br/>
         <br/>
         Suudi Arabistan’da ülke tarihinin ilk yerel seçimleri yapıldı. Riyad’daki kısmi yerel seçimlerde alınacak sonucun başarısına göre diğer şehirlerde de 3 Mart ve 21 Nisan tarihlerinde yerel seçime gidilecek.
         <br/>
         <br/>
         SSK’lılar da serbest eczanelerden ilaç almaya başladı. Ancak uygulamanın ilk günlerinde bazı sıkıntılar yaşandı. Ülke genelindeki 22 bin eczanenin sadece 7 bini SSK ile anlaşmalı. Bu rakamın, SSK hastanelerinin Sağlık Bakanlığı’na devrinin gerçekleşeceği 19 Şubat tarihinden sonra 12 bini bulması bekleniyor. İlgili bakanların geri ödeme konusunda garanti vermesine rağmen, eczacılar hâlâ büyük endişe taşıyorlar. Bu arada, 20 Şubat’a kadar işyeri hekimlerinin yazdığı reçete ve raporla verilen ilaçlar SSK eczanelerinden temin edilecek.
         <br/>
         <br/>
         677 bin 658 öğrencinin yararlanabileceği af kanun teklifi Meclis Başkanlığı’na sunuldu. Af, 2000 yılından bu yana üniversitelerle ilişiği kesilen ön lisans, lisans ve yüksek lisans öğrencilerini kapsıyor. Af kanun teklifinde sınırlama getirilmeyerek, “her ne sebeple olursa olsun” ifadesine yer veriliyor.
         <br/>
         <br/>
         İstanbul İnönü Stadı’nda oynanan ve 1-1 biten Beşiktaş-Gençlerbirliği maçı, orta hakem Kuddusi Müftüoğlu’nun konuk ekibin golünün geldiği pozisyonda yaptığı kural hatası sebebiyle tekrarlanacak.
         <br/>
         <br/>
         Gürcistan’da, doğalgaz sobasından sızan gazdan zehirlenerek ölen Başbakan Zurab Jvaniya’nın yerine, Maliye Bakanı Zurab Nohaydeli atandı.
         <br/>
         <br/>
         Türklerin kötü insanlar olarak lanse edildiği dizi filmi yayımlayan Amerikan FOX Televizyonu, gösterilen tepkiler üzerine “Amacımız kimseyi incitmek değil” demekle yetindi. Konu, ABD Dışişleri Bakanı Rice’nin, Başbakan Yardımcısı Abdullah Gül ile görüşmesinde de gündeme gelmişti.
         <br/>
         <br/>
         Hüseyin Araç, Danimarka Meclisi’ne giren ilk Türk vekil unvanını elde etti. 1956 Çorum doğumlu Araç, Sosyal Demokrat Parti adayı olarak girdiği seçimde 8 bin civarında oy aldı.
         <br/>
         <br/>
         Türkiye’ye sürpriz bir ziyaret gerçekleştiren Rum Demokratik Seferberlik Partisi (DİSİ) lideri Nikos Anastasiadis, halkının Kıbrıs’ta her zaman iki bölgeli ve iki toplumlu bir federasyon çözümüne inandığını söyledi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 625 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19544), [web.archive.org (arşiv bağlantısı)](http://web.archive.org/web/20051220003118/http://aksiyon.com.tr:80/yazdir.php?id=19544)
