# Zeynep ramazanı çok sevdi ama…

*Bilinmeyen-yazar 2010.03.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uzun ve karışık bir hikâye bu. Başkahramanı henüz 5 yaşında, çocuk edebiyatı yazarı Ahmet Mercan’ın kamuoyuna takdim ettiği bir kurgu karakter Zeynep.
  </font>
 </div>
 <div id="newsText">
  <font class="detail-text">
   <p class="MsoNormal">
    Yaşıtlarının oruç ayı ramazanla ilişkilerine tercüman olan küçük Zeynep’in hikâyesi, 2006 yılında İHH tarafından basılmış ve Türkiye genelinde 50 bine yakın çocuğa ulaştırılmıştı. Gelin görün ki mevzu burada kalmadı. İnternete de taşınan Zeynep Ramazanı Çok Sevdi isimli hikâye bugünlerde bir davanın konusu. Nasılını Ahmet Mercan’dan dinleyelim. “2009 yılı ramazanında bazı tanıdıklarım arayıp benim yıllar önce yazdığım hikâyeyi TRT’de izlediklerini söyledi. Oraya senaryo sattığımı zannettikleri için tebrik edenler oldu. Bir benzerlik olduğunu sandım çünkü ben kimseye senaryo satmamıştım.” Birkaç gün sonra kendisi de izlemiş filmi. “İnsaflı davranıp yüzde 100 değilse de yüzde 95 aynı diyeyim ben.” diyor Mercan. Kahramanın cinsiyeti dışında repliklerin bile birebir aktarıldığı filmin jeneriğinde ödüllü yönetmen Hüseyin Karabey’in imzası bulunuyor. Karabey’le avukatı aracılığıyla bağlantıya geçen Mercan’ın aldığı cevap, “Hikâyeyi internetten buldum, araştırmama rağmen yazarına ulaşamadım.” oluyor. “Oysa kaynakların bazılarında değilse de önemli kısmında yazarın kim olduğu belirtiliyor.” diyor Mercan. Tarafların uzlaşma görüşmeleri sürerken mahkemeye de intikal eden mevzu yıllardır bir adım yol katedilemeyen telif hakları sorununa yeni bir örnek. Mercan ve avukatı, bu davanın, sayıları her geçen gün artan telif hakkı uyuşmazlıkları konusunda emsal teşkil etmesini istediklerinin altını çiziyor. Bu yüzden Karabey susmayı tercih ederken onlar hem yaşananların hem de ödenecek tazminatın kamuoyuna yansıması yönünde tercih kullanıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E780FC1EAD0C05F876678E5388A70A55?newsId=26451), [web.archive.org (arşiv bağlantısı)](http://web.archive.org/web/20131201052304/http://www.aksiyon.com.tr:80/aksiyon/newsDetail_getNewsById.action;jsessionid=E780FC1EAD0C05F876678E5388A70A55?newsId=26451)
