# Tuncay Özkan: CHP’nin emrindeyim

*Bilinmeyen-yazar 2006.03.06*

<div>
 <p>
  <font>
   Kanaltürk Genel Yayın Yönetmeni Tuncay Özkan, Cumhuriyet Halk Partisi (CHP) Gençlik Kolları’nın partinin İstanbul İl Başkanlığı’nda düzenlediği “AK Parti’nin 3 Yılı” konulu panelde, “Televizyonum CHP’nin emrinde” dedi.
   <br/>
   <br/>
   Özkan, siyaset dünyasından tepki görünce, ses kayıtlarına rağmen sözlerini inkâr etti. Zaman Gazetesi’ndeki kayıtlara göre panelin 95’inci dakikasında (boşuna çok konuşan çok yanılır dememişler!) Özkan’a, “Erken seçim olabilir gibi tartışmalar var. Bu seçimde CHP iktidara gelir mi?” diye soruluyor. Özkan soruyu şöyle cevaplıyor: “Ben bu soruyu size soruyorum. Siz CHP Gençlik Kolları’na mı üyesiniz? Allah aşkınıza buradan çıktığınızda, evinize gittiğinizde, ‘Adam geldi ne güzel bizi güldürdü lan, birazcık da tombikmiş, televizyondaki gibi değilmiş’ konuşmaları yerine şunu yapın. Bu adam bize dedi ki, iktidar muhakkak CHP’nin olmalı.” Cevabın ardından “Siz bunu görüyor musunuz CHP’de?” sorusuyla karşılaşan Özkan, “Ben görmesem niye geleyim buraya? Televizyonum CHP’nin emrinde. Ben niye televizyonumu CHP’nin emrine koyayım bunu görmesem?” diye konuşuyor.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 638 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23532), [web.archive.org (arşiv bağlantısı)](http://web.archive.org/web/20060524010405/http://www.aksiyon.com.tr:80/yazdir.php?id=23532)
