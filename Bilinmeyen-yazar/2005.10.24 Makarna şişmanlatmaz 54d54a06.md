# Makarna şişmanlatmaz

*Bilinmeyen-yazar 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kilo alma kaygısındaki herkesin yemek listesinden çıkardığı gıdaların başında gelir, makarna. Makarnanın karbonhidrat yüklü olduğuna inanılması ürünün masalardan kaldırılmasına sebep olur.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Oysa bilinenin aksine makarna başta ekmek olmak üzere, patates, pilav, irmik gibi besin maddelerinden daha az şişmanlatma özelliğine sahip. Türkiye Makarna Sanayicileri Derneği’nin (TMSD) bu konuda yaptığı ‘Türkiye’de Makarna Tüketim Eğilimleri Araştırması’ da söz konusu verileri doğrular nitelikte. TMSD Başkanı Mehmet Serdar Sarıgül, 24-31 Ekim tarihleri arasında düzenlenecek ‘2. Makarna Haftası’ kapsamında, kamuoyunda oluşan ‘makarna şişmanlatır’ olgusunu yıkmak için çalışacaklarını belirtiyor. Bilinenin aksine makarnanın undan imal edilmediğini dile getiren Sarıgül, “Toplumun genelinde bu konuyla ilgili iki temel yanlış var. Bunlardan birincisi, makarna şişmanlatır, ikincisi de makarna undan yapılır. Aksine şişmanlatmadığı gibi, undan değil durum buğdayından üretilen irmikten yapılır. Küçük gibi görünen bu ayrıntı, gerek satışları gerekse pazardaki hareketlenmeyi etkiliyor.” diyor. Fazla yenen her besinin şişmanlatma özelliğine sahip olduğuna vurgu yapan Beslenme ve Diyet Uzmanı Dilara Koçak da, makarnanın dengeli beslenmenin bir parçası olduğunu, uygun sosla tüketildiği takdirde enerji ve besin öğelerini tam karşıladığını ifade ediyor. Türkiye’nin dünyada önemli makarna üreticilerinden biri olmasına rağmen tüketimin kişi başına 5,4 kilogramda kalması, sektörün sıkıntılarından bir diğeri. Tüm bu problemleri aşmak için 25 makarna üreticisi kuruluşun bir araya geldiğini kaydeden Sarıgül, çalışmalarının makarnayla ilgili yanlış bilgileri ortadan kaldırmaya yönelik olduğunu söylüyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22711), [web.archive.org (arşiv bağlantısı)](http://web.archive.org/web/20070609013535/http://www.aksiyon.com.tr:80/detay.php?id=22711)
