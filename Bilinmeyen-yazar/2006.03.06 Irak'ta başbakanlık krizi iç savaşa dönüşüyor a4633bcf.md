# Irak’ta başbakanlık krizi iç savaşa dönüşüyor

*Bilinmeyen-yazar 2006.03.06*

<div>
 <p>
  <font>
   Irak’ta başbakan olacak kişi hakkında Şii, Sünni ve Kürt partilerin bir türlü anlaşamaması ülkenin genelinde başlayan hizip çatışmasının topyekûn bir iç savaşa dönüşmesine yol açıyor
   <br/>
   <br/>
   İşgalden bu yana ikinci en kanlı haftasını yaşayan Irak’ta, Şii ve Sünni hizipler arasında diyalog ve uzlaşma çağrısı yapan Başbakan İbrahim el-Caferî’nin başbakanlık şansının kalmaması, ülkenin geleceğinin daha kanlı olabileceği endişelerini doğurdu. Türkiye ziyaretiyle parlamentoda önemli bir ağırlığı olan Kürt Birliği’nin desteğini tamamen kaybeden el-Caferî’nin başbakanlıktan uzaklaştırılacağına kesin gözüyle bakılıyor. El-Caferî işgalin ilk günlerinde Amerikan askerlerine hayli zor günler yaşatan Muktedâ el-Sadr’ın ordusu ve İran ile geliştirdiği sıcak ilişkilerden dolayı bazı Amerikalı yetkililerce de istenmeyen adam ilan edilmiş durumda. El-Caferî’nin görevden uzaklaştırılması durumunda yerine geçecek ismin belirlenememesi zaten bir iç savaşın arifesinde bulunan Irak’ı çok daha kanlı bir geleceğin beklediğinden endişe ediliyor.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 351 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23534), [web.archive.org (arşiv bağlantısı)](http://web.archive.org/web/20060524010433/http://www.aksiyon.com.tr:80/yazdir.php?id=23534)
