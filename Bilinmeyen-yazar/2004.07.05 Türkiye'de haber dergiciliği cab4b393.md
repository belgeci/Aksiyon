# Türkiye'de haber dergiciliği

*Bilinmeyen-yazar 2004.07.05*

<div bgcolor="#FFFEF6">
 <font>
  <img border="0" height="1" src="/web/20060103203131im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103203131im_/http://www.aksiyon.com.tr/resim/500/48.jpg" vspace="5"/>
  </p>
 </font>
 <font class="content">
  500’üncü sayımızda ülkemizdeki haber dergiciliğini masaya yatırdık. Amacımız; tarihi süreci, bugünü, geleceği ve problemleriyle olayın fotoğrafını çekerek, “ideal haber derciliği”ne ulaşmak.
  <br>
   Aksiyon dergisi bu hafta 5’inci dalyasını yapıyor. Başka bir ifadeyle 500’üncü sayısını yayımlıyor. Bu, dergi yayıncılığında, özellikle de haber dergiciliğinde çok uzun bir süre değil elbette. Ama Türkiye’deki mecmuaların yayın ömürlerini ölçü kabul ettiğimizde, 500 hafta kesinlikle küçümsenmeyecek bir zaman dilimi.
   <br>
    Türkiye’deki haber dergilerinin temel problemleri şöyle: Düşlenen ya da arzulanan tirajlara ulaşılamaması. Yani okunmaması.
   </br>
  </br>
 </font>
 <p>
  <font class="content">
   Nice heyecan ve ümitle çıkarılan onlarca derginin kısa süre sonra ya yayınına ara vermek zorunda kalması ya da tamamen piyasadan çekilmesi... Haber dergilerinin ne yapıp etseler de, günlük gazetelerin hakimiyetini kıramamaları...
   <br/>
   <br/>
   Avrupa ve ABD’de çok sayıda dergi yüzbinlerce, hatta milyonlarca tiraja ulaşırken; üstelik de yakaladığı seviye ve çıtayı onlarca yıl koruyarak istikrarlı bir çizgi ortaya koyarken Türkiye’dekiler dergiler neden bir türlü bunu başaramıyor? Arıza, aksaklık ve akortsuzluk nerede gizli? İşin sırrı ne? Çıkış noktalarında mı, yayın politikalarında mı, sunum tarzlarında mı, hitap edilen kitle ile uyumda mı, dilde mi, teknikte mi, renkte mi, ebatta mı, yönetilişlerinde mi? Bunların hiçbirinde değilse, peki nerede?
   <br/>
   <br/>
   İşte 500’üncü sayımızı vesile kılarak, Türkiye’deki haber dergiciliğinin fotoğrafını çekmek istedik. Bunu yaparken, dünyadaki örnekleri mercek altına aldık. Gerek bizdeki, gerekse dıştaki mecmuaların tarihsel süreçlerini irdeledik. Belli dönemlere damgasını vuran dergilerin niteliklerini, zirveye çıkış ve çöküş sebeplerini araştırdık.
   <br/>
   <br/>
   Bu çalışmalar sırasında gördük ki, Türkiye’de dergiler ile Cumhuriyet döneminin siyasal tarihi arasında çok sıkı bir ilişki var. Belli dönemler, belli dergi isimleriyle anılıyor. Bazı dergiler daha da ileri giderek, çerçeveledikleri yönetim biçimini hayata geçirmek için proje üretip, bir disiplin içinde bunu topluma empoze etmeye bile çalışıyor.
   <br/>
   <br/>
   İlk başlardaki ilim ve edebiyat ağırlıklı dergi yayıncılığı, sonraları ideolojik kimlik kazanıyor. Gerçek anlamdaki haber dergiciliği, o dönemin dünyadaki örneklerine bakılarak, 1950’lerden sonra sahneye çıkıyor. Ancak, haber dergiciliği yapmak istenirken bile, ideolojik kaygılardan uzak durulamıyor. Türk yazılı basınında çeşitli fraksiyonlarıyla sol görüşün, sağ görüşe nazaran baskın olduğunu rahatlıkla söyleyebiliriz.
   <br/>
   <br/>
   1980’lerden sonra Türkiye’de çok önemli değişiklikler yaşanıyor. Ülke dışa açılıyor. Ekonomi hareketleniyor. Demokrasi, özgürlük, bireysellik ve insan hakları gibi kavramlar toplum belleğine iyice yerleşiyor. Devrim niteliğinde ekonomik ve teknolojik atılımlar gerçekleşiyor. Bütün bunlarda, Turgut Özal’ın payı büyük. Bu gelişme ve değişmelerden basın da maksimum derecede nasipleniyor. Basınımızın, kullandığı teknolojilere bakıldığında, birçok Avrupa ülkesindeki gazete, dergi ve televizyonun önüne geçtiği görülüyor. Ancak teknolojik üstünlük de beraberinde kaliteli yayını getiremiyor. Satışları patlatamıyor. Gazetelerin gölgesindeki haber dergileri son yıllarda giderek magazinleşiyor. Batı’dan örnekler alınıyor. Ama bunlar daha çok life, stil ve trend türü dergiler. Bazı haber dergileri, içine düşülen yanlışlığı fark ederek, çıkış yolları aramaya başladı. Bu son derece sevindirici bir gelişme.
   <br/>
   <br/>
   10 yılı geride bırakan Aksiyon, ilk sayısından beri, Türkiye’deki haber dergilerinden çok farklı bir çizgi takip etti. Amacı zaten baştan beri ‘haber dergiciliği’ yapmaktı. Tirajı tabii ki yeterli değil ama şu anda en fazla satan dergi olması, ne yaptığını bilmesinin ve her ne sebeple olursa olsun, işi sulandırmamasının bir sonucu. Dünyada çok satan dergilerin abone sistemiyle çalıştığı ortada. Aksiyon da satışının büyük bölümünü bu yöntemle yapılıyor.
   <br/>
   <br/>
   500’üncü sayıda hazırladığımız bu geniş dosyada çekilmeye çalışılan fotoğraf, başta Aksiyon için önem arz eden bir veri niteliğinde. Bu çalışmayı sizlerle paylaşmamızın sebebi, bir dergi okuru olarak, işin içine sizleri de çekmek. Türkiye’deki haber dergiciliğinin durumunu görmenizi sağlamak. Bu fotoğrafın, diğer meslektaşlarımız tarafından da görülmesiyle, hepimizi ilgilendiren konuda, tartışma platformu oluşturmayı da amaçlıyoruz haliyle. Biz üzerimize düşeni yapmak için şimdiden kolları sıvadık.
   <br/>
  </font>
  <br/>
  <!---- YAZI SONU ----------->
 </p>
</div>


## Yorumlar

### Murat Çevik, 16-Temmuz-2004
> Aksiyon okuru olmanın farkı: 
> Bu mesajı bir İstanbul-Ankara seyahatinde, oldukça hacimli olan 500. sayının tamamını bitirdikten sonra yazmaya karar verdim. Bu 10 yıllık emeğin yaklaşık 7 yılını dikkatle takip eden ve derginin koleksiyonunu yapan bir Aksiyoner olarak müteşekkirliğimi bu vakte kadar tehir etmiş olmamın bir bahanesi yok. Bu 7 yıl içinde Aksiyon dergisi okuyucusu olmanın bütün ayrıcalıklarını yaşadım desem abartmış olmam. 500. sayıda bunu bir kez daha anladım. Nitekim Türkiye'de ve dünyada haber dergiciliğine dair iletişim fakültelerinde okutulmaya değer bir sayıya imza atmışsınız. Kendi meşrebinden olmayanın yok sayıldığı bir ortamda, çok geniş perspektifle, farklı görüşlerdeki dergilerin tarihini her zamanki soğukkanlılığınızla ele almışsınız. 10 yıl sonra, Aksiyon'u uluslararası platformda sözüne itibar edilir bir dergi olarak görecek ve Aksiyoner olmanın farklılığını yaşama şansını yitireceğiz. Ama biz yine de o günlerin özlemiyle yaşıyoruz.

### Adem Türkhan, 16-Temmuz-2004
> Sizden çok şey öğrenecekler: 
> Aksiyon'un  sürekli takipçisiyim. Diğer yayın organlarının sizden öğreneceği çok şey olduğuna inanıyorum. Daha nice 500. yıllara... Başarılarınızın devamını diliyorum. Ayrıca, Çağdaş Yaşamı Destekleme Vakfı ile ilgili haberinizden dolayı tebrik ediyorum...

### Muhammet Güllüce, 12-Temmuz-2004
> ‘Collector’s Edition’'ın Aksiyoncası: 
> Batı’da, ‘Özel Sayı’ya tekabül eden ‘Collector’s Edition’ kavramı vardır. Orada her tür alanda yayınlanan dergilerin olmazsa olmazıdır bu sayılar. Genelde yıldönümlerinde yayımlanır. Böyle sayılarda, dergi, kütüphanede yer alması beklenen kaynak bir kitaba dönüşür. Biz pek rağbet görmeyen bir durumdur bu ‘Özel Sayı’lar. Necip Fazıl Kısakürek’in doğumunun 100. yılı münasebetiyle bir ‘Özel Sayı’ yayımlanmadı gözlemlediğim kadarı ile. Perakendecilikte Türkiye’nin önemli bir kilometre taşı olan ve 50. yılını bu yıl kutlayan Migros’un bu kutlama ile ilgili bir kitap, bir dergi bastırdığını da görmedim. Aksiyon ise 500. sayısında bu durumu görmezden gelmedi. Kendi alanı ile ilgili olarak haber dergiciliğinin ülkemizdeki geçmişine, şimdiki durumuna bir bakış gerçekleştirdi. Bu sayısı ile Aksiyon artık bir Collector’s Edition'dır. Emeği geçen herkese teşekkür ediyorum.

### Hayrettin Durmuş, 12-Temmuz-2004
> Bayrak dergisini unutmuşsunuz: 
> 500. sayı çok güzel hazırlanmış. Kaynak olacak ve saklanacak nitelikte. Emeği geçenleri kutluyorum. İnşallah 5000. sayıya da ulaşırsınız. Sağ ve solda etkili yayın yapan dergilerle ilgili değerlendirmelerde bulunmuşsunuz. Bu dergiler arasında Yeniden Mili Mücadele ve Bayrak'ın da zikredilmesi adalete uygun olurdu. Diyelim ki, Pınar, Gerçek ve Çınar sanat dergileriydi; ama Yeniden Milli Mücadele ve onun devamı olan Bayrak'ın haber ve yorum dergisi olduğunu bilmeyen yok. Kaldı ki Aksiyon dergisinde (kaçıncı sayı olduğunu hatırlamıyorum), Osman İridağ imzasıyla kapak konusu bile yapılmıştı.

### Nedim Tık, 12-Temmuz-2004
> Öncü olun: 
> 500. sayıda da dolu dolu bir dergicilikle karşılaştık. Ahmet Selim'in “Dönemler ve Dergiler” yazısını, Ahmet Turan Alkan'ın “Cemel Vak'ası” hakkındaki düşüncelerini ve diğer dosyaları ilgi ile okuduk. Yansız bilgilenmenin keyfini yaşadık ve yaşayacağız. Medyamızın ne durumda olduğunu tarihî gerçeklerle bir kez daha gördük. Basınımız adına bizleri sevindirecek haberler duymayı çok özledik. Aksiyon öncü olsun, basınımızı  dünyada hak ettiği seviyelere taşısın.

### Şaban Ak, 12-Temmuz-2004
> 500. sayınız hayırlı olsun: 
> Türk haber dergiciliğinde bir marka olan Aksiyon'un 500. sayısına ulaşmasını kutluyor, emeği geçen arkadaşları içtenlikle kutluyorum.         Şaban Abak (Eğitim-Bir-Sen Genel Basın Yayın Sekreteri)

### ALP AKBUDUN, 11-Temmuz-2004
> Kaliteli ve objektifsiniz...: 
> Kutluyorum sizi... Özellikle kaliteden ve objektiflikten ödün vermediniz. Bir grubun dergisi olarak bunu başarmanız daha da anlamlı. Zira, okuyucular, dergiden ziyade dergiyi işleyen felsefeye dikkat ediyor. Muadilleriyle mukayese edildiğinide Aksiyon kendi farkını ortaya koyuyor. İdeoloji dönemlerinden kalan alışkanlıkları terk ederek dergi çıkarmak, kararlılık gerektiren bir iş. Bu kararlılığı gösterdiğinizi düşünüyorum. Milli bir çizgiyi daima muhafaza etmeniz ve ülkenin gerçek gündemine yer vermeniz hoşuma gidiyor. Nice 500. sayılara Aksiyon....

### .... ....., 09-Temmuz-2004
> evet: 
> Aksiyon'u düzenli olarak takip edemiyorum. Vakit buldukça internet sayfasından okumaya çalışıyorum. Maddi kaygılarla hareket etmeyip derginin tamamını internet ortamına aktarması çok hoş. Derginizin arşivi de geniş. Haber konularınız da ilginç; ama Ortadoğu'ya fazla bağımlı kalındığını düşünüyorum. Büyütecinizi dünyanın diğer bölgelerine de çevirebilirsiniz.

### mehmet S, 06-Temmuz-2004
> 500. sayı münasebetiyle: 
> AİLEME selam ve saygılar.... Okur olarak parçası olduğum bu ailenin bütün fertlerine çalışma ötesi "çalışma"larından ötürü teşekkürlerimi iletir, başarılar dilerim...

Kaynak: [www.aksiyon.com.tr](http://aksiyon.com.tr:80/detay.php?id=11978&yorum_id=1519), [web.archive.org (arşiv bağlantısı)](http://web.archive.org/web/20060103203131/http://aksiyon.com.tr:80/detay.php?id=11978&yorum_id=1519)
