# 'Üstadın aziz hatırasına'

*Bilinmeyen-yazar 2004.11.08*

<div>
 <p>
  <font>
   Ömrünü iman davasına adamış Bediüzzaman Said Nursi'nin gönüllerde yaktığı ateş kültür dünyamıza yeni eserler kazandırmaya devam ediyor.
   <br/>
   <br/>
   Üstad Said Nursi'nin hayatı, bakış açısı, kişiliği ve Ayet-ül Kübra adlı eseri, "Bir demet gülle geldik sana" isimli VCD ile sevenlerine ulaşıyor. Mürekkep Yayınları tarafından hazırlanan eserin kalem sahibi Emin Aydın.
   <br>
    <br>
     Bediüzzaman'a adanan eser dört bölümden oluşuyor. Said Nursi'nin eser ve görüşleriyle yetişmiş gençleri Üstad'a bir demet gül olarak sunan satırlar, eserin birinci bölümünü oluşturuyor. İbrahim Sadri'nin seslendirdiği bu kısımda Nursi'nin hayatı, bilinen tüm fotoğrafları ve özellikle bu yayın için hazırlanan yağlı boya tabloları eşliğinde sunuluyor. "Said bir gözle kuşlar" başlıklı ikinci bölümde; Üstad'ın hayvanlar ve varlıklar âleminin her parçasında temaşa ettiği, Allah'ın birliğine işaret eden deliller zikrediliyor.
     <br>
      <br>
       Üçüncü bölümde; Ali Ulvi Kurucu tarafından yazılan ve Bediüzzaman Said Nursi'ye atfedilen "Mücahid" isimli şiir, Hayri Küçükdeniz'in sesiyle ulaşıyor dinleyiciye. Son bölümde ise Yusuf Ziya Özkan'ın üslubundan Ayet-ül Kübra Risalesi'nin Güneş, Ay, hava, toprak zaviyesinden Yaratan'ın varlığını haykırması yer alıyor.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2079 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=17894), [web.archive.org (arşiv bağlantısı)](http://web.archive.org/web/20051105183047/http://aksiyon.com.tr:80/yazdir.php?id=17894)
