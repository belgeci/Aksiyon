# Akıl ayağa düşünce!

*Bilinmeyen-yazar 2008.02.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ego yani nefis ile vicdan arasındaki devreyi tamamlayan ve yöneten akıl by-pass edilmişti bir kere. Söz ve yorumlarda akıl ve izan aramak beyhude bir çabaydı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080226041148im_/http://www.aksiyon.com.tr/resim/689/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   En tabii hak statüsündeki bireysel özgürlük alanında uygulanan yasağın demokratik bir refleksle kaldırılmasını ‘çoğunluğun zorbalığı’ diye yorumlayanları anlamaya çalışmak, umutsuz bir empati gayretiydi. Aklın ve hukukun üstünlüğünü savunanlara; demokrasinin güzelliklerinden dem vurup duranlara bir hâller olmuştu. İktidara darağacı adres gösteriliyordu. Meclis’te özgürlükten yana havaya kalkan ellerin sahipleri kaos çığırtkanlığı yapmakla itham ediliyordu. Başbakan Recep Tayyip Erdoğan’ın grup toplantısındaki konuşması sertti ama içindeki bir cümlesi dinleyenleri duyduğunda ağlatacak kadar içtendi: “Biz bu yola o beyaz çarşaflarla çıktık, bedel ödemeye hazırız.” Bu sözler üzerine CHP Genel Başkanı Deniz Baykal, “Sizi oradan demokrasi içinde milletimizin uzaklaştırması gerektiğine inanıyoruz.” diyordu ama bir grup azınlık; -akıllarını sepete koyup hezeyanlarına kulak verip alevlendirdikleri- feveranlarını anlatırken, Atatürk ile Lenin’i dava arkadaşı ilan etmekten bile çekinmiyorlardı. MHP lideri Devlet Bahçeli’nin şu sözleri ise akıl ve vicdan sahipleri için alınacak derslerle doluydu: “Emekli yargı mensupları, hukukçu ve akademisyenler, siyasiler, köşe yazarları ve televizyon yorumcularının bu konuda âdeta yarışa girmeleri, siyasi etik ve hukuk etiği açısından normal bir durum sayılamayacaktır. Anayasa Mahkemesi’ni etki altına almayı, yönlendirmeyi, mahkemeye yol göstermeyi ve bu konu etrafında oluşturulan cepheleşmenin tarafı hâline getirmeyi amaçlayan bu tutum ve davranışların her şeyden önce hukuka ve Yüce Mahkeme’ye saygısızlık olacağı açıktır. Anayasa Mahkemesi bunların etkisi altında kalmayacaktır.”
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29622), [web.archive.org (arşiv bağlantısı)](http://web.archive.org/web/20080226041148/http://www.aksiyon.com.tr:80/detay.php?id=29622)
