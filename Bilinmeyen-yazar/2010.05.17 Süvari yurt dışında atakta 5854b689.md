# Süvari yurt dışında atakta

*Bilinmeyen-yazar 2010.05.17*

<font class="agenda2NewsSpot">
 Erkek giyimin öncü markası Süvari yurt içinde marka yatırımlarına ve mağazalaşmaya tam gaz devam ederken, yurt dışındaki mağazalarına da yenilerini eklemeye devam ediyor.
</font>
<font class="newsDetail">
 <p class="MsoNormal">
  Yemen’de açtığı iki yeni mağaza ile buradaki mağaza sayısını 3’e çıkaran Süvari yurt dışındaki toplam mağaza sayısını 15’e yükseltti. Yemen Cumhurbaşkanı Yardımcısı Abdulkadeer Alrowaishan ile Süvari Yönetim Kurulu Başkanı Ahmet Coşkun’un gerçekleştirdiği açılış, halktan büyük ilgi gördü. Ahmet Coşkun ülkedeki üçüncü mağazalarının açılışında yaptığı konuşmada, Yemen’de en az 10 mağaza açmayı hedeflediklerini bildirdi. Arap Yarımadası ve Afrika’nın kendileri ve tüm Türk markaları için önemli bir pazar olduğunu belirten Coşkun, burada yeni ülkeler belirleyerek mağaza açmaya ve Süvari markasını daha çok insanla buluşturmaya devam edeceklerini kaydetti. Coşkun ayrıca “Rusya’da mağaza sayımızı en kısa sürede 10’a ulaştırmayı hedefliyoruz. Kazakistan, Türkmenistan ve İsviçre’de de yeni projeler araştırıyoruz.” dedi.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26815-16-suvari-yurt-disinda-atakta.html), [web.archive.org (arşiv bağlantısı)](http://web.archive.org/web/20101120133356/http://aksiyon.com.tr/aksiyon/haber-26815-16-suvari-yurt-disinda-atakta.html)
