# Eskiçağ arkeoloji rehberi

*Bilinmeyen-yazar 1997.08.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uzun yıllar İstanbul Üniversitesi'nde öğretim üyeliği yapan George E. Bean, Batı ve Güney Anadolu'nun hemen hemen bütün köylerini gezmiş ve pek çok arkeolojik keşfe imza atmış bir araştırmacı.
  </font>
 </div>
 <div id="newsText">
  <font class="detail-text">
   Yirmi beş yıllık Türkiye gezilerini dört ciltte toplayarak, sadece arkeoloji değil, mitoloji, filoloji, coğrafya ve sosyal antropoloji gibi konularla ilgilenen herkese yönelik bir çalışma yapmış.
   <br/>
   <br/>
   Anadolu'nun güneybatısında bugün Antalya ve Muğla il sınırları içinde kalan Teke Yarımadası üzerine kurulan ve coğrafi koşullar yüzünden uzun yıllar araştırma yapılamayan Lykia'da bu süreç ancak yarım yüzyıl önce yazarın seyahatları ile başlamış. Bean'ı yirmi beş yıl süren incelemelerinde en çok Lykia etkilemiş ve bunun üzerine "Eskiçağda Lykia Bölgesi"ni yazmış. Arkeoloji, tarih, mitoloji gibi pek çok Eskiçağ bilimleri içeren eser, aynı zamanda bir tehlikeye de dikkat çekiyor: Tarih boyunca Anadolu'nun en bakir bölgesi olan Lykia, bugün yeni yolların yapılması, hızlı betonlaşmanın doğa ile birlikte arkeolojik kalıntıları da tahrip etmesi nedeniyle korunmaya muhtaç bir hale geliyor.
   <br/>
   <br/>
   Eskiçağ'da Güney Kıyılar'da ise yazar okuyucuyu Antalya Körfezi ve onun gerisinde yer alan topraklara götürüyor. George Bean bölgenin tarihsel gelişimini ana hatlarıyla aktardıktan sonra, Antalya, Perge, Aspendos, Side, Termessos gibi belli başlı antik kentleri ve bazı ikinci derecede önemli yerleşim birimlerini ele alıyor. Her kenti günümüze ulaşan belgelerin yazılı kaynakların, sikkelerin ışığı altında irdeliyor, kenti gezerken karşılaşacağımız tüm kalıntıların üzerinde ayrıntıyla duruyor, onları açıklıyor. Okuyucu, bu bölgede bugün bir yanda turizm ile iç içe yaşayan kentleri ve bunun getirdiği olumsuzlukları bütün açıklığıyla gözlemlerken hemen birkaç kilometre uzağında keşfedilmeyi bekleyen antik kentler buluyor.
   <br/>
   <br/>
   Arion Yayınları tarafından dört kitaplık bir seri haline getirilecek olan bu arkeolojik rehberlerin ortak özelliği, sıkıcı olmayan akıcı bir dille kaleme alınmış olması ve çeşitli çizim, levha ve fotoğraflarla görsel olarak da desteklenmesi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2832-12-eskicag-arkeoloji-rehberi.html), [web.archive.org (arşiv bağlantısı)](http://web.archive.org/web/20120129002854/http://www.aksiyon.com.tr:80/aksiyon/haber-2832-12-eskicag-arkeoloji-rehberi.html)
