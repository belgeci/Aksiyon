# Âkif’in kayıp resmi

*Bilinmeyen-yazar 2011.12.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fatih Ali Emiri Kültür Merkezi’nde açılan ‘Vefatının 75. Yılında Mehmet Âkif Ersoy’ sergisinde millî şairimizin aile fotoğrafları, kızı Cemile Doğrul’un vekâletnamesi ve vefatının ardından kızı Suat’a intikal eden saati gibi birçoğu ilk defa sergilenecek eserler var.
  </font>
 </div>
 <div id="newsText">
  <font class="detail-text">
   <p class="MsoNormal">
    Sergiyi ilginç kılanlardan biri ise Ersoy’un daha önce hiç sergilenmemiş ve pek de bilinmeyen bir portresini gün yüzüne çıkarıyor olması.  Mehmet Âkif’in yakın dostu müzisyen ve ressam Şerif Muhiddin Targan’ın imzasını taşıyan tabloda ilk defa profilden görüyoruz şairi. Daha önce Ankara Resim Heykel Müzesi’nde açılan serginin harekete geçirdiği Targan’ın torunu bir şekilde bu tablonun da sergiye dâhil edilmesini istemiş. Bu tablonun bilinen diğer Mehmet Âkif Ersoy portrelerinden farkı, stüdyo fotoğraflarından resmedilmemiş olması. Ömer Faruk Şerifoğlu’nun küratörlüğünde, Prof. Dr. İsmail Kara ve Beşir Ayvazoğlu’nun danışmanlığında hazırlanan sergide, Yusuf Çağlar ve Mehmet Ruyan Soydan arşivinden yaklaşık 400 belge yer alıyor. Sergideki en eski doküman ise Mehmet Âkif Ersoy’un 1899 yılına ait Ispartalı Hakkı’ya yolladığı şiir. Sergi, 31 Aralık’a kadar ziyaret edilebilir.
   </p>
   <p class="MsoNormal">
    Tiyatronun her çeşidi
   </p>
   <p class="MsoNormal">
    İstanbul Tiyatro Festivali’nin 2012 programında yer almak isteyen yerli projelerin başvuruları için son tarih 30 Aralık Cuma. 10–31 Mayıs 2012 tarihleri arasında gerçekleşecek olan 18. İstanbul Tiyatro Festivali, yaklaşık üç hafta boyunca, dünyaca ünlü tiyatro ve dans topluluklarından ve Türkiye’den gösterilerle İstanbul’un farklı mekânlarında izleyiciyle buluşacak. Ayrıntılı bilgi için: www.iksv.org/tiyatro
   </p>
   <p class="MsoNormal">
    Dergâh’ta bu ay
   </p>
   <p class="MsoNormal">
    Dergâh, 262. sayısına Berat Demirci’nin bir yazısıyla girizgâh yapıyor. Emel Özkan, Duygu Küçüker, Mustafa Burak Sezer, Mikail Söylemez, Atakan Yavuz, Mehmet Tepe ve Fatih Bedir Köker bu sayının şairleri. Atakan Yavuz, Vecdi Demir ve M.K.’nın ‘derkenar’ sütunlarında yazıları okunabilir. Sibel Eraslan ile Yavuz Ahmet Koç’un hikâyeleri, Nihat Dağlı’nın “kendini bilmek” denemesi de bu sayıda. “Orta sayfa sohbeti”nde ise meşhur sözlüğünü genişleterek yeniden yayımlayan D. Mehmet Doğan var.
   </p>
   <p class="MsoNormal">
    Sürreal bir deneyim
   </p>
   <p class="MsoNormal">
    Dante’nin arzın derinliklerindeki Cehennem’den Araf’a ve Cennet’e seyreden yolculuğunu takip eden ‘İlahi Komedya’, efsane restoranların ve aşçılarının menü ve tariflerinden oluşturduğu, sürrealist gastro-estetik hikâyelerin bir araya geldiği ‘Gala ile Akşam Yemeği’, gündelik hayatı sarkastik bir tavırla hayalin evine dönüştürme çabası “Sürrealizm İzleri”. Salvador Dali’nin bu üç başlık altındaki eserleri Mimar Sinan Güzel Sanatlar Üniversitesi Tophane-i Amire’de 26 Şubat 2012’ye kadar görülebilecek.
   </p>
   <p class="MsoNormal">
    Niğde’nin mısraları
   </p>
   <p class="MsoNormal">
    Kısa adı YAZSANBİR olan Yazarlar ve Sanatçılar Birliği, Niğde’de bir şiir dinletisi düzenledi. 23 Aralık’taki programda Bülent Acun, Cevat Akkanat, Erdal Noyan, Fatih Budak, Fikret Dikmen, Özcan Ünlü, Sabri Özdağ, Serdar Şahin gibi pek çok şair Niğde’nin şiir âşıklarıyla buluştu. Dizelerin gönülden gönüle sirayet ettiği bu etkinliğin önümüzdeki yıllarda da devam etmesi planlanıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31404-%C3%A2kifin-kayip-resmi.html), [web.archive.org (arşiv bağlantısı)](http://web.archive.org/web/20120128042247/http://www.aksiyon.com.tr:80/aksiyon/haber-31404-%C3%A2kifin-kayip-resmi.html)
