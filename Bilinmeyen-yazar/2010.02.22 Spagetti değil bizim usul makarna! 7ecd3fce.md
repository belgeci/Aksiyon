# Spagetti değil; bizim usul makarna!

*Bilinmeyen-yazar 2010.02.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Makarna sektörünün yenilikçi markası Selva’nın genel müdürü Mehmet Karakuş’a göre Türk halkı makarna pişirmeyi bilmiyor!
  </font>
 </div>
 <div id="newsText">
  <font class="detail-text">
   <p class="MsoNormal">
    Türkiye, dünyanın önde gelen makarna üretici ve ihracatçılarından. Sektör, ihracatta İtalya’dan sonra dünya ikincisi konumunda. Buna rağmen yerli üretim ve markalarda İtalyan tarzının büyük etkisi var. Konya merkezli Selva Makarna ise farklı tasarımı ve yenilikçi üretim anlayışı ile dikkat çekiyor. Geçen yıl ambalaj dalında innovasyon ödülü alan şirket, makarnayı Türk damak tadı ve kültürü ile insanlara sevdirmeyi misyon edinmiş. Genel Müdür Mehmet Karakuş, Bizim Usul Makarna’nın hikâyesini Aksiyon’a anlattı.
   </p>
   <p class="MsoNormal">
    -Makarna sektörü hakkında bilgi alabilir miyiz?
   </p>
   <p class="MsoNormal">
    Sektörde 18 şirket üretim yapıyor. Üretim kapasitesi yeni yatırımlarla 1 milyon 300 bin tona çıktı. Bu, dünyadaki 4. büyük üretim kapasitesidir. İhracatta İtalya’dan sonra 2. durumdayız. 2009’da 215 bin ton ihracat yaptık ve bu makarna tarihinde en iyi rakam. Birinci İtalya’nın ihracatı ise 1 milyon 750 bin ton. İhracat içinde markalı oranı yüzde 50’yi bulmuyor.
   </p>
   <p class="MsoNormal">
    -Küresel sıkıntılar sektörü nasıl etkiledi?
   </p>
   <p class="MsoNormal">
    Bizim sektör açısından krizden önce kuraklığı konuşmak lazım. 2007 yılında yaşanan kuraklık sonrası buğday fiyatı 190 dolardan 850 dolara yükseldi. Makarna, durum buğdayının irmiği ve sudan üretilir. O ortamda hem iç piyasa hem ihracat fiyatları çok ciddi arttı, maliyetler çok yükseldi. Geçen yıl buğdayın bollaşmasıyla fiyatlar düştü; ama bu sefer de global kriz etkili olmaya başladı. İhracat bu süreçte dalgalandı ancak yıl sonu itibarıyla artışla kapandı.
   </p>
   <p class="MsoNormal">
    -2009 sizin açınızdan nasıl geçti?
   </p>
   <p class="MsoNormal">
    Selva olarak ciromuz düştü ama miktar olarak yüzde 19 büyüdük. Geçen yılı 73 milyon lira ciro ile kapattık. 65 ülkeye markalı ihracat yapıyoruz.
   </p>
   <p class="MsoNormal">
    -Türkiye’de nasıl bir makarna algısı var?
   </p>
   <p class="MsoNormal">
    Türkiye’de makarna İtalyan anlayışı üzerinden biliniyor. Markaların başına sonuna ‘la’ ekleme ile tüketimin artacağı düşünülüyor; ama öyle değil. İnsanlara soruyoruz, toplumun yüzde 53’ü makarnayı sade tüketiyor. Oysa sade tüketilen bir makarna ana yemek değildir ve istenen lezzet alınmaz.
   </p>
   <p class="MsoNormal">
    -Zaten tüketici ana yemek olarak görmüyor makarnayı…
   </p>
   <p class="MsoNormal">
    İşte bundan dolayı görmüyor. Sossuz, sadece haşlanmış makarnayı ana yemek olarak tüketmezsiniz. Biz araştırmalardan sonra kendimize böyle bir çıkış yolu bulduk. İnsanlara hep İtalyan isimleri ve sosları önerilmiş; ama insanlar da reddetmiş bunları. Çünkü kültüre ve damak tadına uygun değil. Reklamlarda bunun üzerinde durduk. Bizim usul makarna dedik, bizim lezzetlerimizle makarnayı birlikte yiyelim dedik.
   </p>
   <p class="MsoNormal">
    -Tüketici alışkanlıklarına müdahale ettiniz…
   </p>
   <p class="MsoNormal">
    Tüketici alışkanlıklarını etkilemek istedik. Çünkü bu bir kültür meselesi. Toplum aslında makarna kültürüne yabancı değil. Erişte ve mantı da makarna çeşitleri. Biz İtalyanlardan önce de makarnayı bilen ve kullanan bir toplumuz; ama kültürümüzde sos yok. Pişirme yöntemlerini bilmiyoruz. Çok farklı mutfaklarımız var ve biz her mutfakta kendi lezzetlerimizi makarna ile birleştirerek yemeyi öneriyoruz.
   </p>
   <p class="MsoNormal">
    -Türkiye’de ekmek ve makarna tüketim oranı nedir?
   </p>
   <p class="MsoNormal">
    Kişi başı yıllık ekmek tüketimimiz 110 kilo, makarna tüketimi ise sadece 6 kilo. Dünyada makarna tüketiminde çok gerilerdeyiz. 28 kiloyla en çok tüketen İtalyanlar.
   </p>
   <p class="MsoNormal">
    -İnsanlar fazla tüketmiyor; çünkü makarna şişmanlatır inancı var.
   </p>
   <p class="MsoNormal">
    Bu bir yanlış bilgi. Makarna bizde ekmek benzeri olarak düşünülür ama bu yanlıştır. Ekmeklik buğday ile makarnalık buğday temelde farklıdır. Ekmeklik buğdayı öğütürseniz un elde edersiniz, makarnalık buğdayı öğütürseniz irmik elde edersiniz. Kırarsanız, bulgur elde edersiniz. Makarna bulgur familyasındandır. Ekmeklik buğdayın ve ekmeğin glisemik endeksi yüksektir ve kana hızlı karışır. O bakımdan unlu mamulleri yedikten sonra hızlı acıkırsınız. Bulgur ve makarnanın glisemik endeksi düşük olduğu için kana yavaş karışır ve uzun süre tok kalırsınız.
   </p>
   <p class="MsoNormal">
    -Son olarak Şip Şak makarnayı piyasaya sürdünüz. Onun özelliği nedir?
   </p>
   <p class="MsoNormal">
    Markalaşma sürecine başladıktan sonra yeni ve Türkiye’de olmayan, katma değerli ürünler çıkarmayı hedefledik. Şip Şak makarna bu çalışmanın sonucudur. Normalde makarna 8 -12 dakikada pişer. Şipşak makarna sadece 3 dakikada pişiyor. Bir katkı maddesi yok, sadece kalıp özelliği ve suyun daha fazla yüzeye ulaşması ile bu sağlanıyor. Hamur kalınlığını incelttik, suyla temas eden yüzeyi arttırdık. Makarnanın tadı ve içeriğinde hiçbir değişiklik yok. Çalışan kadınlara, öğrencilere, hızlı yemek hazırlamak isteyenlere yönelik bir ürün.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-26187-spagetti-degil-bizim-usul-makarna.html), [web.archive.org (arşiv bağlantısı)](http://web.archive.org/web/20120320235102/http://www.aksiyon.com.tr:80/aksiyon/haber-26187-spagetti-degil-bizim-usul-makarna.html)
