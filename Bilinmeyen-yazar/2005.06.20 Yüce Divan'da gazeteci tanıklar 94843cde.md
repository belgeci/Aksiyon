# Yüce Divan’da gazeteci tanıklar

*Bilinmeyen-yazar 2005.06.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mesut Yılmaz ve Güneş Taner’in Türkbank ihalesine fesat karıştırma suçuyla yargılandıkları Yüce Divan’daki duruşmada tanınmış gazeteciler Uğur Dündar, Sedat Ergin, İsmet Berkan ve Tuncay Özkan tanık olarak dinlendi.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Milliyet Gazetesi Genel Yayın Yönetmeni Sedat Ergin, Korkmaz Yiğit’le Alaattin Çakıcı arasındaki ilişkinin bilindiğini belirterek, “1998 yılının haziran ayı ortalarında Korkmaz Yiğit beni aradı ve görüşmek istediğini söyledi. Sheraton Oteli’nde bir araya geldik. Kanal E’yi satın aldığını, medya imparatorluğu kuracağını söyledi. Başında da beni görmek istediğini belirtti. Yılmaz’ın kendisine ihaleye katılmasında bir sakınca olmadığını söylediğini anlattı.” diye konuştu. Ergin, ayrıca, Hüsamettin Özkan’ın, “Çakıcı ile ilişkin olduğu yönünde istihbarat var, sen bu ihaleye girme.” dediği Korkmaz Yiğit’in aynı gün Mesut Yılmaz ile İstanbul Ceylan Otel’de görüştüğünü ifade etti. Bu açıklama üzerine söz alan Yılmaz, Yiğit ile otelde tesadüfen karşılaştıklarını ve 30 saniye konuştuklarını dile getirdi. Diğer tanık gazeteci Tuncay Özkan ise Yılmaz’ın, Türkbank’ın mafyanın eline geçmemesi için büyük çaba sarfettiğini anlattı. Özkan ayrıca, Yılmaz’ın kendisine, Yiğit ile Çakıcı arasındaki telefon bant kayıtlarını bizzat dinlediğini belirttikten sonra “O zaman bu iş bitmiştir, ihale iptal edilmiştir.” dediğini aktardı. Gazeteci Uğur Dündar da, Yiğit’ten gelen transfer teklifleriyle ilgili sorulara cevap verdi. Dündar, Yiğit’in nasıl biri olduğunu sorduğu Yılmaz’dan, “Muteber biridir.” cevabını almış.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22016), [web.archive.org (arşiv bağlantısı)](http://web.archive.org/web/20070613122742/http://www.aksiyon.com.tr:80/detay.php?id=22016)
