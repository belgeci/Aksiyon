# Başlangıçta söz vardı. Neden?..

*Bilinmeyen-yazar 1997.01.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çünkü söz kutsaldır.
Hele söyleyen söylediklerini yaşarsa...
  </font>
 </div>
 <div id="newsText">
  <font class="detail-text">
   Muhterem Fethullah Gülen Hocaefendi'nin çeşitli vesilelerle yapmış olduğu sohbetlerin derlenmesiyle meydana gelmiş olan "Fasıldan Fasıla" serisinin üçüncü kitabı Nil Yayınları tarafından yayınlandı. Fasıldan Fasıla, bir yönüyle söyleyenin tevazu ufkunu, bir yönüyle de dünya görüşünü yansıtan Hocaefendi'nin "küçük dünya"sını daha yakından tanımak ve onun tarihi gerçeklerden aktüaliteye, iman esaslarından insanın ruhi hayatına kadar pek çok konuda, dar veya geniş çerçevede söylediği sözleri okumak isteyenler için kaynak bir eser.
   <br/>
   <br/>
   Daha önce Hocaefendi'nin yaptığı konuşmaların, kaleme aldığı eserlerin yol göstericiliği ile ilmi, ekonomik ve kültürel alanlarda yapılan atılımlar düşünüldüğünde, bizzat hayata tatbik edilerek, yaşanarak söylenmiş bu sözler ve bu sözlerin çerçevesini çizdiği ölçüler, tartışma kabul etmez bir değer kazanıyor.
   <br/>
   <br/>
   Her dem yeni şeyler söyleyen, her fasılda insanı başka bir boyuta sürükleyen eserde Hocaefendi'nin düşünce perspektifini göstermesi açısından bazı sözlerin altını sizin için çizdik.
   <br/>
   <br/>
   Ahlak
   <br/>
   <br/>
   Kainatın mayası muhabbettir. Huşunet ve hırçınlıkla bir yere varılamayacağı ve varılamadığı ortadadır. Sevgi, saygı ve muhabbet kime ait olursa olsun, kapıların tokmağına dokunulduğunda, diyalog yollarının açıldığı ve İslam'ı en güzel şekilde anlatma imkanının doğduğu izahtan varestedir.
   <br/>
   <br/>
   Sanat
   <br/>
   <br/>
   Klasik Türk sanat musikisinin insanlara belli bir seviye kazandırdığı çoklarının kabul ettiği gerçeklerdendir. İcra edilen musikinin derinliklerine inebilen, ondaki incelikleri kavrayabilen insan, bir müddet sonra belli bir inceliğe ulaşabilir ve üzerindeki bedeviliklerden uzaklaşabilir.
   <br/>
   <br/>
   İlim
   <br/>
   <br/>
   İlim düşüncesinin gelişmesi ve herkese mal olabilmesi, ilim sahiplerinin havassı hamsei salime, aklı selim ve Batılılar'ın akıl erdiremedikleri haberi mütevatiri iyi değerlendirmesine bağlıdır. Ayrıca metod, metodoloji, sistem, kararlılık, ısrar ve aşk da meselenin ihmal edilmemesi gereken önemli unsurlarıdır. Evet, ilim düşüncesiyle, ilim aşkı arasında eski ifadesi ile telazum vardır. Yani aşk bahis mevzuu olmazsa, ilim düşüncesi çok ciddi yara alacak ve onunla hedeflenen noktalara ulaşılamayacaktır.
   <br/>
   <br/>
   Düşünce
   <br/>
   <br/>
   Düşünce, aksiyonun bir buudu olarak kabul edilebileceği gibi, bazı yönleriyle onun önünde de olabilir. Evet düşünce sessiz bir aksiyondur ve hayata tatbik, amel, hamle manasındaki aksiyonun önündedir. Çünkü düşünce aksiyondan daha derin ve daha engindir.
   <br/>
   <br/>
   Medya
   <br/>
   <br/>
   Medyanın tarafsızlık ilkesine bağlı olarak yayın yapabilmesi bana şu anda çok zor gibi geliyor. Türkiye'de en çok satan birkaç gazetenin, zaman zaman bir araya gelip bir çerçeve anlaşması yapmaları, ardından da hemen bu anlaşmayı tek taraflı bozmaları, bu endişemi te'yid ediyor mahiyette görünüyor.
   <br/>
   <br/>
   Spor
   <br/>
   <br/>
   Spor, bütün çeşitleriyle centilmenlik yörüngeli olmalıdır. Bu ise duygu ve düşüncede safvete ermekle çok yakından alakalıdır. Öyle zannediyorum ki, centilmenlik temel dinamikleriyle ele alınıp, hayata geçirilebilse aşılamayacak hiçbir şey yoktur. Zaten bir mânâda spor da bu demektir.
   <br/>
   <br/>
   Dünya
   <br/>
   <br/>
   Allah (c.c.), bütün cazibedar güzellikleriyle dünyayı bize vermiş ve onunla bizi imtihan etmektedir. Bize düşen, onun iyi yanlarını almak ve atılması gereken yanlarını atmaktır. Cenâbı Hakk'ın isimlerinin bir meşhergâhı olması yönüyle dünya güzeldir.
   <br/>
   <br/>
   Geçmiş
   <br/>
   <br/>
   Osmanlı kuruluş döneminden başlayarak, tâ duraklama dönemine gelinceye kadar devlet sistematiği adına dinin genel kurallarına bağlı çok değişik ölçüler vaz' etmiş ve bunlarla bütün bir dünyaya örnek olmuştur. Osmanlı'nın torunları olarak onlardan alacağımız çok büyük dersler var.
   <br/>
   <br/>
   Gelecek
   <br/>
   <br/>
   Öteden beri bana; "2000 yılında ne olacak veya 2010'da ne olacak?" vs. gibi sorular çok sorulmuştur. Cevabım hep şu olmuştur: İnşâallah 2000 yılında veya 2010 yılında daha çok insan, imanın yümün ve bereketiyle emniyet ve itmi'nâna kavuşacak.. daha çok insan vicdanında cennet numunesi bir çekirdek taşıdığının şuuruna erecek.. daha çok insan "iki kere iki dört eder" kat'iyetinde cennetin varlığına inanacak.. kendilerini cehenneme götürecek davranışlardan gerektiğinden daha fazla sakınacak.. ve dünyada bir huzur toplumu, bir fazilet toplumu meydana gelecek...
   <br/>
   <br/>
   Ve Bugünler
   <br/>
   <br/>
   Bugünlerde Cenâbı Hakk'ın lütufları sağnak sağnak başımızdan aşağıya yağıyor. Ben hiç mübalağa etmeden, Rabbimin bu tecellilerini vicdanımda hissederek ve her kelimenin yerli yerinde kullanılmasına fevkalâde özen göstererek diyorum ki, Rabbimizin nimetleri boyumuzu aşkın, liyakat ve istihkakımızın da çok çok üstündedir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2182-12-baslangicta-soz-vardi-neden.html), [web.archive.org (arşiv bağlantısı)](http://web.archive.org/web/20130623072409/http://www.aksiyon.com.tr:80/aksiyon/haber-2182-12-baslangicta-soz-vardi-neden.html)
