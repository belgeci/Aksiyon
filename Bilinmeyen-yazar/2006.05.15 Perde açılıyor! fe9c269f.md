# Perde açılıyor!

*Bilinmeyen-yazar 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul Kültür Sanat Vakfı tarafından düzenlenecek 15. Uluslararası İstanbul Tiyatro Festivali dünya çapında bir tiyatro buluşmasına ev sahipliği yapıyor: 4. Uluslararası Tiyatro Olimpiyatları 11 Mayıs–6 Haziran tarihleri arasında festival ile birlikte gerçekleşiyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Programın “Sınırların Ötesi” temasında gerçekleşme amacı; farklı kültürler arasında verimli buluşma zeminleri oluşturabilmek. Programda 10 ülkeden 60’ın üzerinde gösteri gerçekleşecek. Ülkeler: Türkiye, Yunanistan, İngiltere, Fransa, İsveç, Litvanya, Japonya, Rusya, Belçika ve ABD. Festival Güngör Dilmen’in dilimize kazandırdığı, Türk ve Yunan sanatçıların rol aldığı “Persler” ile başlayacak. Belçikalı plastik sanatçı, tiyatrocu, koreograf ve yazar Jan Fabre; “Ölüm Meleği” adlı çalışmasıyla ilk kez Türk izleyicinin karşısına çıkacak. Andy Warhol ve William Forsythe’a bir gönderme olarak sahneye koyduğu oyunundan sonra Fabre, bir konuşma da yapacak. Dünyanın en önemli yönetmenlerinden biri olan Giorgio Strehler’in kurduğu ve İtalyan tiyatro geleneğinin tanınmış topluluğu Piccolo Teatro di Milano’nun sunacağı “Arlecchino İki Efendinin Uşağı” bir Carlo Goldoni komedisi. Japonya’dan Shizuoka Performing Arts Center, Tadashi Suzuki’nin farklı bir Çehov yorumu ile katılıyor festivale: “İvanov”. Fransız Hükümeti ve Fransız Kültür Merkezi - İstanbul tarafından gerçekleştirilen ‘Fransız Baharı’ etkinlikleri kapsamında; Samuel Beckett anısına “Oyun Sonu” adlı yapıt var. Dünyaca ünlü tiyatro ustası Peter Brook da yine Fransız Baharı çerçevesinde programın konuğu olacak. Bu bölümde Christine Fersen, “Sahnede Tekbaşına” adlı oyunla farklı bir akşam yaşatacak izleyenlere. Şüphesiz ‘Fransız Baharı’nın en dikkat çeken oyunu 16 dansçı, 36 at ve 15 kişilik Romen müzisyen grubuyla oyununu sergileyecek olan dünyaca ünlü binicilik tiyatrosu Zingaro. 2006 yılı için hazırlanan gösteri ‘Batutta’ dünyada ilk kez 5-25 Mayıs tarihleri arasında İstanbul’da sahneleyecek. Festival kapsamında birçok ünlü sanatçı da İstanbul’da konuk edilecek: Theodoros Terzopulos, Jan Fabre, Tadashi Suzuki, Andrei Levinsky ve Peter Brook bunlardan birkaçı.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24213), [web.archive.org (arşiv bağlantısı)](http://web.archive.org/web/20070405075310/http://aksiyon.com.tr:80/detay.php?id=24213)
