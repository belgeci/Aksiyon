# Oracle'dan Linux'e destek Red Hat'a köstek

*Bilinmeyen-yazar 2006.10.30*

<div>
 <p>
  <font>
   Oracle, yeni kampanyası ile Linux'a desteğini büyütme kararı aldı. Red Hat firmasının sunduğu Linux işletim sistemi için teknik destek ücretini yarıya indiren Oracle, bu kararla Red Hat'e büyük bir darbe vurmuş oldu. Oracle'ın bu kararıyla, çok kullanıcılı firmaların Linux'e geçişi için önemli bir engel daha kalkmış oldu. Ancak Linux'ün bir numaralı teknik destek sağlayıcısı olan Red Hat, Oracle'ın bu kampanyasından olumsuz yönde etkilenecek.
   <br/>
   <br/>
   Microsoft karşısında güçlenen Linux'un piyasada hâkim konuma gelmesi için her türlü desteği verme kararı aldıklarını açıklayan Oracle patronu Larry Ellison, Red Hat'ın New York Borsası'ndaki hisselerinin de düşmesine sebep oldu. Red Hat'in hisseleri yüzde 11 değer kaybedince, “Red Hat'ı öldürmeye mi çalışıyorsunuz?” şeklinde sorulara muhatap kalan Ellison, “Buna kapitalizm diyorlar. Biz daha iyi bir ürünü daha ucuza sunmaya çalışıyoruz. Red Hat de isterse fiyatları kırabilir.” cevabıyla rekabetçi anlayışını ortaya koydu.
   <br>
    <br>
     Linux, açık kaynaklı yazılım piyasasının en meşhur ürünü. Kullanıcılar Linux için sadece gümrük ve teknik destek ödemeleri yapıyor ve kendileri de Linux'ün gelişimine katkıda bulunabiliyorlar. Oracle'ın desteğiyle Linux'ün büyük firmalar tarafından kullanımının büyük oranda artması bekleniyor.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1546 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=25686), [web.archive.org (arşiv bağlantısı)](http://web.archive.org/web/20070711081747/http://www.aksiyon.com.tr:80/yazdir.php?id=25686)
