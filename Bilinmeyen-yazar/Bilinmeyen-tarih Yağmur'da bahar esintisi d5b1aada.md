# Yağmur'da bahar esintisi

*Bilinmeyen-yazar Bilinmeyen-tarih*

<div>
 <p>
  <font>
   Başyazı"da Mevlânâ"nın ritmi ve ulvi sesi yükseliyor. Sikkeler, tennureler bir âteşîn iz bırakıp geçiyor yüreğe. Aşk izi, sevda yalazı, ümit alazı. Yeni bir bakış getiriyor Mevlânâ"ya. Cihan Okuyucu "Divan Edebiyatı"nın Muhtevası Etrafında Tartışmalar" isimli yazısında, "Divan edebiyatında hayal vardır gerçek yoktur, toplum meselelerine yabancıdır, sıkı kuralcı ve mazmuncudur, kendini yenileyememiştir vb..." tenkitlere karşı oldukça doyurucu ve ikna edici cevaplar veriyor.
   <br/>
   <br/>
   "Seher Misafirleri" başlıklı hikayede sırlı bir olayın girift çizgilerini ve kutsiyet ufkunu müşahede ediyoruz. "Hayallerinin Yorgunuyum" da Harem"den Üsküdar"a bir sahil yolculuğu yapıyoruz. Bu yolculukta Kız Kulesi"nin mahzun bakışları, Topkapı Sarayı"nın sarışın şarkısı, Boğazın mavi senfonisiyle tanışıyor ve huzur buluyoruz. "Popülerleşen Tarihi Roman ve Getirdikleri" makalesinde insanın geçmişi, bugünü ve geleceği bir anda yaşama ihtiyacı düşüncesi ortaya konuyor. "Biterken Bitmek" denemesinde M. Sacid Arvasi, fikir ve düşünce çilesi çeken insanların hal-ü pürmelalini çizmiş. Safvet Senih"in "Lahika Mektuplarından Bir Demet" yazısı Risale-i Nur"un rahle-i tedrisinde oturan ilk talebelerin nasıl bir nur ve ışık ikliminde yoğrulduklarını işliyor. Yağmur, nisan sayısında da kültür ve maneviyat kapısını aralıyor.
   <br/>
   <br/>
  </font>
 </p>
 <p>
  <font>
   (Bu yazı 687 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11276), [web.archive.org (arşiv bağlantısı)](http://web.archive.org/web/20050126120106/http://www.aksiyon.com.tr:80/yazdir.php?id=11276)
