# Şimdi oscar ‘Zaman’ı

*Bilinmeyen-yazar 2003.03.10*

<div>
 <p>
  <font>
   15. kuruluş yıldönümünde yaptığı değişimle Türkiye’de gazetecilik standartını yükseltmeyi hedefleyen Zaman Gazetesi emeğinin karşılığını almaya başladı. 3 Kasım 2001’de yeni yüzüyle okuyucusunun karşısına çıktığı günden itibaren izlediği yayıncılık anlayışıyla Türkiye’de de dünya çapında bir gazetecilik yapılabileceğini gösterdi. Merkezi Amerika’da bulunan ve medya tasarım dalında dünyanın en prestijli gazetecilik örgütlerinden olan Society For News Design (SND) gazete ve sayfa tasarımı dalında Zaman Gazetesi’ne üç ödül verdi.
   <br/>
   <br/>
   Derneğin Syracuse Üniversitesi’yle birlikte düzenlediği ve her yıl gerçekleştirdiği yarışmaya dünyanın 37 farklı ülkesinde yayın yapan gazeteler katılıyor. Bu yılki yarışmaya tam 351 yayın katılırken Türkiye’den sadece Zaman katıldı. Zaman elde ettiği başarı ile bir kaç gazete ile yarışmaya katılan pek çok ülkeyi geçmeyi başardı. Amerika ve Kanada dışında 50 ülkeden 2 bin 500 üyesi olan dernek 24 yıldır yarışmayı organize ederken dünyanın en saygın gazetelerinin itibar ettiği bir kuruluş olarak dikkat çekiyor. Hazırlıklarına bir yıl önceden başlanan yarışmada katılımcı gazetelerin istedikleri günkü tasarımla yarışmaya katılma hakkı bulunmuyor. Yani üzerinde çok uğraştıkları, fazla emek harcayıp çıtayı yükseltmeyi hedefledikleri, daha net bir ifadeyle ödül alabilecek bir sayfayla katılma hakları bulunmuyor.
   <br>
    <br>
     Dernek hazırladığı kitapçıkta gazetelerden hangi tarihli yayınları göndereceklerini belirtiyor. Değerlendirme de o günlerde çıkarılan yayınlar üzerinden yapılıyor. Türkiye’de verilen ödüllerde ise aynı yöntem takip edilmiyor. Gazeteler kendi belirledikleri sayfa tasarımlarıyla jürinin karşısına çıkıyor. Böylece yıl içinde kendilerine göre en beğendikleri sayfalarla yarışmaya katılmış oluyorlar. Bu yılki yarışma sonunda jüri Zaman’a gazetenin genel dizaynı dalında mükemmelik ödülü verilirken Akademi sayfası gümüş madalya aldı. Ekler kategorisinde ise Spor eki mükemmellik ödülüne (Award of Exellence) layık görüldü. Jüri üyeleri arasında sanat yönetmenleri, editörler, grafik tasarımcıları, illüstratörler, fotoğrafçılar ve reklamcıların bulunduğu dernek gazeteleri tirajlarına göre üç ayrı kategoride değerlendiriyor.
     <br>
      <br>
       Tirajı 50 binin altında olan gazeteler, 50–150 bin arasında olanlar ve tirajı 175 bini geçen gazeteler. Zaman gazetesi 300 bini geçen tirajıyla dünyanın en saygın gazeteleri kategorisinde ödül almayı başardı. Yarışmaya katılan 12 bin 760 tasarım arasında dünyanın önde gelen ve en prestijli gazeteleri Alman Frankfurter Allgemeine ve Die Zeit, İngiliz The Independent, İspanyol El Mundo ve Amerika’dan The New York Times ile Boston Globe gibi yayın organlarının sayfaları da yer alırken, Zaman bu gazeteler arasında 2 mükemmellik ödülü ve bir gümüş madalya aldı. Zaman Türkiye’de de Konya Selçuk Üniversitesi İletişim Fakültesi öğrencileri ve Türkiye Gazeteciler Cemiyeti tarafından gazetecilik başarı ödülleri kapsamında sayfa tasarımı ödülü almıştı.
       <br>
        <br>
         Gazetenin görsel başarısının arkasındaki teknik ekibin başında bulunan Feyzi Yazıcı ve Kerem Öztürk bu ödüllerin Zaman’ın yeni yayın anlayışının, uluslararası medya çevrelerinde de yankı bulması anlamına geldiğini söylüyorlar.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1755 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2472), [web.archive.org (arşiv bağlantısı)](http://web.archive.org/web/20060117214631/http://www.aksiyon.com.tr:80/yazdir.php?id=2472)
