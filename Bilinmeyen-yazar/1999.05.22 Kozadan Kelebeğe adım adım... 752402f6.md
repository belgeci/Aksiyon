# Kozadan Kelebeğe adım adım...

*Bilinmeyen-yazar 1999.05.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cıktığı gazete veya televizyonlarda tiraj ve reyting patlamasına yol açan Fethullah Gülen röportajları, röportajların ardından gelen değerlendirmeler, hoşgörü ve
  </font>
 </div>
 <div id="newsText">
  <font class="detail-text">
   diyalog toplantıları üzerine yazılanlar ve Fethullah Gülen'in teşvik ettiği Orta Asya'daki okullar hakkında çıkmış tüm yazılar; evet hepsi nihayet bir arada.
   <br/>
   <br/>
   Kozadan Kelebeğe değişik medya kurumlarında çıkmış yazıların bir araya toplanmasından oluşuyor. Bazılarının kitaplaştırılmış olması yönüyle yeni olmamakla beraber, bir süreci bütün olarak anlama imkanı veren ve hazırlanışındaki görsel ve metinsel titizlikle yazılanları tekrar gözden geçirme isteği doğuran bir çalışma. Görsel tasarımı oldukça başarılı, Milliyet gazetesinin görsel yönetmeni Ali Acar ve Kerem Öztürk'ün imzasını taşıyor. Yayına hazırlayanlar ise Mustafa Armağan ve Ali Ünal.
   <br/>
   <br/>
   Kitap, Küçük Dünyam, Röportajlar, Yorumlar, Siyasilerle Görüşmeler, Genel Değerlendirmeler, Hoşgörü ve Diyalog, Rûhâni liderlerle görüşmeler ve Fethullah Gülen ve Eğitim bölümlerinden oluşuyor. Vakıf Başkanı Harun Tokak giriş bölümünde kitap çalışmasının hareket noktasını şöyle açıklıyor: "Medya Aynasında Fethullah Gülen adı altında bilhassa medyanın gözüyle O'nu tanıtmaktan gayemiz, şüphesiz esasen hemen herkesin tanıdığı, fakat tanınmaktan adeta nefret eden Fethullah Gülen'in, hiç ihtiyacı olmadığı halde reklamını yapmak değildir. Sayın Gülen'in, hayatı, fikirleri, yazdıkları ve yaptıklarıyla ortaya koyduğu gerçeğe hiç bir gizli yanı olmayan resmine, portresine rağmen, bazı sevenleri gibi, O'na bilmeden ve herhangi bir müşahhas delile dayanmadan düşmanlık edenler tarafından hakkında beslenen bazı yanlış anlama ve önyargıların önüne geçebilmek ve bilhassa tarihe doğru not düşebilmek için..."
   <br/>
   <br/>
   Önsöz, Prof. Dr. Ümit Meriç Yazan'ın kaleminden çıkmış. 'Fethullah Gülen Hocaefendi'yi tanımam. Kendisi ile hiç göz göze gelmedik' diye başlıyor. Latif Erdoğan'ın Küçük Dünyam adlı kitabı ile Nuriye Akman ve Hulûsi Turgut'un Sabah, Ertuğrul Özkök'ün Hürriyet, Nevval Sevindi'nin Yeni Yüzyıl, Eyüp Can'ın Zaman, Oral Çalışlar'ın Cumhuriyet gazeteleri için yaptıkları röportajlar yer alıyor. Ayrıca Reha Muhtar, Taha Akyol ve Cengiz Çandar'ın ve Mehmet Ali Birand'ın TV röportajları da yer alıyor. Kitapta yazısı yer alanlara bakıldığında, neredeyse Fethullah Gülen hakkında yazı yazmayan köşe yazarı kalmamış gibi. Kimler yok ki; Prof Dr. Nilüfer Göle, Şahin Alpay, Ali Bulaç, Nazlı Ilıcak, Altemur Kılıç, Hasan Cemal, İsmet Solak, Oktay Ekşi, Fatih Çekirge, Hadi Uluengin, Zeynep Göğüş, Ruşen Çakır, Mehmet Ocaktan, Atilla Dorsay ve daha niceleri... Bizden söylemesi kitabı uluorta yere koymayın; kayboluyor...
   <br/>
   <br/>
   Vakıf daha önce de medyanın büyük ilgi gösterdiği ve geniş kesimlerin tasvibiyle karşılanan Abant Toplantılarını kitaplaştırmıştı. Mehmet Gündem'in editörlüğünde hazırlanan eser, "Abant Toplantısı, İslam ve Laiklik" adı altında toplandı. Bu kitabın hâlâ ikinciüçüncü baskıyı yapmamış olması çok şaşırtıcı. Kitap,  toplantı sırasında gerçekleşen bütün diyalogları vermesi açısından sıcak ve sürükleyici. Vakfın yayın sorumlusu Mustafa Armağan yeni kitapların müjdesini veriyor. Medeniyetler Arası Diyalog Sempozyumu ve EkimKasım 1999 aylarında gerçekleştirilecek olan Osmanlı'da Hoşgörü toplantısı kitaplaştırılacak projelerin içinde yer alıyor. Ayrıca Mehmet Akif, Necip Fazıl, Peyami Safa, Ziya Gökalp, Yahya Kemal, Ahmet Hamdi Tanpınar, Kemal Tahir ve Cemil Meriç'in de içinde olduğu "20. yüzyılda Türk kültürüne yön verenler serisi" Ekim 1999'dan itibaren start alıyormuş. Bizden duyurması...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5101-13-kozadan-kelebege-adim-adim.html), [web.archive.org (arşiv bağlantısı)](http://web.archive.org/web/20120416012823/http://www.aksiyon.com.tr:80/aksiyon/haber-5101-13-kozadan-kelebege-adim-adim.html)
