# Yargıda yüksek gerilim

*Bilinmeyen-yazar 2005.09.12*

<div>
 <p>
  <font>
   Yargıtay Başkanı Osman Arslan’ın, ev sahipliğini yaptığı yeni adli yıl açılış törenindeki konuşmasında, parti kapatma yetkisi ile yüce divan görevinin kendilerine verilmesi gerektiğini iddia etmesi gündeme damgasını vurdu.
   <br/>
   <br/>
   Arslan, hâlihazırda bu fonksiyonları yerine getiren Anayasa Mahkemesi’nin cezai yargılama yapmamasını tezine gerekçe gösterdi. Ayrıca sözü geçen mahkemenin diğer yüksek yargı organlarını denetlemek istediğini de ileri sürdü. Anayasa Mahkemesi, Arslan’ın sözlerine yazılı bir açıklamayla cevap verdi. Açıklamada, “Anayasa’nın 148’inci maddesine göre, Anayasa Mahkemesi Yüce Divan sıfatıyla görevini yürütmekte iken Yargıtay Başkanı’nın adil yargılanma hakkı konusunda kamuoyunda kuşku yaratacak biçimde beyanda bulunması temsil ettiği makamın ağırlığı ve sorumluluğuyla bağdaştırılamamıştır” denildi. Anayasa Mahkemesi Başkan Vekili Haşim Kılıç ise, “Yüce Divan konusunun çok yoğun bir şekilde devam ettiği bir süreçte Sayın Yargıtay Başkanı’nın, sanıkların belki de güvenini sarsıcı birtakım açıklamalarda bulunmalarını çok talihsiz bir konuşma olarak niteliyorum. Bu konuşmayı Anayasa Mahkemesi’ne yapılmış bir saldırı olarak niteliyorum” dedi.
   <br>
    <br>
     Adli yıl açılışında Yargıtay’daki toplantıda kritik dakikalar yaşanırken, Türkiye Barolar Birliği de (TBB) Ankara’da bir program düzenledi. Ancak avukatların problemlerinin ve demokrasinin konuşulacağının duyurulduğu program, TBB Başkanı Özdemir Özok’un hükümeti eleştirme şovuna dönüştü. Özok, tarikatların Türkiye’deki en etkili ve güçlü örgütler olduklarını ileri sürdü.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 246 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22497), [web.archive.org (arşiv bağlantısı)](http://web.archive.org/web/20051227223556/http://www.aksiyon.com.tr:80/yazdir.php?id=22497)
