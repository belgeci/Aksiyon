# Bir ikona: Çaylak Sokak

*Bilinmeyen-yazar 2010.09.13*

<font class="agenda2NewsSpot">
 Çağdaş Türk sanatında merkezî bir konuma sahip Sarkis. İstanbul doğumlu, Ermeni asıllı bir aileden gelen ve yıllardır Paris’te yaşayan sanatçının bir nevi hatırlama çabası ‘Bir İkona’ sergisi.
</font>
<font class="newsDetail">
 <p>
  <p class="MsoNormal">
   Sarkis’in dünyaya geldiği ve ilk sanat çalışmalarını meydana getirdiği mekânın yeniden temsili. Doğduğu sokak Çaylak Sokak ile ilgili çalışmasına dair Sarkis’in sözleri: “İlk sanat çalışmalarım o apartman katının ufak bir odasında başlamıştır. Bu sergi o yaşam yerini bir İKONA gibi bu sergi mekânına davet eder, 1940’lara, 1950’lere, 60’lara, 70, 80, 90’lara ve bugünlere göndermeler yaparak.” René Block küratörlüğünde ve Melih Fereli danışmanlığında gerçekleştirilen “İstiklal Serüveni” güncel sanat sergi dizisinin on birincisi, Sarkis’e ayrılan sergi. Yapı Kredi Kâzım Taşkent Sanat Galerisi’nde 3 Eylül’de açılan “Bir İkona” başlıklı sergi, 20 Ekim’e kadar görülebilecek.
   <span>
   </span>
   Sergi açılışıyla eşzamanlı olarak “Sarkis-Ondan Bize / From Him to Us” başlıklı monografi Yapı Kredi Yayınları tarafından yayımlandı. “Türkiye’de Güncel Sanat” monografi dizisinin on birincisi olan kitap, Sarkis’in kızı, sanat tarihçisi Elvan Zabunyan tarafından kaleme alındı. Monografide Evrim Altuğ’nun Sarkis’le yaptığı bir söyleşi de yer alıyor. Sarkis’i daha yakından tanımak isteyenlere duyurulur!
  </p>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action?sectionId=12&newsId=27592), [web.archive.org (arşiv bağlantısı)](http://web.archive.org/web/20101014230014/http://aksiyon.com.tr/aksiyon/newsDetail_getNewsById.action?sectionId=12&newsId=27592)
