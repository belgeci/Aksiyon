# Kuş gribi ölümleri bütün Türkiye’yi derinden sarstı

*Bilinmeyen-yazar 2006.01.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sağlık Bakanı Recep Akdağ’ın, geçen Çarşamba gecesi saat 23.00’te yaptığı açıklama, Türkiye gündemine bomba gibi düştü. Laboratuvar sonuçlarına göre Ağrı’nın Doğubayazıt ilçesinde hastalıklı tavuk eti yedikten sonra rahatsızlanan kişiler kuş gribine yakalanmıştı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mehmet Ali Koçyiğit’ten (14) sonra, ablası Fatma (15) ve kardeşi Hülya (11) da kuş gribinden vefat etti. Dördüncü kardeş Ali İhsan’ın (6) durumu da kritikti. Oysa, Bakan Akdağ’ın açıklamasına kadar yetkililer, ilk kayıp Mehmet Ali’nin zatürreeden öldüğünü söylüyor, aksi iddialara sert çıkıyorlardı. Ölümlerin ardından, kuş gribinin insanlara bulaşma iddiasına verdiği sert cevaplar için Hükümet Sözcüsü Cemil Çiçek kamuoyundan özür diledi.
   <br>
    <br>
     Şüphesiz olay en fazla onun yüreğini yakmıştı ancak gündelik işlerle geçimini temin eden baba Zeki Koçyiğit’in anlattıklarına muhatap olmak bile dayanılmaz ağırlıktaydı: “Mehmet Ali, ‘Baba beni kucağına al’ dedi ve yanağıma öpücük kondurdu. Sonra da canını teslim etti.” Derginin yayın hazırlıkları biterken Van 100’üncü Yıl Üniversitesi Tıp Fakültesi Hastanesi’nde, Diyarbakır ve Erzurum’da çok sayıda kişi kuş gribi tedavisi görmekteydi. Iğdır’da 8 ilin vali, tarım ve sağlık müdürleriyle toplantı yapan Tarım ve Köyişleri Bakanı Mehdi Eker, 5’i kesin (Iğdır’da 2, Aralık ilçesinde 1, Erzurum’da 1 ve Doğubayazıt’ta 1), 5’i şüpheli (Van’da 1, Şanlıurfa’nın Hilvan ilçesinde 1, Yozgat’ın Akdağmadeni ilçesinde 1 ve Erzurum’da 2) Türkiye’de 10 ayrı noktada kuş gribi vakası görüldüğünü ve kanatlı 7 bin hayvanın itlaf edildiğini açıkladı.
     <br/>
     <br/>
     H5N1 familyasından olan virüs, Türkiye’deki ölümlere kadar 42’si Vietnam’da, 14’ü Tayland’da, 11’i Endonezya’da, 4’ü Kamboçya’da ve 3’ü Çin’de toplam 74 kişinin ölümüne sebebiyet vermişti. Sağlık Bakanlığı Temel Sağlık Hizmetleri Genel Müdürü Yard. Doç. Dr. Turan Buzgan, virüs Manyas’ta teşhis edildikten sonra Roche firmasına 1 milyon kutu Tamiflu ilacı sipariş ettiklerini; acil ihtiyaçlar için bunun 15 bin adedinin geldiğini, 10 bininin de yakında ellerine ulaşacağını belirtti.
     <br/>
     <br/>
     Klinik Mikrobiyoloji Derneği Başkanı Prof. Dr. Haluk Eraksoy, yeni ölümlerin olabileceğini belirterek, kümes hayvanlarıyla sıkı temasta bulunanlardan dikkatli davranmalarını istedi. İlk kuş gribi vakasında dahi büyük kriz yaşayan tavukçuluk sektörünün, ölümlü vakadan büyük yara alacağı ifade ediliyor. Yetkili ve uzmanların ‘endişeye gerek yok’ açıklamaları pek inandırıcı bulunmuyor. Denilenleri bir de biz hatırlatalım: Virüs tavuk ve hindi etine temasla bulaşmıyor. Etin 70 derecede pişirilmesi halinde mikroplar ölüyor. Güvenilir yerlerden bilinen markaları satın alımalı. Açıkta satılan kümes hayvanlarından uzak durulmalı. Dışarıdaki kanatlılara yaklaşılmamalı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23170), [web.archive.org (arşiv bağlantısı)](http://web.archive.org/web/20070607201917/http://www.aksiyon.com.tr:80/detay.php?id=23170)
