# Keşke rüyalar gerçek olsa!

*Bilinmeyen-yazar 2013.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hükümet temsilcisi “Yolsuzluk ciddi bir suçtur. Yargıya müdahale edemeyiz. Sonradan atadığımız savcıları geri çekiyoruz.” diyordu. Ardından bir bakan, “Görevden aldığımız emniyet müdürlerini eski yerlerine gönderdik.
  </font>
 </div>
 <div id="newsText">
  <font class="detail-text">
   <p>
    Biz intikam peşinde değiliz.” diye açıklama yapıyordu. Şaşkındım. İnternete girdim, son dakika haberlerine göz atayım dedim. Başbakan, “Dershaneler konusunda beni yanlış bilgilendirmişler. Dershaneler tam aksine yoksul öğrenciler için umut ışığıdır, eğitimdeki fırsat eşitsizliğini en aza indiren kurumlardır. Zaten kurum kapatmak, hür teşebbüse önem veren hükümetimize yakışmaz.” diyordu. İnanamadım, haberi tekrar okudum. Şaşkınlığım biraz daha artmıştı. Gözüm sehpadaki gazeteye ilişti. Sürekli fitne üreten ve kendinden olmayan herkesi düşman ilan eden bir gazete “Cemaate iftira attık, özür dileriz!” manşeti atmıştı. “Ne oluyor yahu!” dedim içimden. Sonra gözüm televizyondaki alt yazıya takıldı: “Hakan Şükür’ün istifası üzerine hükümet yetkilileri ‘Özeleştiri yapma zamanı geldi. Hakan gibi saygın bir milletvekili istifa ediyorsa başımızı ellerimizin arasına alıp düşünmeliyiz.’ diye açıklama yaptı.” Bir anlam veremiyordum tüm bunlara. Bu arada telefonum çaldı. Bir arkadaşım heyecanla anlatıyordu: “Duydun mu MGK açıklama yapmış: ‘2004 yılında imzaladığımız bildiriyi tasvip etmiyoruz. O zamanın şartlarında ne yazık ki öyleydi. Kamuoyundan özür dileriz. Fişleme ilkel bir anlayıştır ve kişilik haklarını ihlaldir.’ demiş.” Şaşkınlığımdan neredeyse aklımı oynatacaktım. Sonra bir uyandım ki sabah olmuş ve ben yataktan düşmek üzereyim!
    <p>
     Halil Zenciroğlu
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=31E83581F37EF599E0D593442E2ADB41?newsId=37446), [web.archive.org (arşiv bağlantısı)](http://web.archive.org/web/20140127001518/http://www.aksiyon.com.tr:80/aksiyon/newsDetail_getNewsById.action;jsessionid=31E83581F37EF599E0D593442E2ADB41?newsId=37446)
