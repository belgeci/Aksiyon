# Mehmet Eymür com.tr

*Bilinmeyen-yazar 2000.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mehmet Eymür'ün internetteki web sayfası büyük ilgi görüyor. Eymür yoğunluklu olarak iki nokta üstünde duruyor. Birincisi Aydınlık Dergisi ve Perinçek, ikincisi de Emniyet İstihbarat Daire eski Başkan Yardımcısı Harefi Avcı.
  </font>
 </div>
 <div id="newsText">
  <font class="detail-text">
   Eymür'ün özellikle Perinçek ve Aydınlık Dergisi ile olan problemi biliniyor. Eymür'ün Kızıldere operasyonundaki rolü ve Analiz adlı kitabında Perinçek'i Batılı istihbarat servislerinin taşeronu olarak değerlendirmesi bu grubun nefretini ve kinini kazanmasına fazlasıyla yetmişti. Perinçek ve Aydınlık Dergisi de bu yüzden Eymür'ü yıllardır CIA'in MİT'teki adamlarından biri olarak tanıttı. Eymür de şimdi internetteki web sayfasında Perinçek'e cevap veriyor.
   <br/>
   <br/>
   Eymür'ün cevap verdiği (aslında saldırdığı) isimlerden biri de Hanefi Avcı. Eymür'ün web sitesinin büyük bir bölümü Avcı'ya ayrılmış. Burada garip bir durum var. Çünkü Perinçek grubunun en çok saldırdığı isimlerden biri de Hanefi Avcı. Aydınlık Dergisi 'CIA eksenli Çiller Özel Örgütü'nün' en önemli isimlerinden biri olarak saymıştı Avcı'yı, üstelik Eymür'ün hemen yanında. Birbirlerinin hasımı durumunda olan bu iki ismin aynı örgütün üyesi oldukları düşünülebilir mi?
   <br/>
   <br/>
   İşte bu durum aslında Aydınlık Dergisi'nin şablonculuğunu da gözler önüne seriyor.
   <br/>
   <br/>
   Eymür'ün Hanefi Avcı'ya olan nefreti aslında Avcı'ya yenilmiş olmasından kaynaklanıyor. Susurluk'la ilgili ortaya çıkan ilişkiler ağında Mehmet Eymür önemli bir isimdi. Ve Hanefi Avcı'nın Meclis Susurluk Araştırma Komisyonu'nda yapmış olduğu açıklamasından sonra Mehmet Eymür'ün Susurluk'un perde arkasında yaşanan asıl kavganın en önemli taraflarından biri olduğu ortaya çıkmıştı. Dahası Eymür'ün Yeşil'i kullandığını bile söyleyen Hanefi Avcı'ydı. Daha sonra Avcı'ya gizli bilgileri açıkladığı gerekçesiyle dava da açıldı, tutuklandı, ardından da serbest bırakıldı.
   <br/>
   <br/>
   Hanefi Avcı, Mehmet Eymür ile girdiği mücadeleyi küçük sıyrıklarla atlattı. Şimdi Emniyet Genel Müdürlüğü APK Daire Başkan Yardımcısı. Eskisi kadar etkinliği yok ama içi son derece rahat ve huzurlu. Eymür ise meslek yaşamının en verimli günlerinde MİT'ten ve Türkiye'den ayrılmak zorunda kaldı. Şimdi Amerika'da sahip olduğu büyük birikimi internet vasıtasıyla okuyucularına aktarmak istiyor. Her ne kadar hiç kimseye kırgın olmadığını söylese de, kırgın ve küskün olduğu her halinden belli.
   <br/>
   <br/>
   Bu arada kavganın taraflarından biri de Mehmet Ağar'dı. Eymür öyle görülüyor ki Ağar kavgasında da kaybeden taraf oldu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=5971), [web.archive.org (arşiv bağlantısı)](http://web.archive.org/web/20140114120326/http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=5971)
