# Tarihi savaş dergisi

*Bilinmeyen-yazar 2005.03.14*

<div>
 <p>
  <font>
   “Harp Mecmuası”, Çanakkale Savaşlarının 90. yılı münasebetiyle aslına uygun bir biçimde yayımlandı. Eserde yer alan ve günümüz okuyucusu açısından fazla önem taşımayan bazı siyasî ve özellikle de harp tekniğine ait yazılar çalışmanın dışında bırakılmış.
   <br/>
   <br/>
   360 sayfalık eserde çoğu ilk kez yayımlanan beş yüzden fazla fotoğraf yer alıyor. Mustafa Kemal’e ait iki fotoğrafın (Anafartalar Grubu Kumandanı Miralay Mustafa Bey), Seyyid Onbaşı’nın ikiyüz yetmiş beş kiloluk mermiyi (ikinci kez temsilen) kaldırdığı fotoğrafın ve Sultan Reşad’ın “Çanakkale Gazeli” şiirinin de yer aldığı bu eserde harbe katılma sebepleri ve dönemin siyasî durumu konusunda yazılar yer alıyor.
   <br>
    <br>
     Harp Mecmuası’nın ilk sayısı, dönemin Harbiye Nezareti tarafından Kasım 1915’te yayınlanır. Dergi, Servet-i Fünun Dergisi’nin sahibi Ahmed İhsan’ın matbaasında basılır. On beş günde bir yayınlanacağı duyurusuna rağmen, genellikle ayda bir, hatta bazen de birkaç ay arayla yayımlanan bu mecmua, yayınını Haziran 1918’e kadar kadar sürdürür.
     <br>
      <br>
       Bu dergi, Harbiye Nezaretinin bir “harp edebiyatı” oluşturma ve bu çerçevede yazılacak eserleri değerlendirme gayesiyle (dönemin aynı amaçla yayımlanan Türk Yurdu, Yeni Mecmua dergileri gibi) yayımlanmış. Bu kampanyanın amacı, şair ve yazarlar tarafından askerlerimizin cephelerde gösterdikleri yiğitlik, kahramanlık ve fedakârlığın edebî eserler vasıtasıyla ifade edilmesini sağlamaktır.
       <br>
        <br>
         Böylece askerlerimizin yurdun dört bir yanında gösterdiği olağanüstü fedakârlıklar, yiğitlik destanları ve başarılar gelecek nesillere belgeler ve fotoğraflarla nakledilecektir. Bu mecmuada yayımlanan yazı, şiir ve fotoğraflarla, bir yandan savaşın gidişatı ve cephelerin durumu hakkında halka bilgi verilirken, bir yandan da hissî bir atmosfer oluşturularak herkesin yurt savunmasına koşması ve fedakârca mücadele etmesi yönünde bir millî heyecan ve ruh oluşturulmuş.
         <br/>
         <br/>
         Dönemin önde gelen yazar ve şairlerinden Ziya Gökalp, Abdülhâk Hamîd, Ahmed Refik, Süleyman Nazif, Falih Rıfkı (Atay), Midhat Cemal (Kuntay), Mehmet Emin (Yurdakul), Cenap Şehabettin gibi edebiyatçıların cephelerde gezdirilerek böylesi bir millî coşkuyla yazdığı eserlerin de süslediği bu mecmua, o zor günlerin canlı tanıklarını içeriyor.
         <br/>
         <br/>
         Asker mektupları, şehitlik anıları, annelerin fedakârlıkları ve yüzlerce kahramanlık destanının yer aldığı bu çalışmada her Türk bir yakınının izini bulabilir. Dergi sayılarındaki “Yaşayan Ölüler” ve “Mübarek Şehitler” listesinde, Osmanlı coğrafyasının hemen her köşesinden cepheye koşan yiğitlerin fotoğrafları, şehadet tarihleri ve şehitlik destanları da yer alıyor çünkü.
         <br/>
         <br/>
         Eserde savaşa giden Mevlevî, Kadirî ve Sünusî mensupları, harp meydanında ele geçirilen çeşitli milletlere mensup esirler, harp ganimetleri ve tarih kitaplarında yer almayan pek çok konu yer alıyor. Özellikle cephe gerisindeki kadınların destansı fedakârlıkları gözlerimizi yaşartıyor. Kafkas Cephesi’ndeki kızaklı askerlerden, Arap yarımadasındaki kahramanlıklara, Galiçya’dan Medine’ye uzanan büyük bir coğrafyadaki varoluş mücadelesinin canlı tanıklarını bu eserde görmek mümkün.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1230 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=20289), [web.archive.org (arşiv bağlantısı)](http://web.archive.org/web/20051022202301/http://aksiyon.com.tr:80/yazdir.php?id=20289)
