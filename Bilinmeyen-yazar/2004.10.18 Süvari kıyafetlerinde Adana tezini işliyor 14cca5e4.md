# Süvari kıyafetlerinde Adana tezini işliyor

*Bilinmeyen-yazar 2004.10.18*

<div>
 <p>
  <font>
   Süvari markası, Türkiye’de yaşayanlar için Adanalı bir giyim firmasının takım elbiselerinin adı... Yurtdışında yaşayanlar içinse kendi beden ve kültürel özelliklerine göre ürün konsepti oluşturan bir “Türk markası”. İstanbul mağazasını açmadan yurtdışındaki örgütlenmesini tamamlayan Süvari, özellikle Kuzey Avrupa ülkelerinde klasik giyimi tercih eden erkekler için birebir üretim yapıyor.
   <br/>
   <br/>
   Türkiye’den bir marka çıkıp çıkmayacağı tartışılırken “Adanalı” bir firmanın Kuzey Avrupa ülkelerinde gösterdiği başarı tekstil dünyası için büyük sürpriz oldu.
   <br>
    <br>
     Adanalı tekstilcilere, Süvari’nin yurtdışında gösterdiği başarı büyük bir ivme kazandırmış durumda. Dünya tekstil dergilerinde ilk kez 5 Adanalı firma boy gösterdi. Avrupa markalarının doğdukları şehirlerle anıldığını hatırlatan Süvari Giyim’in yöneticisi Fatih Coşkun, “tezli ürünleriyle” sadece ekonomiyi değil kültürel hayatı da canlandırdıklarını belirterek; “Kataloglarımızda Adana’nın tarihini ve bugününü işliyoruz. Adanalı olmaktan gocunmuyoruz; çünkü küreselleşmeyi içselleştirdik. Ürün konseptlerimizde Adana’yı işliyoruz ama bugün yurtdışında ürünlerimizi satın alanların sayısı belki de Türkiye’yi geçmiştir” diyor.
     <br>
      <br>
       1960’tan bu yana tekstil işiyle uğraşan Coşkun Ailesi’nin kurduğu Süvari, sessiz sedasız büyüdü ve bugün karşımıza bir erkek giyim markası olarak çıktı. Yakın zamana kadar takım elbise ve gömlekleriyle tanınan Süvari; kabanları, trikoları ve ayakkabı çeşitleriyle de ideal erkek giyiminin her çeşidini üretebileceğini ispatladı.
       <br>
        <br>
         Süvari, ürünlerinde piyasanın alışkın olmadığı yenilikleri yaparak kendi modasını oluşturma yönünde çalışmaları başlatmış. Gömlek yakalarının iç kısımlarına koydukları küçük düğmeyle kravat takılmadan bile kıvrılmayan bir yaka oluşturduklarını söyleyen Fatih Çoşkun, oluşturacakları yenilikler hakkında şunları söylüyor: “Müşterilerimiz bizim yeniliklerimizi bekliyor çünkü dinamik bir firmayız. Her ay bir bayi açıyoruz. Önümüzdeki dönemde her 20 günde bir bayi açmayı hedefliyoruz. Ar-Ge bölümünde kendi modamızı oluşturmak için çalışıyoruz. Yurtdışındaki bayilerimizde ise önce Türk zevkini yabancılara tanıtıyoruz sonra onların vazgeçemediği birtakım aksesuarları kıyafetlere uyguluyoruz.”
         <br/>
         <br/>
         2005 Kış aylarında Süvari’nin modasını sorduğumuzda ise Fatih Çoşkun, çizgili takım elbiseleri ve kiremit rengi kravatları tavsiye ediyor. Yeşil renkli kravatların yeniden moda olacağını belirten Çoşkun, koyu renk çizgililer yerine gri tonlarda ince çizgili kıyafetleri öneriyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2446 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=16899), [web.archive.org (arşiv bağlantısı)](http://web.archive.org/web/20060119002151/http://aksiyon.com.tr:80/yazdir.php?id=16899)
