# ÖLÜ BEYİNLİ CANLILAR!

*Bilinmeyen-yazar 2010.03.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul’un Zeytinburnu ilçesindeki tramvay kazasında yeniden gördük ki trafik olgusunu hiçbir yönüyle ciddiye almıyoruz.
  </font>
 </div>
 <div id="newsText">
  <font class="detail-text">
   <p class="MsoNormal">
    Takdir-i İlahi boyutu hariç; okul arkadaşları Buket Bulut, İrem Dinçsoy ve Denis Tekin’in vefatını açıklayabilecek bahaneye sahip değiliz. Olaya ilişkin diğer garabet bilim dünyasında yaşandı. İrem ve Denis olay günü ölmüş ama Buket hastanede hayata tutunmaya çalışıyordu. Bir süre sonra beyin ölümü gerçekleşti. Kalbi makinelerin yardımıyla atıyordu. Ailesi fişinin çekilmesine razı değildi. Beyin cerrahı Prof. Dr. Haluk Deda, bilginin sabitliğine rağmen “İyileşmesi için elimden geleni yapacağım.” diyordu. Buket’in kalbi de durdu. Organ nakli uzmanları ve ilgili bilim çevreleri Deda’ya tepkiliydi.
    <span>
    </span>
    Karaciğer naklinde dünyanın sayılı isimlerinden Prof. Dr. Münci Kalayoğlu, çok net konuştu: “Beyin ölümünden dönen yoktur. Bu açıklamalar, organ bekleyenlere zarar verir.” Deda’yı, Buket’i görmesi akabinde söylediklerinden ötürü disiplin kuruluna sevk ettiklerini belirten Türk Nöroşirurji Derneği Yönetim Kurulu Başkanı Doç. Dr. Ethem Beşkonaklı’nın dile getirdikleri ibret vericiydi: “Beyin ölümü tespit kurulunca ‘beyin ölümü’ tanısı konulan hastayı yerinde muayene eden Dr. Haluk Deda’nın sözleri bilim dışıdır ve umut tacirliğinin göstergesidir.” Türk Tabipler Birliği de Deda’ya kızgındı: “Beyin ölümü, ölümdür. Geri dönme ihtimali olsaydı, ölümden söz edemezdik. Bitkisel yaşamda geri dönmeden söz edilmektedir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=282EE1B5FF14F045033C61E3599CEF76?newsId=26370), [web.archive.org (arşiv bağlantısı)](http://web.archive.org/web/20120320220808/http://www.aksiyon.com.tr:80/aksiyon/newsDetail_getNewsById.action;jsessionid=282EE1B5FF14F045033C61E3599CEF76?newsId=26370)
