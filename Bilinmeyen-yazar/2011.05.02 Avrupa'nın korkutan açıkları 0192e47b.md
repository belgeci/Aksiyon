# Avrupa’nın korkutan açıkları

*Bilinmeyen-yazar 2011.05.02*

<font class="agenda2NewsSpot">
 Merkez Bankası’nın yeni başkanı Erdem Başçı, yaptığı ilk basın toplantısında, “Çok sağlamlaştırılmış bir gemi devraldım. Ancak denizler rüzgârlı, hâlâ dalgalı” diyordu. Evet denizler, okyanuslar dalgalı. Bu dalganın kaynağı da büyük ölçüde gelişmiş ekonomiler; ABD, Japonya ve Avrupa.
</font>
<font class="newsDetail">
 <p>
 </p>
 <p class="MsoNormal">
  Özellikle İrlanda, Yunanistan ve Portekiz gibi üç önemli ülkenin iflas bayrağını çekip IMF reçetesine muhtaç olması sonrasında Avrupa Birliği’ne dönük tedirginlikler arttı.
 </p>
 <p class="MsoNormal">
  2008 krizinden sıyrılabilmek için Avrupalı hükümetlerin açıkladığı kurtarma paketlerinin maliyetleri ve geçmişe dayanan yüksek borç oranları, büyük risk teşkil ediyor şu an.
 </p>
 <p class="MsoNormal">
  “AB’nin Mali Kuralı” olarak da adlandırılan Maastrich Kriterleri, bir ülkenin bütçe açığının GSYH’ya oranı yüzde 3’ü aşmayacak, kamu borçlarının GSYH’ya oranı da yüzde 60’tan fazla olmayacaktı. Fakat bu şartları tutturan AB üyesi neredeyse kalmadı. 2010 yılında iki kriteri birden tutturan sadece 5 üye var: Danimarka, Estonya, Lüksemburg, Finlandiya ve İsveç. Diğer 22 ülke ya bir kritere ya da iki kritere birden ulaşamamış.
 </p>
 <p class="MsoNormal">
  Avrupa’da bütçe açığı en yüksek olan ülke İrlanda. Açığın GSYH’ya oranı yüzde 32,4’le rekor bir seviye. İrlanda’dan sonra Yunanistan, İngiltere, İspanya ve Portekiz geliyor.
 </p>
 <p class="MsoNormal">
  Borç yükünde ise Yunanistan en ön sırada. Ülkenin borcu, millî gelirinin yüzde 142,8’i gibi korkunç bir orana sahip. Yunanistan’ı yüzde 119 ile İtalya izliyor. Fakat İtalya, bütçe açığını 2010’da yüzde 4,6’ya çekmiş.
 </p>
 <p class="MsoNormal">
  Bu arada, Japonya’da kamu borç stokunun GSYH’ya oranının yüzde 220, bütçe açığının GSYH’ya oranının da yüzde 7,5 olduğunu hatırlatalım. ABD’deki manzara da kolay görünmüyor. Borçlanma limitlerinin zorlandığı ABD’de, 2010’daki kamu borçlarının GSYH’ya oranı yüzde 91,6’ya çıktı. Bütçe açığının millî gelire oranı da 7,7. Açık ve borçlanma oranlarının 2011’de her iki ülkede de yükseleceği tahmin ediliyor. IMF’nin öngörü ve uyarıları bu yönde. Avrupa’nın açıklarında ve borç stokunda da büyüme bekleniyor.
 </p>
 <p class="MsoNormal">
  İhracatımızda yüzde 46,3, ithalatımızda da yüzde 38,9 pay sahibi olan AB’de esen “rüzgârlar” ve inip çıkan “dalgalar” Türkiye’yi yakından ilgilendiriyor.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29293-284-avrupanin-korkutan-aciklari.html), [web.archive.org (arşiv bağlantısı)](http://web.archive.org/web/20110820164535/http://www.aksiyon.com.tr:80/aksiyon/haber-29293-284-avrupanin-korkutan-aciklari.html)
