# [ÇİN] TV’lerde eğlenceye kısıtlama, habere destek

*Bilinmeyen-yazar 2012.01.09*

<font class="agenda2NewsSpot">
 Dünyanın en çok televizyon izleyicisine sahip ülkesi Çin’de yeni yılla birlikte uydu üzerinden yayın yapan kanalların eğlence programlarına sınırlama getirildi.
</font>
<font class="newsDetail">
 <p>
  Çin Devlet Radyo Televizyon ve Sinema Kurulu’nun 1 Ocak’ta yürürlüğe giren kararnamesine göre, 126 eğlence programından yalnızca 38’i yayın hayatına devam edebilecek. İzleyici sayısının en çok olduğu 19.30 ve 22.00 saatleri arasında yayımlanan eğlence içerikli programların süresi 90 dakikayı aşmayacak. Ayrıca, 34 uydu kanalının her birine haftada yalnızca iki eğlence programı yayımlama sınırı getirildi. Buna karşılık, kanalların habere ayırdıkları süre çoğalacak. Kanallar 18.00 -00.00 saatleri arasında en az iki saat haber programı yayımlamak zorunda kalacak. Batı medyası, komünist Çin yönetiminin, artan Batı kültürünün etkisini azaltmak ve toplum değerlerinin daha fazla aşınmasının önüne geçmek amacıyla yeni düzenlemeyi uygulamaya koyduğunu ileri sürüyor. (Halil Şen/Pekin)
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31515-cin-tvlerde-eglenceye-kisitlama-habere-destek.html), [web.archive.org (arşiv bağlantısı)](http://web.archive.org/web/20120117152502/http://www.aksiyon.com.tr:80/aksiyon/haber-31515-cin-tvlerde-eglenceye-kisitlama-habere-destek.html)
