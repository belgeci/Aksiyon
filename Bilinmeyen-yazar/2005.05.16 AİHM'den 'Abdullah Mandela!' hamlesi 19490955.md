# AİHM’den ‘Abdullah Mandela!’ hamlesi

*Bilinmeyen-yazar 2005.05.16*

<div>
 <p>
  <font>
   Avrupa İnsan Hakları Mahkemesi’nin (AİHM) 17 hakimden oluşan Büyük Dairesi, Türkiye’nin, bölücü terör örgütü PKK lideri Abdullah Öcalan’ı yargılarken Avrupa İnsan Hakları Sözleşmesi’nin ‘adil yargılanma, gözaltı süresi ve kötü muamele’ konularını düzenleyen maddelerini ihlal ettiğine karar verdi.
   <br/>
   <br/>
   Karar hukuk tekniği açısından, direkt olmasa da dolaylı bir şekilde yeniden yargılama talebi içeriyor. Konuya ilişkin son sözü Avrupa Konseyi Bakanlar Komitesi’nin 46 üyesi söyleyecek. Komitenin, siyasi organ niteliği taşısa da, mahkemeninki ile çelişen bir karara imza atması pek muhtemel görünmüyor. Karar, Türkiye’de şoke etkisi yapmadı. Piyasalar karardan olumsuz etkilenmedi. Çünkü mahkemeden bu tür bir karar çıkacağı bekleniyordu. Zaten karar da esasla değil, usûlle ilgiliydi. Açıklamasında bu ayrıntıya vurgu yapan Başbakan Recep Tayyip Erdoğan, dosyanın hukuken yeniden açılsa bile millet vicdanında kapandığını belirterek, konunun içeride, ve dışarıda istismar edilmemesi gerektiğini söyledi. Aslında AİHM’in kararı, 3 Ekim tarihinde başlayacak Avrupa Birliği (AB) müzakere sürecinde ‘Kürt Kartı’nın tozunu almaktan başka bir şey değil. Binbir ad değişikliğine giden PKK’nın asıl amacı da işi siyasi platforma çekmek. Türkiye’yi, teröristbaşı Öcalan’ın, ‘Abdullah Mandela!’ kimliğine büründürülmesi için kıskaca almaya çalışacaklarını söylemek kehanet olmasa gerek. AİHM’nin -yani AB’nin demekte hiçbir beis yok- hamlelerini artık çok iyi görmek zorundayız.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1149 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21427), [web.archive.org (arşiv bağlantısı)](http://web.archive.org/web/20070823113300/http://www.aksiyon.com.tr:80/yazdir.php?id=21427)
