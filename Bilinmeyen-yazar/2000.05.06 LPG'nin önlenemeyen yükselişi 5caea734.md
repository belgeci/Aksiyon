# LPG'nin önlenemeyen yükselişi

*Bilinmeyen-yazar 2000.05.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbullu'nun kir soluduğu günler geride kaldı. Bunda şüphesiz belediyelerin aldığı önlemler; şehre kaçak kömür girişinin önlenmesi, doğalgaz kullanımının yaygınlaşmasının büyük etkisi var.
  </font>
 </div>
 <div id="newsText">
  <font class="detail-text">
   Farkında değiliz belki ama bir diğer önemli faktör de, motorlu araçlarda LPG kullanımının yaygınlaşması.
   <br/>
   <br/>
   Türkiye son bir kaç yıldır LPG lüksünü yaşıyor. Tamamen yandığı için çevreyi kirletmeyici özelliğe sahip LPG hava kirliliğini önlemenin yanısıra araç sahiplerinin bütçesine de büyük katkı sağlıyor. Benzine göre çok daha hesaplı olması nedeniyle tüketiciler tarafından tercih edilen LPG kullanıcılarının sayısı her geçen gün daha da artıyor.
   <br/>
   <br/>
   1995 yılında resmi gazetede yayınlanan müsaade ile resmen girmiş oldu LPG hayatımıza ve hızla yayılmaya başladı. Günümüzde ise özellikle büyük şehirlerde ticari araçların neredeyse yüzde yüzü LPG yakıtını tercih etmiş durumda. İstanbul'da 100 bin araç Türkiye genelinde ise 700 bin araç LPG kullanıyor.
   <br/>
   <br/>
   LPG'nin araçlarda kullanımı ile ilgili sistemleri üreten Aldesa Firması, sektördeki en eski ve TSE belgesine sahip tek firma. Aldesa'nın sahibi Ülkü Çolakoğlu 1978 yılında başlayan otogaz sistemleri üretimi çalışmalarını yeniden hayata geçirmek için oğlu Mehmet Çolakoğlu ile 1993 yılında kolları sıvıyor. Ürettikleri sistem için 1997 yılında ECR 67, 1998 yılında ise TSE belgesi alan Aldesa, potaya erken girmenin ve ilk olmanın avantajlarını yaşıyor. Samandıra'daki tesislerinde 2 bin 500 metrekarelik alan üzerinde üretim yapan Aldesa, tesislerini genişleterek 8 bin metrekarelik bir alanda üretime geçmek ve üretim kapasitesini artırmak için kolları sıvamış durumda. Çünkü Aldesa sadece yurtiçinden değil yurtdışından da talepler alıyor. Şimdilik sadece iç piyasadaki talepleri karşılamak amacıyla yoğun bir çalışma içinde olan Aldesa'nın hedefleri ise oldukça büyük; 2000 yılında tesislerini geliştirmek, 2001'de dünyadaki ilk 3 firma içerisinde yer almak ve 2002 başlarında otogaz sistemleri üretiminde oldukça iddialı olan İtalyanlara sistem satmak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6153-lpgnin-onlenemeyen-yukselisi.html), [web.archive.org (arşiv bağlantısı)](http://web.archive.org/web/20120615202456/http://www.aksiyon.com.tr:80/aksiyon/haber-6153-lpgnin-onlenemeyen-yukselisi.html)
