# Devlet-i Aliye gibi davranmak…

*Bilinmeyen-yazar 2013.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fethullah Gülen Hocaefendi’nin sosyal barış adına nasıl davranılması gerektiğini anlattığı 19 dakikalık video kaydının tümünü herkul.org internet sitesinden izlemekte büyük fayda var.
  </font>
 </div>
 <div id="newsText">
  <font class="detail-text">
   <p>
    Kulaktan kulağa nakillerle bilginin özüne erişmek imkânsız. Tevillerle evirilip çevirilen sözlerin kötü amaçlara malzeme olabileceği de gün gibi ortada. Sohbetin ana konusu: “Sulh hayırdır, hayır sulhtadır.” Nisa Suresi’ndeki 128’inci ayetin barış yolunu gösterdiğini söylüyor Hocaefendi: “Hangi dairede olursa olsun sulh-u umumiyi temin etmeye çalışmak ve barış içinde beraberce yaşanabileceğini ortaya koymak lazımdır.” Farklı anlayışların bulunabileceğini vurgulayarak “İnanan inanmayan yani muvahhid, ateist, deist araftakiler… Bunlar arasında bile beraber yaşanır olabileceğini ortaya koymak lazım.” diyor. Günümüzdeki meselelerin bunların dışında örüldüğünü belirtiyor: “Mesela Alevi-Sünni, Kürt-Türk, Laz-Çerkez… Şimdi bunlar arasında esasen bir sulh temin etmek gerekir. Bunun için de elden gelen her şeyin yapılması, gerekirse kan kusulması ama ‘kızılcık şerbeti içmiştim’ denilmesi gerekir.” Ardından gelen şu cümleleri çok hayati: “Milli onur, milli gurur ayaklar altına alınmama kaydıyla, o mefkureye saygı devam ettiği müddetçe, -bence- el de öpülebilir, etek de öpülebilir. Heyet-i İslamiye, heyet-i milliye arasında huzurun temini adına katlanılabilecek her şeye katlanmak lazım.” Dinleyicilere yönelttiği “Devlet-i Aliye dediğimiz şey nedir biliyor musunuz?” sualinin ardından kaydettikleri de: “Neredeyse 250 milyon bir nüfusu hakimiyet altında tutmak demek. Esas saf kan Türk o dönemde 11 milyondur. Eğer o anlaşmalar, uzlaşmalar, müsamahalar, o hoşgörüler olmasa dört asır problemsiz siz o işi götüremezsiniz.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34564-devlet-i-aliye-gibi-davranmak%E2%80%A6.html), [web.archive.org (arşiv bağlantısı)](http://web.archive.org/web/20130131200316/http://www.aksiyon.com.tr/aksiyon/haber-34564-devlet-i-aliye-gibi-davranmak%E2%80%A6.html)
