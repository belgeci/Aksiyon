# Bakanlık SSPE hastalarını anlamıyor

*Bilinmeyen-yazar 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sağlık Bakanlığı Temel Sağlık Hizmetleri Genel Müdürlüğü, Subakut Sklerozan Panensefalit (SSPE) hastalığı ile ilgili raporun sonuçlarını açıkladı. 16 Ağustos 2005 tarihinde çalışmalara başlayan bilimsel inceleme komisyonu SSPE ile kızamık hastalığı arasındaki ilişkiyi ve Türkiye'deki vakaları araştırıyordu.
      <br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405080257im_/http://www.aksiyon.com.tr/resim/601/6.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Rapora göre 1995 ila 2005 yılları arasında Türkiye'deki eğitim ve araştırma hastaneleri ile üniversite hastanelerine gelen SSPE hasta sayısı 1131. 2004 yılı SSPE görülme oranı ise milyonda 2,5.
   <br>
    <br/>
    Bakanlık, SSPE’nin kızamık aşısının değil, hastalığının bir komplikasyonu olduğunu ifade ediyor. Kızamık geçirenlerin yüzde 30’unda zatürree, ishal, ensefalit, menenjit ve ölüm gibi komplikasyonlar ortaya çıkıyor. Dünya Sağlık Örgütü (DSÖ) verilerinde kızamık sonrası ölüm hızı yüzde 3-6 olarak geçiyor. Şimdiye kadar moleküler tanı yöntemleriyle incelenen SSPE’li hiçbir hastada kızamık aşı virüsü saptanmadığını, ama hepsinde kızamık virüsü görüldüğünü dile getiriyor bakanlık yetkilileri.
    <br/>
    <br/>
    Raporda, DSÖ’nün kızamık aşısını 1970’in sonlarında bebeklik çağında yapılması gereken aşılar listesine aldığı ve 2000 yılına kadar tek doz yapılmasını önerdiği belirtiliyor. Yine rapora göre Türkiye’de de aşı aynı yıl başlıyor ve tek doz uygulanıyor. 1998’de okullarda kızamık salgınları artınca ilköğretim 1’inci sınıfta ikinci doz uygulaması başlatılıyor. Peki bakanlık raporunda belirtildiği gibi tek doz aşı ile SSPE hastalığı Çin’de ortadan kaldırılırken Türkiye’de neden 2000’li yıllarda ailelerin korkulu rüyası haline geldi? Bunun tek cevabı var: Aşılama faaliyetleri etkin uygulanamadı ve denetlenemedi. Özellikle Güneydoğu ve Doğu illerinde ciddi aşılama eksikliği yaşanıyor. Bunun için bir veri bile kâfi: 1985’te 13-60 aylık çocukların sadece yüzde 25,1’i kızamık aşısı olmuş.
    <br/>
    <br/>
    SSPE, 5 ila 14 yaşları arasında aniden kendini gösteriyor. Yetkililer etkin aşılamayla önce kızamık hastalığının, buna paralel de SSPE’nin azalacağını söylüyor. Ancak şu anda hasta olan çocuklar ve ailelerinin ne yapması gerektiğine dair açıklama yok. Hasta sayısı da her geçen gün artıyor. SSPE tamamen bakım odaklı bir hastalık. En ufak bir enfeksiyon ölüme yol açabiliyor. Bakım hem çok pahalı hem de zor. Hastalıkla ilgili sivil toplum kuruluşları seslerini duyurmak için yeni arayışlar içinde.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24558), [web.archive.org (arşiv bağlantısı)](http://web.archive.org/web/20070405080257/http://aksiyon.com.tr:80/detay.php?id=24558)
