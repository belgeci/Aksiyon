# Resepsiyon simsarlarının eli boş kaldı

*Bilinmeyen-yazar 2005.11.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de birileri yıllardır, ‘bir üst düzey askerî yetkili’ ile başlayan cümleler kurup gündeme sis bombası atıp duruyor. Genelkurmay Başkanı Orgeneral Hilmi Özkök’ün ordu-siyaset ilişkisinin normalleşmesinden yana tavır almasından beri asker artık bu cümlelere özne olmak istemiyor. Bu sebeple son yıllarda nispeten azaldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807052452im_/http://www.aksiyon.com.tr/resim/570/15.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ancak uzun zamandır işleri kesat giden ‘zinde güç senaristleri’ için Cumhurbaşkanı Ahmet Necdet Sezer’in Köşk’te verdiği 29 Ekim resepsiyonu bulunmaz bir fırsat hâline geldi. Çünkü, gündem zaten sisliydi ve Van Yüzüncü Yıl Üniversitesi Rektörü Prof. Dr. Yücel Aşkın’ın tutuklanarak cezaevine konması sonrasındaki gelişmeler ortamı iyice germişti. Cumhurbaşkanı seçilmeden önceki konuşmalarında hep kuvvetler ayrılığını, hukukun üstünlüğünü ve demokrasiyi ön plana çıkaran Sezer de, Rektörler Komitesi sıfatıyla Van’a çıkarma yaparken aslında ‘sivil itaatsizlik’ suçu işleyen rektörlere, resepsiyona davet ederek açıktan destek vermişti. İşte tam sırasıydı. Resepsiyonu fırsat bilenler, bir haftadır ezberledikleri sorulara Orgeneral Özkök’ün vereceği cevapları merakla bekliyorlardı. Devletin tepesindeki gerginlik hâliyle resepsiyona da yansıdı.
   <br>
    <br>
     Özkök, ezber sorulara gerçekten de tokat gibi cevaplar verdi! Ama tokat bu defa, soruyu soranların yüzünde patlamıştı. Özkök, Aşkın’ın tutuklanması konusunda rektörlerden gelecek muhtemel bir toplu ziyaret talebine soğuk bakacağını belirterek, “Politik amaçlı veya anayasal bir kurumu karşısına alan bir hareketi temsil eden bir grup karşımıza gelip konuşamaz” dedi. Genelkurmay Başkanlığı’na eleştiri getiren kimi çevrelerin, kendilerini aslan terbiyecisi zannettiklerini ve sözlerinin alt yapısız olduğunu söyleyen Özkök, “Milletime, devletime, hükümetime zarar vermek istemiyorum. Beni rahat olarak görmeyin, 4 senede midemi verdim. Kolay değil (bu zamanda) bu makamda bulunmak. Doğruları söylüyorum gerektiği yerde. Ama bunu o beğensin, bu beğensin veya beni alkışlasınlar diye (değil); milletimi sevdiğim için yapıyorum.’(Vatanı en çok) sadece Türk Silahlı Kuvvetleri seviyor’ düşüncesine de katılmıyorum. Bu cumhuriyet hepimizin cumhuriyeti” diye konuştu. Özkök, ABD Başbakanı George W. Bush’un Irak Kürdistan Demokrat Partisi lideri Mesut Barzani’yi Beyaz Saray’da ağırlamasını ‘zamanın ve şartların’ değişmesinin bir sonucu diye yorumlarken; Milli Güvenlik Siyaset Belgesi’nin basına sızmasına ilişkin de, elde edilen bu tür bilgilerin açığa çıkarılmasının doğru olmadığını kaydetti.
     <br/>
     <br/>
     Özkök’ün açıklamalarıyla hayal kırıklığına uğrayan bazı medya organları, sağduyulu sözleri görmezden geldi. Medya, Kara Kuvvetleri Komutanı Orgeneral Yaşar Büyükanıt’ın ‘sınır ötesi operasyon’la ilgili sözlerini büyüterek, hükümete yüklendi. Büyükanıt, “Siyasilerin işine karışmam. Polemiğe girmem ama (Başbakan Recep Tayyip Erdoğan’ı kastederek) ‘Gerekirse Kuzey Irak’ta operasyon yaparız’ deniyor. Ben de soruyorum. Şimdi gerekmiyor mu? Bakın BM Güvenlik Konseyi kararı ortada. ABD ve koalisyon güçlerinin Irak’a girme gerekçelerinden biri ne? Irak içinden komşularına yönelik terör ihracı değil mi? Şimdi neredeyiz? Geçen senenin gerisindeyiz. Şimdi gerekmiyorsa ne zaman?”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22812), [web.archive.org (arşiv bağlantısı)](http://web.archive.org/web/20070807052452/http://www.aksiyon.com.tr:80/detay.php?id=22812)
