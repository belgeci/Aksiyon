# Arçelik hatasını telafi etti

*Bilinmeyen-yazar 2005.10.24*

<div>
 <p>
  <font>
   Dayanıklı tüketim sektörünün lider firmalarından Arçelik, önemli bir mühendislik hatasını telafi etti. Şirket daha önce çamaşır makinelerinin fonksiyonları arasında yer alan ‘kurutma’ işlemi için özel bir makine geliştirdi.
   <br/>
   <br/>
   Türkiye’nin ilk yerli çamaşır kurutma makinesinin tanıtım toplantısında konuşan Arçelik Genel Müdürü Gündüz Özdemir, “500 bin YTL’den başlayan fiyatlarla satılacak çamaşır kurutma makinesini lüks olmaktan çıkartıp her eve girmesini sağlayacağız.” dedi.
   <br>
    <br>
     Kasım ayından itibaren piyasaya sürülecek olan ürün, ilk yıl 200 bin adet üretilecek. 30 bini iç pazara sunulurken, 170 bini Kuzey Avrupa’ya pazarlanacak. Yerli kurutma makinesine toplam 6 milyon 636 bin Euro’luk bir yatırım yaptıklarını belirten Genel Müdür Özdemir, Avrupa’da her iki çamaşır makinesinin yanında bir kurutma makinesi satıldığını anlatarak, “Her Avrupalının evinde 4 Koç ürünü olacak.” hedefiyle yola çıktıklarını ifade etti.
     <br>
      <br>
       Arçelik Ürün Müdürü Oğuzhan Öztürk, her tür tekstil ürününe uygun kullanım programına sahip kurutma makinelerinin ailelere yılda sadece 100 YTL ek maliyet getireceğini açıkladı. Çamaşır kurutmanın özel bazı fonksiyonlar getirdiğini anlatan Öztürk, kurutma özelliği olan çamaşır makineleri ile bu ürünün aynı fonksiyona sahip olmadığını vurguladı. “Arçelik piyasaya sürdüğü bu ürün ile önemli bir mühendislik hatasını da giderdi.” diyen Öztürk, ürünün, Arçelik’in yıllık cirosuna ilk etapta 30 milyon Euro’luk katkı sağlayacağını dile getirdi.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1422 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22712), [web.archive.org (arşiv bağlantısı)](http://web.archive.org/web/20060528191706/http://www.aksiyon.com.tr:80/yazdir.php?id=22712)
