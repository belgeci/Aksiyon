# Damat’tan çevre dostu kıyafetler

*Bilinmeyen-yazar 2005.05.02*

<div>
 <p>
  <font>
   Damat, şık ve çarpıcı bir koleksiyonla sezonu karşılıyor. Baharın ve yazın renklerine uyum sağlayan kreasyonlarda da farklı renkler ve modeller ipek karışımlı, ince yün, keten, pamuk ve doğal kumaşlarla buluşacak.
   <br/>
   <br/>
   Damat, geçen yıl kullandığı akıllı kumaşlarla dikkat çekmişti. Buruşmayan, terletmeyen nanoteknolojiden faydalanarak üretilen bu kumaşlara önümüzdeki sezon yenileri eklenecek. İki-üç ay sonra başlayacak sezonda çevreye saygılı kumaşlar kullanılacak.
   <br>
    <br>
     Orka Grup Genel Koordinatörü Osman Arar, firmalarında çevreye saygı ilkesinin iliklere kadar işlediğini belirterek, “Dünyamız kirleniyor, ozon tabakası deliniyor, nehirler kahverengi akıyor. Bizim bu zararlardan duyduğumuz rahatsızlık beraberinde sorumluluğumuzu da artırdı. Çevreye zarar vermeyen ürünler kullanmaya karar verdik.” diyor. Bu yaklaşımın dünya için önemli olduğunu dile getiren Arar, önümüzdeki sezondan itibaren ürünlerinin yüzde 50’sinin çevreye saygılı olacağını dile getiriyor. Bunun için üretim sırasında doğaya zarar vermeyen teknolojiler kullanılacak. Kıyafetler ise tüketicinin sağlığı için tehdit olmayacak, kansorejen madde içermeyen, alerjisi olanlara zarar vermeyen ürünlerden oluşacak.
     <br>
      <br>
       Osman Arar, bunun ciddi bir devrim olduğunu iddia ediyor. Çevreye duyarlı etiketi dünyada kullanan 50 -60 firma olduğunu fakat bunların ya örme ya da dokuma gibi sadece bir alanda uygulandığını söylüyor. Fakat kendi firmalarının total olarak örme, dokuma, triko bütün bölümlerde bu standardı getireceğini ifade ediyor. AB’ye girmeye hazırlanan ülkeden çıkan bir firma olarak, bu hassasiyetleri ile anılmalarından gurur duyacaklarını, bunun bütün dünyada bir ilk olacağını vurguluyor.
       <br>
        <br>
         Damat’ın ana hedefi, on sene içinde dünyanın en çok aranan on markasından biri olmak ve global bir markaya dönüşmek. Hedeflerinden bir diğeri ise üç haftada bir mağaza açmak. Arar, bu amaçlarına doğru hızla ilerlediklerini söylüyor. Dünyada Barcelona, Tahran, Dubai olmak üzere birçok ülkede mağazalarının bulunduğunu ve bu sene sonuna kadar on altı mağazanın da açılacağını belirtiyor. Geçmişten geleceğe markalarını taşıma gayretlerinin meyvesini aldıklarını hatırlatarak, “Bugün dünyada moda sektöründe söz sahibi bir firmanın temsilcisiyiz. Hazır giyim sektöründe önemli yere sahip olan İspanya’da dokuz mağazamızın bulunması bunun bir göstergesi.” diyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 763 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21070), [web.archive.org (arşiv bağlantısı)](http://web.archive.org/web/20051201004749/http://www.aksiyon.com.tr:80/yazdir.php?id=21070)
