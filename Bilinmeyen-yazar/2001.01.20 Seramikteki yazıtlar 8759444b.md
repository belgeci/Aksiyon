# Seramikteki yazıtlar

*Bilinmeyen-yazar 2001.01.20*

<div>
 <p class="spot">
  Kendi kültürüne olan yabancılık kültür dünyamızda genel bir alışkanlık. Bunun istisnaları yok değil. Halbuki artık yerli yani kendi olunamadan evrensel olmanın imkansızlığı görüşü hakim.
 </p>
 <p class="metin">
 </p>
 <p class="metin">
  Türkiye'de seramik sanatında her zaman geleneksel motifler kullanılsa da Duygu Çakar Bağlan, şimdiye kadar yapılmayanı yapıyor; tema ve motif olarak Orhun Yazıtları başta olmak üzere eski Türk yazıtlarını kullanıyor. Halen çalışmalarını Anadolu Hisarındaki atölyede devam ettiriyor. Duygu Çakar Bağlan'ın Seramik Sergisi Vakıfbank Feneryolu Sanat Galerisi'nde 26 Ocak tarihine kadar görülebilir.
 </p>
 <p class="metin">
 </p>
 <p class="metin">
  Türk yayın tarihi yeni bir dergiyle daha tanıştı. Babıali Kültür Yayınları tarafından yayınlanan Babıali Kültür Dergisi Ocak 2001 sayısı ile yayın hayatına merhaba dedi. Genel Yayın Müdürlüğünü Rahim Er'in yaptığı dergide Ahmet Turan Alkan, Nazan Bekiroğlu, İskender Pala makaleleriyle yer alıyor. Popüler kültür—sanat dergisi olan Babıali Kültür dergisi ilk sayısında kapak olarak ekranların en çok izlenen dizilerinden olan Deli Yürek dizisini "Bir Fenomen: Deli Yürek" dosyasıyla işlemiş. Dizinin yönetmeni Osman Sınav'la senaryo yazarlarından Ömer Lütfi Mete ile yapılmış söyleşi de dergide yer alıyor. Ayrıca dergide kitaplık, sinema, tiyatro, portre, seyahat, çeşitlemeler gibi bölümler de bulunuyor. Dergide mekanlar bölümünde İstanbul'un değişik mekanları da tanıtılıyor. Görsel yönetmenliği oldukça başarılı olan dergi her ay okuyucuyla buluşacak.
 </p>
 <p class="metin">
 </p>
 <p class="arabaslik">
  Ara Güler Kolleksiyonu
 </p>
 <p class="metin">
  "Sevgili Dostum Ara'ya... Ara Güler Fotoğraf Koleksiyonu'ndan Seçmeler" adlı sergi, 10 Şubat 2001 tarihine kadar Yapı Kredi Kültür Merkezi Sermet Çifter Kütüphanesi Salonu'nda gezilebilir. Sergi, 50 yıllık uluslararası foto muhabirliği yaşamı süresince tanıştığı, dost olduğu, birlikte çalıştığı ünlü fotoğrafçıların büyük usta Ara Güler'e armağan ettiği yapıtlardan oluşuyor. Az rastlanır zenginlikte bir fotoğraf kolleksiyonu, neredeyse küçük bir fotoğraf müzesi bu...
 </p>
 <p class="metin">
 </p>
 <p class="arabaslik">
  Şemsi Yastıman'a saygı gecesi
 </p>
 <p class="metin">
 </p>
 <p class="metin">
  Şemsi Yastıman, Türk Halk Müziği'ne "kaynak kişi", "derleyici" ve "âşık" kimliği ile emeği geçmiş, usta bir halk sanatkârı. 24 Ocak'ta Cemal Reşit Rey Konser Salonu'nda gerçekleşecek gecede kendisini seven sanatçı dostları ve Kırşehirli mahalli sanatçıların katılımıyla Şemsi Yastıman anılacak. Programı Süleyman Şenel hazırlıyor. Halk müziğini takip edenler için...
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/320/kultur/2.htm), [web.archive.org (arşiv bağlantısı)](http://web.archive.org/web/20010711124656/http://www.aksiyon.com.tr:80/2001/320/kultur/2.htm)
