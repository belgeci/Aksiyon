# 15 gün sonra hedef yeniden Londra

*Bilinmeyen-yazar 2005.07.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İngiltere’nin başşehri Londra, 56 kişinin öldüğü ve yüzlerce kişinin yaralandığı 7 Temmuz terör saldırılarının 15’inci gününde yeniden bombalara hedef oldu. Üç metro istasyonu ile bir otobüste patlayan bombaların küçük çaplı olması ikinci bir facia yaşanmasını engelledi. Bir kişinin yaralandığı patlamalar sonrası İngiliz polisi iki şüpheliyi gözaltına aldı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Olay kayıtlara saldırı girişimi olarak geçti. Patlamaların sorumluluğunu El Kaide bağlantılı bir örgüt üstlendi. Olay akebinde günlük planını iptal ederek kabine üyeleri ile güvenlik şeflerinin katıldığı ‘Kobra Kurulu’nu toplantıya çağıran Başbakan Tony Blair, halka hitaben yaptığı konuşmada, “Normal yaşamımızı sürdürerek buna cevap vermemiz önemli. Aksini yapmak onlara istediği şeyi vermektir” dedi.
   <br>
    <br>
     Londra’da cuma günü de bir hayli gergin geçti. Polis Stockwell metro istasyonunda intihar eylemcisi diye şüphelendiği bir kişiyi etkisiz hale getirmek için vurma hakkını kullandı. SKY TV’nin, Scotland Yard kaynaklarına dayandırarak verdiği habere göre zanlı metro istasyonuna girdiği andan itaberen takibe alındı ve üzerindeki bombaları patlatmak üzereyken vuruldu. Şüpheli olay yerinde ölürken polis görgü tanıklarını metrodan bizzat uzaklaştırdı. Günün ilerleyen saatlerinde yapılan açıklamada, öldürülen kişinin, saldırı girişimine bulaşıp bulaşmadığının net olmadığı kamuoyuna duyuruldu. Derginin yayın hazırlığı bitene kadar kişinin durumu netlik kazanmamıştı.
     <br/>
     <br/>
     Londra’nın doğusundaki bir cami de bomba ihbarı üzerine polis tarafından boşaltılarak kordon altına alındı. Cami sorumlusu Muhammed Abdül Bari, sabah saatlerinde müdürlerini arayan bir kişinin bomba ihbarı yaptığını söyledi. İhbarın asılsız olduğu anlaşılınca polis cami çevresindeki güvenlik kordonunu kaldırdı. Ayrıca 7 Temmuz’da eylem yapan teröristlerden Jamaika asıllı Germaine Lindsay’ın metropolün Aylesbury semtindeki evine kundaklama girişiminde bulunuldu. Ev olay sırasında boştu.
     <br/>
     <br/>
     Londra Emniyet Müdürü Sir Ian Blair, operasyonların sadece suçluları hedef aldığını söyledi. Başında olduğu teşkilatın en büyük operasyonlarından birini yürüttüğünü ifade eden Blair, ekiplerinin, her türlü tehdit ve tehlikeye karşı 24 saat görev yaptığını belirtti. Önce intihar eylemcisi olduğunun tahmin edildiği söylenen, sonra da kimliğinin henüz belirlenemediği açıklanan  kişinin metrodayken dur ihtarına uymadığı ve kaçmaya çalıştığını kaydetti.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22191), [web.archive.org (arşiv bağlantısı)](http://web.archive.org/web/20070609020636/http://www.aksiyon.com.tr:80/detay.php?id=22191)
