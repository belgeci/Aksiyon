# Çin istilasına Hint setti

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20031101040428im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031101040428im_/http://www.aksiyon.com.tr/resim/458/10.jpg" vspace="5"/>
  </p>
 </font>
 <font class="content">
  Zaman ne kadar da çabuk geçiyor. Daha dün gibi hafızalarımızda canlanıyor dev yolcu uçaklarının ikiz kulelere çarpma anları. Aradan kocaman iki yıl geçmiş. Eylemi yapanların neyi amaçladıkları, maksatlarına ulaşıp ulaşamadıkları hâlâ meçhûl.
  <br/>
 </font>
 <p>
  <font class="content">
   Bilinen bir şey varsa o da bundan kimlerin kârlı çıktığı gerçeği. Bunu anlamak için saldırıların sonuçlarına bakmak yeterli aslında. İsrail ile Hindistan’ın neredeyse ‘müttefik’ olacak düzeyde ilişkilerini geliştirmeleri bunlardan biri meselâ... Geçen haftayı 11 Eylül’ün sene—i devriyesi kadar önemli kılan hususlardan biri de, İsrail Başbakanı Ariel Şaron’un tarihî Hindistan ziyaretiydi.
   <br/>
   <br/>
   Nitekim ziyaret, iki ülke ilişkileri açısından bir dönüm noktasını işaret ediyor. Hindistan ile İsrail arasında artan samimi ilişkilerin temelinde, ekonomik sebepler kadar siyasî ve stratejik çıkarlar da yer alıyor. Soğuk Savaş yıllarında bağlantısızlar grubunda yer alan Hindistan’ın bu dönemde İsrail’e bakışı hayli mesafeliydi; zira, petrole bağımlı bir ülkenin Filistin meselesinde İsrail’in yanında yer alarak Arap âlemini ve Müslüman ülkeleri küstürme gibi bir hataya düşmesi beklenemezdi.
   <br/>
   <br/>
   Ancak, Soğuk Savaş’ın bitiminde Filistin meselesinin barış sürecine girmesini fırsat bildi Hindistan ve uluslararası sistemdeki geçiş dönemini iyi değerlendirerek 1992 yılında İsrail’le diplomatik ilişki kurdu. 1990’lı yıllar boyunca hızla gelişen ilişkiler, Şaron’un ziyareti ile ‘zirve’ yaptı.
   <br/>
   <br/>
   ‘Ölümcül diplomasi’
   <br/>
   <br/>
   Gittikçe derinlik kazanan ilişkilerin en önemli unsurlarından biri de karşılıklı ekonomik çıkarlar. The Guardian gazetesinden Randeep Ramesh’in nitelemesi ile ‘ölümcül diplomasi’nin altında, Hindistan’ın İsrail’den yılda yaklaşık 2 milyar dolar civarında askeri malzeme satın alması bulunuyor. İsrail için devriye gemileri inşa eden Hindistan’ın, ayrıca, her birinin değeri 1 milyar dolar civarında olan Phalcon adlı AWACS benzeri keşif uçağından 3 adet satın almak istemesi; yine İsrail yapımı füze savunma sistemi Arrow bataryalarına talip olması Yeni Delhi nezdinde İsrail’in bir cazibe merkezi olmasını kaçınılmaz hale getiriyor.
   <br/>
   <br/>
   Savunma çevrelerinin etkili dergisi Defense News’e göre, mevcut eğilim bu hızla devam edecek olursa İsrail, 2008 yılında Hindistan’a en fazla silah satan Rusya’nın yerini alacak. Silah ticaretinin dışında iki ülke arasındaki ticaret hacminin bir milyar doların üstünde olması da gösteriyor ki, iki ülke ilişkileri sadece askerî ticaretle sınırlı değil.
   <br/>
   <br/>
   Özellikle 11 Eylül’le başlayan süreçte iki ülkenin uluslararası terörizmle savaşta birbirini ‘doğal müttefik’ gibi görmesi, ilişkilerin siyasi boyutunun nirengi noktasını oluşturuyor. Şaron’un Yeni Delhi ziyaretine eşlik eden 150 kişilik heyette ağırlığın istihbarat ve güvenlik konusunda uzman kişilerden meydana gelmesi; ziyaret sırasında yapılan anlaşmalardan birinin ülkelerindeki fundamentalist gruplar hakkındaki istihbarî bilgilerin karşılıklı olarak paylaşılmasını öngörmesi; İsrail’in, bir Hint özel kuvvet birimine sınır güvenliği ve ayaklanma bastırma operasyonları için eğitim hizmeti vermesinin kararlaştırılması ilişkilerin siyasi düzlemdeki karşılığını gösteriyor. Kaldı ki iki ülkeden üst düzey yöneticiler, savunma ve istihbarat konularını görüşmek amacıyla uzun zamandan beri düzenli olarak bir araya geliyorlar.
   <br/>
   <br/>
   Ancak, bu ilişkinin bir zayıf noktası var. O da Hindistan’ın İran’la olan ilişkileri. Şaron’un gezisi sırasında İsrail silah teknolojisinin Hindistan üzerinden İran’ın eline geçme ihtimali üzerinde durması, İsrail’in bazı kaygılar taşıdığını işaret ediyor. Bundan dolayı da Yeni Delhi ile Tahran arasında sınırları aşacak bir yakınlaşmayı istemiyor İsrail.
   <br/>
   <br/>
   Çin’i Hindistan’la dengelemek
   <br/>
   <br/>
   İsrail ile Hindistan arasındaki ‘samimiyet’in bu derece ileri gitmesinin arkasındaki ülke ise ABD’den başkası değil elbette. Hegemonik güç merkezi olarak olaylara ‘stratejik’ bakmayı tercih eden ABD, bir yandan İsrail üzerinden büyük bir pazar olan Hint alt kıtasına girmek istiyor, bir yandan da önümüzdeki yılların yükselen değeri olmaya aday Çin’i Hindistan’la dengelemeyi planlıyor. Soğuk Savaş döneminde bölgedeki bir numaralı müttefiki Pakistan’ın yerine bu kez ‘partner’ olarak Hindistan’ı tercih ettiği anlaşılıyor. Amerikan ortak teknolojisi ile üretilen Phalcon erken uyarı sistemlerini Hindistan’dan önce Çin de satın almak istiyordu; ancak ABD Çin’in isteğini 2 yıl önce ‘veto’ ederken Yeni Delhi’den gelen talebe yeşil ışık yakması boşuna değil herhalde...
   <br/>
   <br/>
   ABD’nin, füze savunma sistemi Arrow’u Hindistan’a satmak isteyen İsrail’e izin vermemesi ise bölgedeki dengelerin tamamen değişmesinin doğuracağı endişeden kaynaklanıyor. Bu satışın Pakistan ile Hindistan arasındaki silahlanma yarışını tetiklemesinden endişe ediyor Amerika... Ancak, Beyaz Saray’daki yöneticilerin ülkelerindeki Yahudi—Hint lobisine daha ne kadar dayanabileceği ise şimdiden merak konusu.
   <br/>
   <br/>
   Elbette gelişmeleri en yakından takip eden ülkelerin başında, Hindistan’la üç kez savaşan Pakistan geliyor. Bundan aylar önce Pakistan Devlet Başkanı Pervez Müşerref, İsrail’i resmen tanımanın ülkesine neler kazandıracağını hesaplayarak bir tartışma başlatmıştı ülkesinde. Bölgedeki güç dengesinde ülkesinin zaafiyete düşmemesi için İsrail’le yakın işbirliğine girmenin getirileri olabileceği hesabına dayanıyordu Müşerref’in tezi. İsrail’i tanımayan Pakistan, her ne kadar Hindistan’ı dengelemek için Çin’e daha fazla yakınlaşsa da; gelinen konjonktürel durumun, İsrail’i tanıma konusunda İslamabad yönetimine baskıyı artırdığı da bir gerçek. Bugün Pakistan açısından gelinen noktayı, Dışişleri Bakanı Hurşit Mahmut Kasuri şöyle özetliyor: “Şaron’un Hindistan ziyareti bölgedeki güvenlik dengesine bir tehdidi sembolize ediyor.”
   <br/>
   <br/>
   Üçlü demokrasi ortaklığı
   <br/>
   <br/>
   Hindistan’la İsrail arasındaki ilişkilerin bizi ilgilendiren yönüne gelince; Amerika merkezli Brookings Institution’da uzman araştırmacı olarak çalışan Parag Khanna, Türkiye, Hindistan ve İsrail’in ‘şer ekseni’ne karşı ‘demokrasi ekseni’ oluşturabileceğini iddia ediyor. Tezini ilk kez 2002 yılında dile getiren Parag Khanna, Şaron’un Hindistan ziyareti vesilesiyle bir kez daha aynı fikri savunuyor. Khanna’nın tezinin özünde uluslararası terörizmin bir numaralı hedefi haline gelen demokratik ülkelerin bir ittifak kurmaları gerektiği fikri bulunuyor.
   <br/>
   <br/>
   Parag Khanna’ya göre, Hindistan ile İsrail’in aynı eksende buluşması çok kolay; çünkü bu ülkeler benzer tarihi geçmişlere ve demokratik yönetimlere sahip ve halihazırda birbirine benzeyen tehditlerle karşı karşıya bulunuyorlar. Şaron’un gezisinde yer alan İsrailli bir yetkili de aynı noktaya temas ederek, Hindistan ile İsrail’in aynı kampta yer aldığını söylemekten kendini alamıyor.
   <br/>
   <br/>
   Aslında ABD, 11 Eylül sonrası dönemde demokrasi eksenine Pakistan ve Özbekistan’ı da dahil etmek istemişti. Ancak, bu iki ülkenin özel durumları, Hindistan ile İsrail arasındaki eksene dahil olmalarını zorlaştırdı. Türkiye ve Hindistan’ın Irak’a asker göndermesi konusunda ABD’nin çok istekli olması da ‘demokrasi ekseni’ne çok fazla inandığını gösteriyor.
   <br/>
   <br/>
   Netice itibariyle Şaron’un Hindistan ziyareti çok çeşitli boyutları olan bir geziydi. Bakalım sonuçları nasıl gelişecek.
   <br/>
  </font>
 </p>
</div>


## Yorumlar

### Ali izzet sanli, 23-Eylül-2003
> Cin istilasina Hint seddi: 
> Bu yaziyi yazan yazarimizla devamli yazismakisterim. Bizzat 7 yildir Hindistan da yasayan birisi olarak bu yazarimiz ile ayni gorusleri paylasmaktayim.               Ve ozellikle bu degerlendirmeyi yapmasi bana cok takdire sayan geldi. Hadiseleri sanki yasiyan birisi kadar ciddi tedkikleri olan bu beyefendiyi takdir ediyorum ve israrla devamliyazismak isterim.                Cok tesekkurler.

Kaynak: [www.aksiyon.com.tr](http://www.aksiyon.com.tr:80/detay.php?id=2962&yorum_id=1), [web.archive.org (arşiv bağlantısı)](http://web.archive.org/web/20031101040428/http://www.aksiyon.com.tr:80/detay.php?id=2962&yorum_id=1)
