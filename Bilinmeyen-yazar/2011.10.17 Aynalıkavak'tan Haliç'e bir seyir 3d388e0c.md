# Aynalıkavak’tan Haliç’e bir seyir

*Bilinmeyen-yazar 2011.10.17*

<font class="agenda2NewsSpot">
 İstanbul’u kuşatan saray ve kasırlar Osmanlı’nın niçin büyük devlet olduğunu ortaya koyuyor esasında…
</font>
<font class="newsDetail">
 <p class="MsoNormal">
  Tarih devletlerin yaşını genel itibarıyla siyasî iradesinin varlığı ile ölçer. Ancak etkileri geride bıraktıkları eserlerle doğrudan ilişkilidir. Zaten tarihi bir anlamda var eden ve bugün ile geçmiş arasında köprü vazifesi gören de zikredilen eserlerdir. Neler yoktur ki bunların arasında. Edebiyat dünyasının sihirli kelimeleriyle bezenmiş metinleri, güzel sanatların renklerle bezeli yelpazeleri, taşla, demirle evrilmiş mimarî eserleri… Yüzlerce belki de binlerce idare için geçerli bu durum şüphesiz 600 yılı aşkın ömrüyle dünya tarihinde önemli ve etkili bir yere sahip Osmanlı Devleti için de geçerlidir. Hatta onun kültürü ve eserleri öyle canlıdır ki uluslararası arenadan çekileli yaklaşık bir asır geçmesine rağmen ruhu hâlâ etrafta dolaşmaktadır. İstanbul ise zikredilen örtünün en fazla insanları kuşattığı yerdir. Şehrin dört bir yanında yer alan büyüklü küçüklü emanetler hep Osmanlı’yı ve ihtişamını hatırlatmaktadır. Saraylar ve kasırlar ise bunlar arasında en göze çarpan olmaları hasebiyle daha bir dikkat çekmekte. Akla ilk gelen Topkapı, Dolmabahçe, Yıldız, Beylerbeyi olsa da bilhassa Boğaz kıyısına dizilen kasırlar da aynı havayı teneffüs ettirmekte görenlere ve ziyaretçilerine. Aynalıkavak Kasrı da belirtilen sırada yer alan mekânlardan. Kasrın geçmişi Sultan I. Ahmed zamanına kadar uzanmakta. Tersane Bahçesi denilen mevkide inşa ettirilen kasır, Sultan’ın kısa saltanatı zamanında sık ziyaret ettiği bir dinlenme yeridir. Hatta padişah buraya gelir ve yaya olarak, Eyüp Sultan’ı ziyaret eder. Yine Sultan Ahmed’in oğlu Sultan İbrahim de burada dünyaya gelir. IV. Mehmed devrinde kasır hareminde çıkan yangın yapıya epey bir zarar verir. Lakin padişahın emriyle kısa sürede yeniden inşa edilir. Tarihe Lâle Devri diye geçen senelerde ise saray ve İstanbul halkı, Haliç’in ve Kâğıthane deresinin güzelliklerini doyasıya yaşar. Aslında bugün Millî Saraylar bünyesindeki kasır bir yapılar grubundan geriye kalan tek binadır. Geri kalan ayrıntıları merak edenlere gelince… TBMM Millî Saraylar Daire Başkanlığı’nın neşrettiği Aynalıkavak Kasrı isimli çalışmaya başvursun… Bu arada onu almışken bir zahmet Küçüksu Kasrı ile ilgili olanı da temin etsin ki eksik kalmasın…
 </p>
 <p>
 </p>
 <p>
  AYNALIKAVAK KASRI
 </p>
 <p>
 </p>
 <p>
  Fahrettin Gün (editör)
 </p>
 <p>
  Millî Saraylar Daire Başkanlığı Yayını
 </p>
 <p>
  80 sayfa
 </p>
 <p>
  02122369000
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30771-13-aynalikavaktan-halice-bir-seyir.html), [web.archive.org (arşiv bağlantısı)](http://web.archive.org/web/20120102210848/http://www.aksiyon.com.tr:80/aksiyon/haber-30771-13-aynalikavaktan-halice-bir-seyir.html)
