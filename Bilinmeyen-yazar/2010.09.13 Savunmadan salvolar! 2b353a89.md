# Savunmadan salvolar!

*Bilinmeyen-yazar 2010.09.13*

<font class="agenda2NewsSpot">
 Yargıya güvenmek ile yargı kararlarını eleştirme hakkı tamamıyla ayrı konular. Yaşadığımız son süreçte kimileri, icraatlarının kritik edilmesiyle yargının zedelendiğini ileri sürüyor.
</font>
<font class="newsDetail">
 <p>
  <p class="MsoNormal">
   Olumsuz yorumlar mahkemelerin saygınlığını ve onlara duyulan güveni gölgeliyormuş. Her yargılamanın neticesi mutlak doğruysa o zaman ilk kademe mahkemelerinin verdiği kararlar niçin temyiz ediliyor? Kesinlik arz etmesi kanuni bir durum, ancak Yargıtay hükümleri de tartışılabilir pekâlâ. Bu her şeyden önce demokrasinin gereği. Türkiye Barolar Birliği (TBB) Başkanı Vedat Ahsen Çoşar, üzeri çizilmek istenen bu hakikati Yargıtay’daki adlı yıl açılış törenindeki konuşmasında çok güzel dile getiriyor: “Yargının saygınlığını korumak adına zorla dayatılan suskunluk, yargıya saygıyı artırmaktan daha çok, yargıya yönelik kuşkuyu ve itaatsizliği besler. Yine bir konunun tartışılmasının sürmekte olan bir davayı etkileyeceği gerekçesiyle engellenmesi, toplumdaki kimi rahatsızlıkların hiçbir zaman konuşulmaması, tartışılmaması anlamına gelir ki, hukukçu olarak bunu kabul etmemiz olanaksızdır.” Coşar, dava sonuç ve seyirlerine ilişkin konuşmaların ifade özgürlüğü kapsamında değerlendirilmesi gerektiğini vurguluyor. Eleştiriyle yargının toplum nezdindeki
   <span>
   </span>
   itibarının hasar göreceğini düşünmek, Coşar’a göre büyük yanılgı. Coşar, 12 Eylül referandumunda evet ya da hayır çıksa da, anayasanın yine tartışılacağını da ekliyor sözlerine.
  </p>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action?sectionId=11&newsId=27552), [web.archive.org (arşiv bağlantısı)](http://web.archive.org/web/20100922154450/http://aksiyon.com.tr/aksiyon/newsDetail_getNewsById.action?sectionId=11&newsId=27552)
