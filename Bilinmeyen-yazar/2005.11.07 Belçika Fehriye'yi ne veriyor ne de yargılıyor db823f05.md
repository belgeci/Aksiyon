# Belçika, Fehriye’yi ne veriyor ne de yargılıyor

*Bilinmeyen-yazar 2005.11.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Belçika’nın temyiz mahkemesi Gent, Sabancı suikastı sanıklarından DHKP-C militanı Fehriye Erdal’ın bu ülkede yargılanamayacağına karar verdi. Belçika’da, yabancı bir ülkede yabancılara karşı suç işleyenler yargılanamıyor. Terörizmle Mücadele Sözleşmesi çerçevesindeki bir suça karışanlar ise müstesna tutuluyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu istisnai duruma göre Erdal’ın yargılanması gerekiyor. Ama aynı sözleşmedeki bir madde buna engel oluyor. Madde, suçun terör kapsamına alınabilmesi için tam otomatik silah kullanılmasını öngörüyor. Erdal’ı, Sabancı suikastındaki silahın yarı otomatik olması kurtarıyor. Belçika bu yüzden Türkiye’nin iade talebini reddettiğini  bildirdi. Bruges Mahkemesi, Belçika’da işlediği suçlar hakkında da lehinde karar verirse, Erdal’ın tamamen serbest kalması gündeme gelecek. Teröristin avukatları böyle bir karar çıkarsa, derhal iltica talebini devreye sokacak. Belçika talebi reddetse bile Erdal, Türkiye’ye iade edilmeyecek. Belçika, Erdal’ı anlaşma sağladığı üçüncü bir ülkeye gönderecek. Belçika yargısının Erdal kararı sonrasında, terörle mücadelenin Avrupa Birliği’nin birinci gündem maddesi olduğunu hatırlatan Dışişleri Bakanı Abdullah Gül, “Bu karar, Belçika’nın teröre şemsiye olma görüntüsünü veriyor. Bu AB üyesi bir ülke için talihsizliktir.” diye konuştu.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22816), [web.archive.org (arşiv bağlantısı)](http://web.archive.org/web/20070806214016/http://www.aksiyon.com.tr:80/detay.php?id=22816)
