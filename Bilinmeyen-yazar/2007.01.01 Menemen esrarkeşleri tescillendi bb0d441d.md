# Menemen esrarkeşleri tescillendi

*Bilinmeyen-yazar 2007.01.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’deki irticai tehdidin resmî kanıtı olarak sunulan Menemen Olayı’nın içyüzü bizzat Genelkurmay belgeleriyle açığa çıktı. Kubilay’ı esrarkeş bir grup şehit etmiş.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070127201321im_/http://www.aksiyon.com.tr/resim/630/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘1930 yılı Aralık ayının soğuk günlerinden birinde 6 kişilik bir grup Menemen’e ilerliyordu. Beş gün önce Manisa’dan çıkıp Paşa, Yağcılar, Bozalan ve Çukur köylerinden geçerek Menemen’e ulaşan 6 kişi pejmürde kıyafetleriyle kömür satmaya gelen insanlara benziyorlardı. Adı Derviş Mehmed (Giritli) olan elebaşı ve yanındakiler Menemen’e ve Türk siyasi tarihine bir daha hafızalardan silinmeyecek ‘elim bir hadisenin’ müsebbipleri olarak geçtiler. Manisa’da hazırlıklarını tamamlayan ancak geçtikleri köylerde kendilerine yandaş bulamayan grup, Menemen hükümet binasının hemen yanı başındaki bir camiye sabah namazı vaktinde girdiler. Maarif Camii’nde İmam Saffet Hoca’dan yüz bulamadılar. Cami cemaatini de peşlerine takamadı grup. Zorla aldıkları bir sancakla meydana çıkarak naralar atmaya başlayan Derviş Mehmed ve çevresindekileri ilk ikna etmeye çalışan ilçenin Jandarma Komutanı’ydı. Esrardan kafası dönmüş Derviş Mehmed’i ikna edemeyince dört askeriyle hükümet konağına girip adeta çakılı kalmıştı. Mehdilik iddiasıyla naralarını sürdüren grubun etrafındaki izleyiciler az sonra gelişecek olayların da seyircisi olmanın ötesine geçmeyecekti. 43. Piyade Alayı’na iletilen ilçedeki bu hareketlilik mesajı genç asteğmen Mustafa Fehmi Kubilay’a yanındaki 8 erle talime giderken ulaştı. Kubilay silahsız, askerleri talim mermileriyle hükümet meydanına varır. Elebaşı Derviş Mehmed’in yakasına sarılıp bir tokat aşk eder. Eli çifteli esrarkeş, Asteğmeni kasığından yaralar. Esrarkeşlerin arasından sıyrılan Asteğmen, önce hükümet konağına yönelir. Kapılar kilitli olduğu için bir camiye doğru ilerler ve ardından gelen esrarkeş tayfasından kurtulmayı dener. Yanındaki erlere verdiği süngü tak ve ateş emri de tesir etmez. Kuru sıkı mermilerden sonra Derviş Mehmed kendine mermi işlemediği naralarıyla Kubilay’ı cami avlusunda öldürür.’
   <br>
    <br>
     AKSİYON TANIKLARI BELGELERLE DOĞRULANDI
     <br/>
     <br/>
     76 yıl önce yaşanan Menemen Hadisesi’ne çocuk denecek yaşta şahit olan Fındık Süleyman lakaplı Süleyman Sadıç, hasta yatağında olayı Aksiyon’a böyle anlatmıştı. Hatırladığı ve duydukları da eklendiğinde çok kısa anına şahit olduğu olayın en genç ve en son tanıklarından biriydi Sadıç. Aksiyon; daha dördüncü sayısında Menemen Hadisesi’ni kapağa taşıdığında tarih 31 Aralık 1994’tü.
     <br/>
     <br/>
     Bugüne kadar ‘irticai kalkışma’ olarak sunulan Menemen Olayı ile ilgili hep tanıklar, tarihçiler ve çeşitli yorumlar üzerinden konuşulmuştu. Olayın belgeleri ve delilleri, o günün sosyal şartları, Serbest Cumhuriyet Fırkası’nın konjonktürdeki yeri, Kubilay’ı katleden Derviş Mehmed’in kimliği ve esrarla yönettiği yandaşlarının halkı galeyana getirmek için giriştiği olaylardan daha çok, dindar halk üstüne yapıştırılan ‘yaftalar’ konuşulmuştu.
     <br/>
     <br/>
     Zaman gazetesinin 24 Aralık Pazar günü manşetinden duyurduğu dönemin Genelkurmay ve Emniyet'ine ait raporlar tartışmaları farklı bir noktaya taşıdı. Çünkü resmî kayıtlar ve belgeler, Kubilay’ı katledenlerin esrarkeş olduğunu belirtiyor ve dönemin yerel idarecilerini (jandarma komutanı ve kaymakam) haberdar olmalarına rağmen olaylara seyirci kalmakla suçluyor. Genelkurmay raporu üç gün sonrasına, Emniyet iki gün sonrasına ait. Zaman Muhabiri Erdal Şen'in Emniyet arşivleri arasında yaptığı araştırma aslında yıllardır konuşulan Menemen Olayı’nın iç yüzü ve gerçek yönlerini belgelerle teyit etme anlamı taşıyor. Sağ camianın ‘irtica yaftaları’na karşı söylediği her söz ve savunma bugüne kadar hep ‘komplo’ nitelemesiyle değerlendirme dışı kalıyordu. Belgeler, olayın farklı bir boyutunu ortaya çıkardı.
     <br/>
     <br/>
     O dönemde Büyük Erkan-ı Harbiye Riyaseti olarak adlandırılan Genelkurmay Başkanlığı’na ait 26 Aralık 1930 tarihli bir belge, hükümet yetkililerinin ihmallerine dikkat çekiyor.
     <br/>
     <br/>
     KAYBOLUNCA NEDEN TAKİP EDİLMEDİLER?
     <br/>
     <br/>
     Genelkurmay tarafından Menemen’e gönderilen 1. Kolordu Komutanı Vekili Muğlalı Mustafa Paşa (Mustafa Muğlalı) hadiseden üç gün sonra Ankara’ya ilettiği dört sayfalık raporda Derviş Mehmet’in şüpheli hareketlerinin yetkili mercilerce bilindiğine dikkat çekmiş. Bu bilgilere rağmen gerekli takibatın yapılmadığı; hatta uzaktan seyirci kalınarak adeta “olay çıkmasına göz yumulduğu” ima edilmiş. Emniyet arşivlerindeki bir başka belgede ise Derviş Mehmed’in etrafındaki insanları esrara alıştırıp, istediğini yaptırdığını ortaya koyuyor. Dokuz maddeden Genelkurmay raporunda da kendisini ‘Mehdi’ ilan eden Derviş Mehmed’in Manisa’da bir esrarkeş kahvesini mekan edindiği ve çevresindeki insanlarla uzun süre şüphe uyandıracak fiiller içinde bulunduğu tespiti yer almış. Derviş Mehmed’in bu şüpheli halinin bilinmesine rağmen ortadan kaybolduğuna dikkat çekilen raporda, “Kayboluşları Manisa hükümetine bildirilmesine rağmen, Menemen’e gelene kadar 5 gün boyunca gezdikleri civar köylerde ahaliye telkinatta bulunmalarına rağmen bundan haberdar olunmaması ve hükümet konağı önüne gelene kadar Menemen hükümet azalarının bundan hiçbir suretle malumat almaması” sert bir dille eleştirilmiş.
     <br/>
     <br/>
     DEVLET GÖREVLİLERİ NEDEN SAKLANDI?
     <br/>
     <br/>
     Genelkurmay raporunda Menemen kaymakamı ve ilçe jandarma komutanı hakkında da ağır suçlamalar yer almış. Kaymakamın hükümet konağına çok sonradan geldiği ve olan bitene uzaktan seyirci kaldığı kaydedilirken, jandarma kumandanı için, “Hükümet konağı içerisine dört neferiyle birlikte girerek kadın gibi saklandı.” ifadeleri bile kullanılmış.
     <br/>
     <br/>
     “Büyük Erkan-ı Harbiye Riyaseti’nin 26/12/1930 tarihli ve 6747 No’lu tezkeresinin suretidir” üst başlığı bulunan dokuz maddelik ilk raporun 6. maddesinde şöyle denilmiş: “Şu mes’elede çok şayan-ı dikkat ve mühim gördüğüm noktalar Manisa’da ilk önayak olarak ortaya atılan bu şerirlerin Manisa’da iken bir esrarkeş kahvesinde daimi surette içtima ederek orasını tekke haline getirdikleri ve son zamanlarda hepsinin sakal bırakmak suretiyle bütün bütün calib-i şüphe vaziyet aldıkları ve bu hal Manisa zabıtasınca da malum olduğu halde Manisa’dan birdenbire gaybiyetleri ve hatta bu gaybiyetlerin aileleri tarafından hükümete malumat verilmesi üzerine Manisa hükümetinin bunlar için hiçbir teşebbüste bulunmaması ve civar kazaların nazar-ı dikkatleri celbedilmemesi gerek Manisa’da gerekse haricinde teşkilatların olup olmadığı hakkında tahkikat ve tetkikat yapılmayarak işin tesadüfe bırakılması Manisa’dan ayrıldıktan sonra Paşaköy, Yağcılar, Bozalan, Çukurköy ve civarlarında on beş gün dolaşarak ahaliye birtakım telkinatta bulunmalarından hiç kimsenin haberdar olmaması 23/12/1930 günü sabah namazına doğru müsellehan ve birlikte sabah namazını kılarak ve camiden ellerine bir de bayrak alarak yine ahali ile camiden çıkışlarından ve sabahleyin hükümet konağı önüne kadar gelişlerinden Menemen hükümetinin hiçbir suretle malumat almaması...”
     <br/>
     <br/>
     Aynı maddenin sonunda kaymakamın ve jandarma komutanının tavrı da şu sözlerle eleştirilmiş: “Menemen kaymakamı beyin, hükümet konağı cihet-i askeriye tarafından işgal edildikten sonra ancak hükümete gelmesi ve bu zamana kadar adeta seyirci vaziyetinde kalması ve bir silah arkadaşı koyun gibi karşısında boğazlanırken Menemen jandarma kumandanının dört neferi ile hükümet konağı içerisine girerek kadın gibi saklanması...”
     <br/>
     <br/>
     KUBİLAY VE ERLERİ NEDEN MERMİSİZDİ?
     <br/>
     <br/>
     Menemen Olayı ile ilgili sorgulanmayan noktalardan biri talim için giden Kubilay ve erlerinin Menemen hükümet konağına gittiklerinde mermisiz oluşlarıydı. Genelkurmay raporu bu konuya da açıklık getiriyor. Raporun 7. maddesinde Kubilay’ın askerlerinin neden cephanesiz olduğu sorgulanıyor: “Sevk-u idare hatalarına alaydan telefonla kuvvet talep eden jandarma kumandanı şu kuvvetin ne için ne maksatla ve ne gibi bir vaziyet karşısında talep edildiği hakkında alayı tenvir etmemiştir. Jandarma kumandanının noksan olarak verdiği bu malumat alayca gönderilen ilk bölüğün cephanesiz olarak yola çıkarılması kuvvetlerin vaziyeti hakim olmasına sebep olmuştur.”
     <br/>
     <br/>
     Kubilay’ı öldüren Derviş Mehmed’in çevresindeki insanları esrarla etki altına aldığına ilişkin bir başka resmî bilgi de Emniyet Genel Müdürlüğü kayıtlarında yer almış. Dönemin İçişleri Bakanlığı’na 25 Aralık 1930’da “Vali Kazım” imzasıyla gönderilen iki sayfalık raporun 4. maddesinde de “Bunların hepsinde esrar ve esrarlı sigara olup, Derviş Mehmed bunları Manisa’da alıştırmış ve bununla da tasarrufunu artırıyormuş.” yazıyor.
     <br/>
     <br/>
     Belgeler bununla da sınırlı değil. Kubilay’ın ölüm raporu, Ocak 1931 tarihli sıkıyönetim kararları ve gerekçeleri de belgeler arasında yer almış. Resmî tarihin tezlerini tavzih eden belgeler ‘irticai’ kalkışma yakıştırmalarının haksızlığı kadar, Menemen Olayı özelinde Derviş Mehmed ve esrarkeş yandaşlarının da araştırılmasını gerekli kılıyor. Her yeni bilgi ile tarih belki de yeniden yazılıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26330), [web.archive.org (arşiv bağlantısı)](http://web.archive.org/web/20070127201321/http://www.aksiyon.com.tr:80/detay.php?id=26330)
