# Kur’an-ı Kerim sergisi

*Bilinmeyen-yazar 2010.08.16*

<font class="agenda2NewsSpot">
 Kur’an’ın ilk nüshaları olarak kabul edilen Şam Evrakı’nın 250 bin yapraklık nadir parçaları 5 Eylül 2010’da açılacak bir sergi ile sadece sanatseverlerle değil, Kur’an âşıklarıyla da buluşacak.
</font>
<font class="newsDetail">
 <p>
  <p class="MsoNormal">
   Kur’an-ı Kerim’in indirildiği Kadir Gecesi’nde açılacak olan “1400. Yılında Kur’an-ı Kerim Sergisi”, 1 Aralık’a kadar Türk ve İslam Eserleri Müzesi’nde görülebilecek. Koleksiyonun Şam Evrakı olarak adlandırılması, Şam Emevîye Camii’nden getirilmesinden kaynaklanır. 19. yüzyıl sonunda cami büyük bir yangın geçirince evrakların pek çoğu harap olur. Kurtarılan belgeler arasından seçilenler 1911’de Topkapı Sarayı’na getirilir. Koleksiyon, 1913’te Evkaf-ı İslamiye Müzesi (bugünkü adıyla Türk ve İslam Eserleri Müzesi) kurulunca Topkapı Sarayı’ndan müzeye gönderilir. Kur’an-ı Kerim’in indirilişinin 1400. yılında gerçekleşecek sergide Türk ve İslam Eserleri Müzesi’nin envanterine kayıtlı el yazması Kur’an-ı Kerim ve cüzlerin büyük bölümü ilk defa sergilenecek. Sergi, Şam Evrakı’nın nadir parçalarını gün yüzüne çıkarması açısından büyük önem taşıyor. 250’yi aşkın eserin görülebileceği sergi, bugüne kadar Türkiye’de açılan en büyük Kur’an sergisi. Küratörlüğünü Türk ve İslam Eserleri Müzesi’nden Sevgi Kutluay ve Ali Serkander Demirkol’un yürüttüğü sergide, ceylan derisi üzerinde kûfi hatla yazılmış yapraklar ve bunların arasında, ahşap iskelet üzerine deri geçirilerek yapılmış en erken cilt örnekleri de görülebilecek.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27369-12-kuran-i-kerim-sergisi.html), [web.archive.org (arşiv bağlantısı)](http://web.archive.org/web/20101229212407/http://www.aksiyon.com.tr:80/aksiyon/haber-27369-12-kuran-i-kerim-sergisi.html)
