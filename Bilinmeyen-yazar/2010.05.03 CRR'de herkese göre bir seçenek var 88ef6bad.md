# CRR'de herkese göre bir seçenek var

*Bilinmeyen-yazar 2010.05.03*

<font class="agenda2NewsSpot">
 Cemal Reşit Rey Konser Salonu, her kesimden insanın kültür hayatına katılımını kolaylaştıran mekânların başında geliyor.
</font>
<font class="newsDetail">
 <p class="MsoNormal">
  Tercih ve fiyat politikaları, etkinliklerdeki çeşitlilik, program takvimini dikkatle incelemeyi zaruri kılıyor. Bu hafta yer verilecek 3 konser bunun en açık ispatı. İlki klasik müzik severler için. Günün keman anlayışına önemli etkiler yapan Shlomo Mintz 4 Mayıs'ta sahne alıyor. Mintz'e keman virtüözlerinden Cihat Aşkın'ın kurduğu Aşkın Ensemble eşlik edecek. 6 Mayıs'ta cazdan dünya müziğine, klasikten pop müziğe geniş bir yelpazeyi kapsayan tarzıyla ön plana çıkan Faslı sintir ustası Hassan Hakmoun devralacak sahneyi. Ertesi gün müzikseverleri haftanın en renkli konseri bekliyor. Gecenin ev sahibi Roman divası Esma Redzepova. 70'li yıllarda Hindistan'da ‘Çingeneler Kraliçesi' ilan edilen Redzepova, müzik kariyerine 11 yaşında ilk 45'liğini çıkararak başladı. 14 yaşında girdiği yetenek yarışmasından sonra Stevo Teodosievski tarafından keşfedildi. Müziğin yanı sıra içinden geldiği kitlelerle ilişkisi de dikkate değer kılıyor Redzepova'yı. “Müzik fakirlerin tek lüksüdür, şarkı söylerken kötü düşüncelerden uzaklaşırsınız ve dans ederken açlığı unutursunuz.” diyor sanatçı. Ensemble Teodosievski ile binlercesi yardım amaçlı 15 binin üzerinde konser veren Redzepova, 20 farklı dilde şarkı söylüyor. Irkçılığa ve etnik ayrımcılığa karşı sürdürdüğü mücadele ile 2002 yılında Nobel Barış Ödülü'ne aday gösterilen sanatçının 5'i öz, 52'si ‘sokaklardan toplanmış’ 57 çocuğu bulunuyor.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26716-12-crrde-herkese-gore-bir-secenek-var.html), [web.archive.org (arşiv bağlantısı)](http://web.archive.org/web/20101120100555/http://aksiyon.com.tr/aksiyon/haber-26716-12-crrde-herkese-gore-bir-secenek-var.html)
