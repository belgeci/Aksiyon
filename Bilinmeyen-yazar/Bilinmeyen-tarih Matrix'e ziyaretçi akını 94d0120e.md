# Matrix’e ziyaretçi akını

*Bilinmeyen-yazar Bilinmeyen-tarih*

<div>
 <p>
  <font>
   The Matrix’in tüm dünyada heyecanla beklenen devam filmleri The Matrix Reloaded ve The Matrix Revolutions’ın ilk fragmanını izlemek isteyen fanatikleri, TheMatrix.com’da birleştiler. İlk “teaser” fragmanın yayınlanmasının hemen ardından TheMatrix.com sitesine 20 milyon ziyaret yapıldı. Matrix'in websitesi bu kadar akına uğrayan ilk uzun metrajlı film oldu.
   <br/>
   <br/>
   Fragmanın 15 Mayıs’ta yapılan ilk yayınının ardından ilk 72 saatte fragman 2 milyon kez “download” edilerek daha önce Harry Potter and the Philosopher’s Stone ve The Lord of the Rings/Yüzüklerin Efendisi filmlerinin web sitesi rekorunu da kırdı. İlk film The Matrix’de olduğu gibi üçlemenin ikinci bölümünde de Keanu Reeves, Laurance Fishburne, Carrie–Anne Moss ve Hugo Weaving yer alıyorlar. Filmin yazarları ve yönetmenleri olan Larry ve Andy Wachowski kardeşlerin desteği ile halen yapımları Sidney Avustralya’da süren devam filmlerinin websitesi TheMatrix.com, Spencer Lamm’ın başkanlığındaki web takımı tarafından hazırlanıyor. Etraflıca geliştirilen web sitesinde sonbahardan itibaren, röportajlar, filmden ve setinden ilk fotoğraflar, karikatürler, çekimlerin yapıldığı setlerden eşzamanlı görüntülerin yayınlanacağı söyleniyor. Bir önceki The Matrix filmiyle ilgili kısa animasyon filmlerinin yayınlanması da ihtimal dahilinde. Devam filmlerinin içeriğine dair bilgiler ise hâlâ gizli tutuluyor.
   <br/>
   <br/>
  </font>
 </p>
 <p>
  <font>
   (Bu yazı 340 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1509), [web.archive.org (arşiv bağlantısı)](http://web.archive.org/web/20050301165056/http://www.aksiyon.com.tr:80/yazdir.php?id=1509)
