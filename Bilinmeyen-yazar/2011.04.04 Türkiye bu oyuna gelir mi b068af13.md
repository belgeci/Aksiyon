# Türkiye bu oyuna gelir mi?

*Bilinmeyen-yazar 2011.04.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgisayar ve internet oyunları çoktandır bir sektör oluşturmuş durumda. Ama ona asla ‘oyun’ hafifliğinde bakamayız. 40 milyar dolarlık bir sektörden bahsediyoruz. Ulaştığı maddi büyüklük birçok ülkenin bütçesini katlıyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Türkiye’de bu pazarın hacmi, PC oyunlarını da dahil ettiğinizde ancak 50 milyon avroya ulaşıyor. Bu alanda 3 büyük oyuncu var. Nintendo, Sony ve Microsoft.
    </p>
    <p class="MsoNormal">
     Sektörde Japonlar Nintendo ve Sony markaları ile pastanın büyük dilimini elinde tutarken, ardından ABD geliyor. Türkiye’nin yeri bu sektörde yok denecek kadar az. Çünkü sektörü görmemek için âdeta elimizden geleni yapıyoruz. Bilmediğimiz ve başaramayacağımız bir alan mı? Değil. Aksine bu sektörde başarılı olmuş isimlere sahibiz. Onlardan biri Mevlüt Dinç. Sobee isimli şirketin kurucusu Dinç, oyun endüstrisine 1983 yılında İngiltere’de atılmış. Şirketler kurmuş, dünya çapında pek çok başarılar elde etmiş. Birçoğumuzun ismini bile duymadığı oyunlara imza atmış. Şimdilerde Türk Telekom ile yoluna devam ediyor.
    </p>
    <p class="MsoNormal">
     Bir diğer isim, hatta marka, dünyaca ünlü efsane oyun Crysis’in devam oyunu Crysis 2’nin yapımcı şirketi Crytek’in kurucu ortakları Avni, Faruk ve Cevat Yerli kardeşler. Almanya’yı oyun sektöründe zirveye taşıyan Frankfurt merkezli Crytek’in ürettiği oyunlar üzerine 40’tan fazla ülkeden 300 genç grafik tasarımcısı ve bilgisayar programcısı çalışıyor. Kiev, Budapeşte, Sofya, Seul ve Nottingham, oyun stüdyoya sahip şirket bu ülkelerde toplam 569 kişi istihdam ediyor.
    </p>
    <p class="MsoNormal">
     Nintendo’nun Türkiye Genel Müdürü Hasan Çolakoğlu, bu alanda bir meslek birliği olmamasını büyük sorun olarak görüyor. Çolakoğlu, “Bir meslek birliği kurarsak devlete derdimizi daha kolay anlatacağız. Türkiye’deki oyun sektörüne baktığımızda, ODTÜ’de animasyon ve dijital oyun geliştirme merkezi olarak METUTECH-ATOM var. Türkiye’deki oyun geliştiricilerin önündeki en büyük engel Avrupa’nın hiçbir yerinde uygulanmayan yüzde 20 ÖTV. Bu olmasa, oyun fiyatları düşer, kaçak ve korsan azalır. Birlik olup sesimizi çıkaramadığımız için vergi var, kaçak getirip Tahtakale’de satana ceza da yok, vergi de.” diyor.
    </p>
    <p class="MsoNormal">
     Çek Cumhuriyeti ve Polonya, oyunda vergiyi neredeyse kaldırmış. Bu sayede dünyada en çok satan iki oyundan biri Polonya, diğeri Çek yapımı. Vergi azalınca büyük üreticiler de gelip bu ülkelere oyun stüdyosu kurmuş. Üniversitelerden eleman alıp yetiştirmeye başlamışlar.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-29096-245-turkiye-bu-oyuna-gelir-mi.html), [web.archive.org (arşiv bağlantısı)](http://web.archive.org/web/20120413165354/http://www.aksiyon.com.tr:80/aksiyon/haber-29096-245-turkiye-bu-oyuna-gelir-mi.html)
