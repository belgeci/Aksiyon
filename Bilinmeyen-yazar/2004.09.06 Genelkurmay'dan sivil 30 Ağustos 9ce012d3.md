# Genelkurmay'dan sivil 30 Ağustos

*Bilinmeyen-yazar 2004.09.06*

<div>
 <p>
  <font>
   30 Ağustos Zafer Bayramı'nın 82'nci yıldönümü kutlamaları diğerlerinden hayli farklıydı. Bu defa coşku icraata döküldü, halkla kaynaşıldı ve topluma önemli mesajlar verildi.
   <br/>
   <br/>
   Ankara'daki geçit töreninde taşınan "Sevgili Türk Halkı, parçan olmakla mutlu, sevginle güçlüyüz" yazılı pankart bu yılki değişikliklerin altındaki felsefeyi çok iyi anlatıyordu. Genelkurmay Başkanlığı, birçok yeniliğe imza attı. Büyükşehirlerdeki billboardlar, 'Zafer Bayramınız kutlu olsun' afişleriyle donatıldı. Anıtkabir'deki törenlere komutanlarla birlikte 81 ilden gelen yaklaşık 150 şehit yakını ve gazi de katıldı. Sivil grup, Anıtkabir defterini imzalayan Orgeneral Hilmi Özkök'le komutanları alkışladı. Hazırlatılan 45 saniyelik 10 adet video klip televizyonlarda yayımlandı. Büyük alışveriş merkezlerinde kurulan standlarda bayan ve erkek subaylar vatandaşlara Türk Silahlı Kuvvetleri'ni anlattı. Hipodrom'da halk konseri düzenlenirken, Gazi Orduevi'ndeki resepsiyonda Sertab Erener konser verdi. Ressam Cemil Karababa'nın yaptığı 2 bin 160 metrekarelik dünyanın en büyük portresi de geçit töreninde büyük alkış aldı. Türk Hava Kuvvetleri Akrobasi Timi 'Türk Yıldızları'nın nefis gösterisi beğeniyle izlendi. Bu arada, TBMM Başkanı Bülent Arınç bu yılkı davete icabet etti.
   <br>
    <br>
     Özkök’ten küpelik sözler
     <br>
      <br>
       Genelkurmay Başkanı Orgeneral Hilmi Özkök, Jandarma Genel Komutanlığı devir teslim töreninde bazı gazete yazarlarına yaptığı açıklamada, Türkiye'nin geleceğinden umutlu olduğunu söyledi. Özkök'ün şu sözleri, pek duymadığımız, sıra dışı ve kulaklara küpe olası türdendi: "Türkiye sevgisi en çok Türk Silahlı Kuvvetleri'nde (TSK) vardır diye bir anlayışa katılmıyorum. Türkiye sevgisi kimsenin tekelinde olmamalıdır. Biz TSK olarak tenkide kapalıyız diye bir şey yok. Ama saygı sınırları içinde ifade edilmeli. Bazı tenkitler çok alaycı olabiliyor. Bunları kabul etmek zor. Türkiye'nin tüm kurumlarıyla ayağa kalkmasını istiyorum."
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1082 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=15134), [web.archive.org (arşiv bağlantısı)](http://web.archive.org/web/20060119001134/http://aksiyon.com.tr:80/yazdir.php?id=15134)
