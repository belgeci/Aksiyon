# Bir Portre Denemesi: M. Fethullah Gülen

*Bilinmeyen-yazar Bilinmeyen-tarih*

<div>
 <p>
  <font>
   Fethullah Gülen engin düşünce dünyası ve aksiyonuyla Türkiye ve dünya insanının önünde bir şans olarak duruyor. Hayatı ve eserleriyle örnek alınıp istifade edilebilecek böylesi şahıslar için içinde olduğumuz sürat çağı da ayrı bir şans aynı zamanda. Bu yönüyle daha şimdiden akademik mahfillerde Hocaefendi hakkında sempozyumlar ve konferanslar düzenleniyor, lisans üstü çalışmalar yapılıyor, barış projelerinde ismi geçiyor.
   <br/>
   <br/>
   Ancak kimilerinin estirdiği soğuk rüzgarlar da yok değil. Akı kara gösterebilen her türlü sihrin mevcut olduğu bu zamanda kendini olduğu gibi ifade etmek aynı araçlara sahip olmanız ihtimalinde bile zorluk arzediyor. Zorlukları aşmak ve portrenin berraklığını korumasını sağlamak ise konuyu enine boyuna ele alan kapsamlı, özenli ve içtenlikli çalışmalarla mümkün. Bir Portre Denemesi M. Fethullah Gülen isimli çalışmasıyla Ali Ünal, Hocaefendi hakkında yapılan bütün spekülasyonlara noktayı koyabilecek bir eser hazırlamış. Gülen"in İslam anlayışından, devlet anlayışına, ondan sosyal meselelere kadar merak ettiğiniz her konuda bizzat kendi kitaplarından yapılan alıntılarla orijinal bir çalışma ortaya çıkmış. Fettullah Gülen"in düşünce dünyasında seyahat ederken ona atfedilen yanlış düşüncelerin bir bir döküldüğünü görüyor ve bir bütünlük içinde gerçek "Hocaefendi" ile yüzleşebiliyor ve onun düşünce atlasında gezebiliyorsunuz bu eser sayesinde.
   <br>
    "Arz" başlığıyla eserin başında Ali Ünal"ın da ifade ettiği gibi, Fethullah Gülen, taklidi imkansız üslubuyla özgün bir yazar ve şair; tarihte pek az kişiye nasip olmuş genişlikte dinleyici kitlesi bulunan bir hatip... Kelam, tefsir, fıkıh, hadis, siyer ve tasavvuf gibi bütün İslami ilimlerde derin vukûfiyetinin yanısıra, edebiyat, tarih, felsefe, güzel sanatlar ve ana prensipleriyle tabii ilimler sahalarında da çok rahat konuşup yazabilecek bir donanıma sahip. Bu ve tevazuunun ardında gizlenmiş nice nedenle Gülen Hoca"yı eserlerinden takip etmek en makulü. Ali Ünal da, böylesi entelektüel birikime sahip bir aksiyon insanını tam anlatamama ızdırabını doğrudan kendi eserlerinden yapacağı alıntılarla dindirmeyi umuyor. Böylelikle sübjektif yaklaşımlardan kurtularak doğrudan okuyucuların nazarlarına arz edilmesi sağlanıyor.  Çalışma, beş bölüm ve bir ekten oluşmuş. Tarihi zemin; Selçuklu -Osmanlı toplumu ve bunun devamında cereyan eden Osmanlı ve cumhuriyet modernizmi Fethullah Gülen Hoca"nın misyonunun anlaşılması bakımından analiz edilmiş. Gülen"in mevcut durum üzerinden yaptığı teklifler, getirdiği öneriler "öze dönüş" tezi temelinde özetlenmiş. İslam merkezli anlayışlar içinde Fethullah Gülen"in nerede durduğu, İslam anlayışının temeli yer yer karşılaştırmalı olarak yer almış kitapta. Hoca"nın insanın kişisel eğitimi konusundaki görüşleri ile onun bilinen anlamdaki eğitim -öğretim faaliyetleri birbirine paralel olarak verilmiş. Hoşgörü, diyalog görüş ve teşebbüsleri kapsamında kişiliğinin aksiyon yönü ortaya konulmuş. Fethullah Gülen"in din, ilim, teknoloji, kadın, kültür, sanat, güzel sanatlar, demokrasi, cumhuriyet, siyaset, terakki, hürriyet, medeniyet, terör, yolsuzluklar, temiz toplum arayışları gibi çağdaş kavramlar, değerler hakkındaki görüş ve düşünceleri de ayrıca incelenmiş.
    <br>
     Nil Yayınları arasından 518 sayfa olarak çıkan eser, Fethullah Gülen Hocaefendi"yi objektif bir şekilde tanımak ve düşünce dünyasını keşfetmek isteyenler için bir başucu kitabı mahiyetinde.
     <br>
      <br>
       Ali Ünal
       <br>
        Nil Yayınları
        <br>
         519 s.
         <br/>
         0 216 474 01 96
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 914 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1688), [web.archive.org (arşiv bağlantısı)](http://web.archive.org/web/20050301173123/http://www.aksiyon.com.tr:80/yazdir.php?id=1688)
