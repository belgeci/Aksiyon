# Sigara yasağına karşı büyük bir gevşeme görüyorum

*Bilinmeyen-yazar 2012.11.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sigara konusunda kitap yazabilirim, çünkü onu Türkiye’nin en büyük sorunu olarak görüyorum. Biliyorum, sigara içenler bana kızacaklardır, daima kendilerini haklı görürler.
  </font>
 </div>
 <div id="newsText">
  <font class="detail-text">
   <p>
    Ben 16 yaşıma kadar Almanya’da yaşadım. 1984’te Türkiye’ye ailece kesin dönüş yaptık. Kültür şoku yaşadığımı tahmin edersiniz. Fakat çok muzdarip olduğum konuların başında sigara gelir. Bebeklerin bile ağzına konup, bundan ailelerin zevk aldığını görünce nasıl bir zihniyet girdabına girdiğimi unutamam. 28 yıldır vatanımda yaşıyorum, fakat sigaraya bakış açısı pek değişmedi. Sigara içenler bizi dumanlarıyla zehirliyor, izmaritlerini de çöp olarak algılamaktan uzak, yere atmakta bir sakınca görmüyor. Gayet doğal bir davranış onlara göre. Hele bir de çocuklarının yanında içtiler mi kalbim sızlıyor, manzaraya dayanamıyorum. Kastamonu’nun İnebolu ilçesinde ikamet etmekteyim. Her gün çevremdeki çöpleri ve izmaritleri bir bir topluyorum. İkiz kızlarım beni daima ilgiyle izlerler. Bir ebeveyn olarak iyi bir örnek olmak durumundayız. Gurbetteki kardeşlerim geldiğinde hiç boş durmazlar. Mavi çöp poşetleriyle 15 gün boyunca sahili temizlerler. İşte bu gibi davranış kodlarını Almanya’da küçüklüğümüzden beri içimize işlerler. Maalesef bu sistem Türkiye’de mevcut değil. Öğretmenlik yaptığım zaman da gördüğüm manzara korkunçtu. Meslek arkadaşlarımın çoğu sigara içerlerdi, öğrencilerin görmesi umurlarında değildi. Çocuklar da sorguluyor tabii ki. Fakat toplum olarak çocukları susturmakta üstümüze yok. Ayrıca sigara yüzünden devletin kaybı korkunç. Bizim vergilerimizle sigara hastaları tedavi oluyor. Bu büyük bir haksızlık. Biz içmeyenlerin suçu nedir? Sağlıklı olan herkes aklını çalıştırmakla yükümlüdür, sigaraya asla başlamamalı bile. Kimse kimseye zorla ağzına bu illeti tutuşturmaz. Arkadaş çevresi işte, deyip kolaycılığa kaçmamak lazım. Olmaz olsun böyle dostluk. Bu girdaptan kesinlikle kurtulmamız gerekiyor. Bu yüzden Recep Tayyip Erdoğan’a sonsuz müteşekkirim. Yaptığı reformlar müthiş. Fakat yasaklarda büyük bir gevşeme görüyorum. Devlet dairelerinde bile içildiğine şahit oluyorum maalesef. Bunu okumuş insanlar yapınca insanın içi daha çok acıyor. Şikâyet edeyim derken, şikayet edeceğiniz bir üst görevli de sigara içiyorsa, söze nereden başlamalı acaba? İçiciler bile aralarında örgütlenmişler, ne de olsa daima haklılar!?
    <p>
     Zuhal Kara
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34141), [web.archive.org (arşiv bağlantısı)](http://web.archive.org/web/20121127104847/http://www.aksiyon.com.tr:80/aksiyon/newsDetail_getNewsById.action?newsId=34141)
