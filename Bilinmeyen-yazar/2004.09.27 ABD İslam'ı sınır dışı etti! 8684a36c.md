# ABD, İslam’ı sınır dışı etti!

*Bilinmeyen-yazar 2004.09.27*

<div>
 <p>
  <font>
   ABD’ye gitmek için Londra’daki Heathrow Havalimanı’na gelen Yusuf İslam’ı (Cat Stevens) belki de hayatı boyunca unutamayacağı bir sürpriz bekliyordu. İslam’ın ABD’ye girmesine izin verilmedi.
   <br/>
   <br/>
   Başlangıçta her şey normaldi. Engelle karşılaşmadan yolcu kontrolünden geçmiş, uçak havalanmıştı. Uçak yolcu listesi ABD Ulusal Gümrük ve Sınır Koruma Hedef Merkezi’ne bildirilince işler karıştı. Çünkü İslam, teröre finans sağladığı şüphesiyle ABD izleme ve uçuş yasağı listesinde görünüyordu. 280 kişiyle Washington’un Dulles Havalimanı’na giden Boeing 747 tipi uçak, bu gelişme üzerine Maine’deki Bangor Havaalanı’na indirildi. İslam’ı FBI ajanları karşılarken, diğer yolcular 6 saat rötarla Dulles’e ulaşabildi. Son dönemdeki terör eylemlerini kınayan İslam’ın başına gelen olay başta vatandaşı olduğu İngiltere’de olmak üzere pek çok yerde tepkiyle karşılandı.
   <br>
    <br/>
    <br/>
   </br>
  </font>
 </p>
 <p>
  <font>
   (Bu yazı 1071 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=16198), [web.archive.org (arşiv bağlantısı)](http://web.archive.org/web/20051022193125/http://aksiyon.com.tr:80/yazdir.php?id=16198)
