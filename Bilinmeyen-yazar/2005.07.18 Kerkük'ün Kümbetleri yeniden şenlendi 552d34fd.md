# Kerkük’ün Kümbetleri yeniden şenlendi

*Bilinmeyen-yazar 2005.07.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tarihi 4’üncü Murat’a kadar giden Kerkük’e bağlı Kümbetler köyünün 15 yıl önce terk edilmesinin ardından ne hale geldiğini Aksiyon’un 480’inci sayısında gözler önüne sermiştik. Şehir merkezine 30 kilometre mesafedeki köyde artık ezan sesi yankılanıyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Saddam Hüseyin döneminde boşaltılan köy yeniden eski günlerine dönmeye başladı. Irak’taki rejim değişikliğinden sonra köylerine dönenlerin bir bölümü tamir ettikleri evlerine, evleri iyice haraplaşanlar ise Kızılay çadırlarına yerleşmişlerdi. Terk öncesinde tarım ve hayvancılıkla uğraşan 514 haneli Kümbetler köyü sakinleri köye döner dönmez derme çatma da olsa bir mescit inşa etmişlerdi. Köy halkından Abdullah Şahinler, geldiklerindeki manzarayı şöyle anlatıyor: “Camisi yıkılmış, binaları temelinden sökülmüş, birçok evin enkazı bile toprağa karışmış. Okuldan, camiden, sağlık ocağından eser yok. Geriye hiçbir şey kalmamış.” İlk günlerde insani yardım dağıtmak amacıyla bölgeye gelen İnsan Hak ve Hürriyetleri İnsani Yardım Vakfı’nın (İHH) ulaştırdığı yardımlarla köye yeni bir cami yapıldı. Sıra Kur’an kursu, dış namaz yeri ve bahçe düzenlemesinde. Yeniden imar edilen köye geri dönüşler artarak devam ediyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22154), [web.archive.org (arşiv bağlantısı)](http://web.archive.org/web/20070608032650/http://www.aksiyon.com.tr:80/detay.php?id=22154)
