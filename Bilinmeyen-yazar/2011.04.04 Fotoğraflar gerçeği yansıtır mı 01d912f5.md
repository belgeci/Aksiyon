# Fotoğraflar gerçeği yansıtır mı?

*Bilinmeyen-yazar 2011.04.04*

<font class="agenda2NewsSpot">
 Giydiği erkek ceketi, erkek ayakkabıları ve alamet-i farikası büyük şapkasıyla 1930-1990 yılları arasında Chicago sokaklarında gezip, kimseyle paylaşmayacağı bir görsel günlük tutar Vivian Maier.
</font>
<font class="newsDetail">
 <p>
  <p class="MsoNormal">
   Asıl mesleği dadılıktır fakat geride bıraktığı arşivinden anlaşıldığı üzere bir takıntıdır onun için fotoğraf çekmek. Onu ilginç kılan yanı ise çektiği fotoğrafları kimseyle paylaşmamasıdır. Maier’i keşfeden kişi, müzayedede satın aldığı bir kutu negatif ile hayatı değişen John Maloff isimli bir emlakçı. Başta çok ilgilenmediği bu filmleri scan ettiğinde hayranlık uyandıran görsellerle karşılaşır ve fotoğrafçıya ulaşmaya karar verir. Peşine düştüğü kişinin yakın zamanda öldüğünü öğrenmesi ise onun heyecanını dindirmez. Flick’da paylaştığı fotoğraflar yoğun ilgi görünce ne kadar büyük bir maden keşfettiğini fark eder. Artık bütün işi Maier’in 100 bin adet negatif filmini düzenlemek, kitap ve belgesel olarak paylaşmaktır. Bu devasa arşivin 20 bin negatif filmi ise henüz banyolanmayı beklemekte. Her ay İstanbul Modern’de Orhan Cem Çetin ile Murat Germen’in düzenlediği Çağdaş Fotoğraf Serileri’nin geçtiğimiz programdaki konusu
   <span>
   </span>
   ‘Vivian Maier - Anonimite ve Sokak Fotoğrafçılığı’ idi. Bu sırlı fotoğrafçı nasıl yaşamış ve neden fotoğraflarını birilerine göstermek şöyle dursun kendisi bile çoğunu görmemişti? Sokak fotoğrafçılığı ne demektir? Farklı sokak fotoğrafçılarından da örnekler gösterilen program, naif sorularla başladı, ilerleyen dakikalarda iyice hararetlendi. Zira gerçek ile kurgusalın kesiştiği noktada birçok soru işareti de gün yüzüne çıktı. “Her belgesel bir yerde kurgu, her kurgu da bir yerde belgeseldir.” diyen Cem Çetin’in bu görüşüne katılmayanlar vardı salonda. Oysaki Çetin’e göre bir fotoğrafın kurgu olmaktan kurtulması mümkün değildi. Zira objektif, açı, kadraj gibi seçimler de kurgunun bir parçasıydı. Murat Germen ise tek bir ‘gerçek’ten bahsedilemeyeceğinin altını çizmekteydi. Her ay olduğu gibi yine fotoğraf meraklıları için kaçırılmaması gereken bir ‘gerçeklik’ti program.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29101-12-fotograflar-gercegi-yansitir-mi.html), [web.archive.org (arşiv bağlantısı)](http://web.archive.org/web/20110423143135/http://www.aksiyon.com.tr:80/aksiyon/haber-29101-12-fotograflar-gercegi-yansitir-mi.html)
