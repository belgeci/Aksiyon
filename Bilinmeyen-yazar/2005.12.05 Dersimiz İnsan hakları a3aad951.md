# Dersimiz: İnsan hakları

*Bilinmeyen-yazar 2005.12.05*

<div>
 <p>
  <font>
   İnsan Hakları ve Mazlumlar İçin Dayanışma Derneği (Mazlumder), Türkiye’de insan hakları konusunda yeni bir arayışın teorik ve güncel zeminini inşa etmek amacıyla 10-31 Aralık 2005 tarihlerinde “İnsan Hakları Okulu” adlı bir eğitim programı düzenliyor.
   <br/>
   <br/>
   İnsan hakları tarihi, teorisi, kavramsal ve kurumsal çerçevesi ve uygulama alanlarını kapsayan programda İnsan Haklarının Fikrî ve Kültürel Temelleri, Hak Kavramına Farklı Perspektifler, Hakların Dinî Analizi, Hakların Siyasal Analizi, Küreselleşme, Yerellik ve İnsan Hakları Türkiye’de İnsan Hakları: Geçmiş ve Gelecek, Yaşam Hakkı, İfade Özgürlüğü, Din ve Vicdan Özgürlüğü, Devlet ve Birey Kavramsal Analizi, Sivil İtaatsizlik gibi seminer başlıkları bulunuyor. Ayrıca katılımcılar programda IHH, Human Rights Watch, Uluslararası Af Örgütü, İnsan Hakları Derneği, Düşünce Özgürlüğü Girişimi gibi insan hakları konusunda dünya çapında çalışmalar yapan kurumları tanıma fırsatını bulabilecekler. Mazlumder tarafından dört yıldır düzenlenen ve Türkiye’deki tek kapsamlı insan hakları eğitimi olan “İnsan Hakları Okulu”, bu konuda pratik ve teorik bilgi edinmek ve çalışma yapmak isteyen herkese açık. Ali Bulaç, Prof. Dr. Hüseyin Hatemi, Dr. Etyen Mahçupyan, Abdurrahman Dilipak, Ahmet Mercan gibi ülkemizde sahasında yetkin isimlerin eğitimci olarak katılacağı programa son başvuru tarihi 06 Aralık 2005. (0212 532 2990)
   <br/>
   <br/>
  </font>
 </p>
 <p>
  <font>
   (Bu yazı 384 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22944), [web.archive.org (arşiv bağlantısı)](http://web.archive.org/web/20060113093808/http://www.aksiyon.com.tr:80/yazdir.php?id=22944)
