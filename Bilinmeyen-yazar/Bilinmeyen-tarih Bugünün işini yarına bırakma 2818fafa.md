# Bugünün işini yarına bırakma

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20041226003302im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041226003302im_/http://www.aksiyon.com.tr/resim/482/8.jpg" vspace="5"/>
  </p>
 </font>
 <font class="content">
  28 Mart yerel seçimleri için açıklanması gereken aday listesinin siyasi partilerce son dakikaya bırakılması bazı aksilikleri de beraberinde getirdi. Adayları belirlemek için önlerinde haftalarca süre olan parti yöneticileri işi son dakikaya bırakmayı tercih edince olanlar oldu. CHP Eskişehir’de, DYP ve AK Parti de Batman’da seçimlere giremeyecek.
 </font>
 <p>
  <font class="content">
   Yüksek Seçim Kurulu; belediye başkanlığı, belediye meclis üyeliği ve il genel meclisi üyeliğiyle ilgili başvuruların 24 Şubat 2004 tarihinde saat 17.00’ye kadar yapılması gerektiğini açıklamıştı. AK Parti ve DYP Batman il yöneticileri 33 dakika geç kalınca başvurular kabul edilmedi. CHP Eskişehir il yönetimi de aday listesini seçim kuruluna zamanında yetiştiremeyince bu şehirde yarışın dışında kaldı.
   <br/>
   <br/>
   Seçim ittifakları
   <br/>
   <br/>
   CHP’nin Eskişehir’de büyükşehir belediye başkanlığı seçimlerine giremeyecek olması en çok DSP adayı Yılmaz Büyükerşen’in işine yarayacak. Sol oyların parçalanmayacak olması Büyükerşen’in yarışı kazanma şansını artıracak. ‘Sol’da güçbirliği arayan ancak bunda başarılı olamayan SHP Genel Başkanı Murat Karayalçın da bazı ilçelerde aday göstermeyeceklerini açıkladı. ‘CHP’nin kalesi’ olarak görülen Ankara’nın Çankaya Belediyesi için jest yapan Karayalçın, “Ankara’da bölünmenin önüne geçmek için, önceden belirlenmiş Altındağ ve Sincan belediye başkan adayları dışında Ankara’nın öteki ilçelerinde belediye başkanlığı için aday çıkarmayacağız” diye konuştu. Karayalçın sol partilerin iddialı olduğu Eskişehir ve Gaziantep’te de büyükşehir belediye başkanlığı için aday gösterilmeyeceğini bildirdi.
   <br/>
   <br/>
   Diyarbakır bölündü
   <br/>
   <br/>
   DEHAP’ın da aralarında bulunduğu sol ittifak’ın kalesi olarak görülen Diyarbakır’da ittifak çatladı. Diyarbakır Büyükşehir Belediye Başkanı Feridun Çelik, DEHAP yönetimi ile düştüğü anlaşmazlık nedeniyle belediye başkanlığı için bağımsız aday oldu. Feridun Çelik’in bağımsız aday olarak alacağı oylar bu şehirdeki seçim sonuçlarını etkileyebilecek.
   <br/>
   <br/>
   <br/>
   Meşhur madde değişiyor
   <br/>
   <br/>
   Başbakan Recep Tayyip Erdoğan ve Necmettin Erbakan’a siyaset yasağı getirilmesine ve birçok yazarın cezaevine girmesine neden olan Türk Ceza Kanunu’nun 312. maddesi değiştiriliyor. TBMM TCK Alt Komisyonu’nda yapılan değişiklikle, bir fiilin suç sayılabilmesi için “tehlike oluşturması” koşulu getiriliyor. Ayrıca, toplumun benimsediği dini değerleri alenen tahkir edenlere de 6 aydan 1 yıla kadar hapis cezası öngören 4 fıkralık madde, 4 ayrı madde olarak yeniden düzenlendi. Tasarıda, “Sosyal sınıf, ırk, mezhep ve bölge farklılığına dayanarak halkı birbirine karşı kamu düzeni için tehlikeli olabilecek bir şekilde düşmanlığa veya kin beslemeye alenen tahrik eden kimseye 1 ila 3 yıl arasında ceza verilir” hükmü değiştirildi. Maddedeki en önemli değişiklik, “tehlikeli olabilecek şekilde” ifadesinin çıkartılıp, bunun yerine “tehlikeli tarzda” ifadesinin konulması oldu. Mahkemeler, eylemin somut bir tehlike oluşturduğunun tespit edilmemesi halinde ceza veremeyecek artık.
   <br/>
   <br/>
   <br/>
   Çakar’a sarı kart çıktı
   <br/>
   <br/>
   Sivri dili ve sert eleştirileriyle dikkat çeken spor yorumcusu ve eski hakem Ahmet Çakar’a futbol deyimiyle sarı kart gösterildi. Doktor da olan Çakar, görev yaptığı Mecidiyeköy’deki sağlık ocağı önünde silahlı saldırıya uğradı. Elinde bir demet nergisle bekleyen saldırgan, otomobilinden inen Çakar’a 5 kurşun sıktı. Yaralarına tampon yapan doktorlar Çakar’ı Avrupa Florence Nightingale Hastanesi’ne kaldırdı. Prof. Dr. Yılmaz Kafadar ve Dr. Akil Tayyareci, ünlü spor yorumcusunun vücuduna 5 mermi isabet ettiğini belirttiler. Eski hakem, saldırıyı kimin düzenlediğini bilmediğini söyledi. Star televizyonunda yayınlanan Telegol programındaki üslubuyla izleyici toplayan Çakar, bazı kişi ve grupların da tepkisini çekmişti.  Çakar, bir süre önce, başına gelecekleri hissetmiş gibi şu açıklamalarda bulunmuştu: “Ne olur bana? En kötü ihtimal, verecek bir can borcum var. En fazla öldürürler. Maçası yiyen gelir alır canımı. Ama bu öyle kolay değil. Beni sindirmeye ciğeri yeten, yüreği yeten, maçası yeten buyursun. Etim de kalındır. Kolay kolay diş geçmez.”
   <br/>
   <br/>
   <br/>
   Can’lı itiraflar
   <br/>
   <br/>
   Uzan grubunun içine girdiği maddi kriz sonrası başlattığı “Cumhuriyetin bekçisiyiz” kampanyası Tasarruf Mevduadı Sigorta Fonu’nun (TMSF) televizyona el koymasıyla sona ermişti. Cumhuriyetin tehlikede olduğu söylemiyle hareket eden ve Star’ın cumhuriyetin televizyonu olduğunu vurgulayan kampanyayla ilgili içeriden ‘Can’lı bir itiraf geldi. Daha önce, 28 Şubat sürecinde gazete sahiplerinin ve gazetecilerin askerler tarafından nasıl kullanıldığını açıklayan Can Ataklı, bu kez de Star’la ilgili ilginç sözler sarf  etti. Vakit’e verdiği röportajda cumhuriyet ve laikliği “politik bir slogan” olarak kullandıklarını söyleyen Can Ataklı; “Bu politik çıkıştır, ideolojik çıkış değil. Slogan buluyorum ve kullanıyorum. RTÜK’le başladı baskılar. Tayyip Erdoğan’ı eleştirdiğiniz için hemen kapatılıyorsunuz, biz de farklı bir slogan bulduk. Cumhuriyet bir kavram. 12 Eylül geldi, ‘Atatürkçülük’ dedi. 28 Şubat’ta ‘laiklik’ kullanıldı, ben de cumhuriyeti kullanıyorum. Cumhuriyetin içinde tabii ki ‘laiklik’ de var” diye konuştu.
   <br/>
   <br/>
   <br/>
   İdamlık tahliye
   <br/>
   <br/>
   Yargıtay 1. Ceza Dairesi, 1980 yılında işlediği suçlar nedeniyle 12 kez idama mahkum edilen Mustafa İzol’un tahliye edilmesine karar verdi. İzol’un cezasının infazına ilişkin durumu, AB uyum yasaları çervevesinde idam cezalarının kaldırılmasından sonra yeniden ele alındı. Yeni yasaya göre idam mahkumlarının cezaları 36 yıl müebbet hapse çevrildi. İnfaz yasasına göre de bu cezanın 20 yıl tutması sonucu 1984’ten bu yana hapiste olan İzol’un tahliye edilmesi gündeme geldi. Yargıtay 1. Ceza Dairesi, İzol’un ‘daha fazla zarar görmemesi için’ tahliyesine karar verilmesi gerektiğini belirtti. Ancak, Yargıtay Cumhuriyet Başsavcısı Nuri Ok, dairenin bu kararına itiraz etti. Başsavcı’ının itirazı Yargıtay Ceza Genel Kurulu’nda görüşülecek. Yargıtay’ın verdiği karar üzerine harekete geçen avukatları, Haluk Kırcı için de tahliye talebinde bulundu.
   <br/>
   <br/>
   <br/>
   Dörtte bir şansınız var
   <br/>
   <br/>
   İstanbul’da, sağlık kurallarına uygun üretilmiş ekmek yeme şansınız yüzde 25. Önceki hafta İstanbul İl Sağlık Müdürlüğü’nün il genelinde yaptığı denetlemeler sonucunda her dört fırından üçünün koşullara uygun faaliyet göstermediği tespit edildi. Denetleme sonucunda genel toplum sağlığını tehdit ettiği belirlenen 108 fırın kapatıldı. Denetim yapılan yer önce uyarılıyor, şartlara uymazsa kapatılıyor.
   <br/>
   <br/>
   <br/>
   İnsan haklarını ihlal eden cumhurbaşkanı
   <br/>
   <br/>
   ABD Dışişleri Bakanlığı’nın 2003 yılı insan hakları raporunda, geçen yıl birçok ülkede insan hakları ihlallerinin arttığı ifade edilirken, raporun Türkiye bölümünde, Adalet ve Kalkınma Partisi’nin (AKP) özgür ve adil seçimlerde Meclis’te çoğunluğu elde ettiği ve tek parti hükümeti kurduğu belirtildi. TBMM’nin, ocak ve temmuzda, insan haklarıyla ilgili birçok reformu kabul ettiği belirtilen raporda, bu reformların, hükümetin demokratikleşme hedefi ve AB üyeliği kriterleri çerçevesinde yapıldığı kaydedildi. Ancak, bu reformların 2003 sonu itibariyle yerine getirilmemiş olduğuna ve 2002’de kabul edilen bazı reformların halen uygulamaya geçirilmediğine de yer verildi. Yargının bazen dış etkenlere maruz kaldığı ileri sürülen raporda, ordunun, devletin anayasal koruyucusu olduğu inancıyla hükümetin politika ve eylemleri üzerinde dolaylı etkisi bulunduğu savunuldu. Ankara’da bir hakimin, başörtülü olduğu gerekçesiyle bir kadını mahkeme salonundan çıkardığı, başörtülü öğrencilerin sınıflara girmesine izin verilmediği belirtilirken, Cumhurbaşkanı Ahmet Necdet Sezer’in, başörtülü bakan eşlerini Cumhuriyet Bayramı resepsiyonuna davet etmediğine de yer verildi.
   <br/>
   <br/>
   <br/>
   İtalyanlar sevindirdi, İspanyollar üzdü
   <br/>
   <br/>
   UEFA Kupası’nda bir üst tura çıkmak için mücadele eden takımlarımız içinde yüzümüzü Gençlerbirliği ve Gaziantep güldürdü. İstanbul takımları Galatasaray ve Beşiktaş ise ilk maçlar sonunda tur için avantajlı skoru yakalayamadı. Gençlerbirliği İtalya’nın Parma takımıyla deplasmanda yaptığı maçı 1-0 kazanırken, Gaziantep, İtalyanların ünlü takımı Roma’yı 1-0 mağlup etti. Galatasaray kendi evinde İspanya’nın Villareal takımıyla 2-2 berabere kalırken, Beşiktaş yine İspanya’nın Valencia takımıyla deplasmanda yaptığı maçı son dakikada yediği golle 3-2 kaybetti. Beşiktaş iki kez öne geçmesine rağmen galibiyetini koruyamazken, üçüncü golü uzatma dakikalarında yedi. Siyah Beyazlılar, Sparta Prag’ın Lazio’ya son dakikada attığı gol nedeniyle Şampiyonlar Ligi’nden elenmişti.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11201), [web.archive.org (arşiv bağlantısı)](http://web.archive.org/web/20041226003302/http://www.aksiyon.com.tr:80/detay.php?id=11201)
