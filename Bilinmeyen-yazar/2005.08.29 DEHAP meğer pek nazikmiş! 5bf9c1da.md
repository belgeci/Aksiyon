# DEHAP meğer pek nazikmiş!

*Bilinmeyen-yazar 2005.08.29*

<div>
 <p>
  <font>
   Ankara 11’inci Ağır Ceza Mahkemesi Nöbetçi Hakimliği, Teröristbaşı Abdullah Öcalan için parti bildirgelerinde ‘sayın’ ifadesini kullanan DEHAP’ın genel başkanı ile 8 yöneticisine yurtdışına çıkma yasağı getirdi ve haftada bir adli kontrol kararı verdi.
   <br/>
   <br/>
   DEHAP Genel Başkanı Tuncer Bakırhan, bildirgenin, Başbakan Erdoğan’ın aydınlarla yaptığı toplantıda dile getirdiklerinden farklı olmadığını savunarak sayın ibaresini niçin kullandıklarını açıkladı. Meğer gerekçeleri, kültürlerine ve nezaket kurallarına verdikleri önem imiş. Onlar ibareyi aynı gerekçeyle, ‘Cumhuriyet yasalarına muhalefetten(!) idam edildiğini söyledikleri’ Adnan Menderes için bile kullanırlarmış. Kim bilir belki de partilerinin ismini, Zana’nın hareketine katılmaktan vazgeçerek Nezaket Partisi (NP) diye değiştiriverirler. Ancak Adnan Menderes’in, itibarı hem devletçe hem de milletçe iade edilen bir devlet adamı olduğunu ve her gün lanet yağdırılan bir teröristle hiçbir zeminde aynı kefeye konulamayacağını es geçiyorlar...
   <br/>
   <br/>
  </font>
 </p>
 <p>
  <font>
   (Bu yazı 807 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22408), [web.archive.org (arşiv bağlantısı)](http://web.archive.org/web/20051227200917/http://www.aksiyon.com.tr:80/yazdir.php?id=22408)
