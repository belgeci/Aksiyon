# Efsane gerçek oluyor

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050226080215im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226080215im_/http://www.aksiyon.com.tr/resim/407/16.jpg" vspace="5"/>
  </p>
 </font>
 <font class="content">
  Hazar bölgesindeki petrolü Batı pazarlarına ulaştıracak Bakü-Tiflis-Ceyhan petrol boru hattı projesi nihâyet hayata geçiyor. 1.760 km. uzunluğundaki hattın temeli Türkiye, Azerbaycan ve Gürcistan cumhurbaşkanları tarafından atıldı. Törene ev sahipliği yapan Azerbaycan Cumhurbaşkanı Haydar Aliyev, ‘asrın kontratı’nı yaptıklarını vurgularken, Gürcistan Devlet Başkanı Eduard Şevardnadze tarihi İpek Yolu’nun hayata geçtiğini söyledi. Cumhurbaşkanı Ahmet Necdet Sezer ise efsanenin gerçeğe dönüştüğünü dile getirdi.
 </font>
 <br/>
 <p>
  <font class="content">
   Kafkaslar’daki stratejik dengeler açısından büyük önem taşıyan ve yaklaşık 10 yıldır tartışılan hattın gerçekleşmesiyle birlikte Azerbaycan ve Gürcistan’ın bölgedeki kilit konumları iyice pekişecek. Azerbaycan, Gürcistan ve Türkiye’yi birbirine daha da yakınlaştıracak olan proje, aynı zamanda Kafkasya’da barış, istikrar ve güvenliğin garantisi olacak. Ayrıca, Rusya’nın bölgedeki nüfuzunu dengeleme bakımından Bakü-Tiflis-Ceyhan boru hattı önemli bir işleve de sahip. Boru hattı 2005 yılında tamamlandığı zaman günde 1 milyon varil petrol ihraç edilecek. Türkiye, 2,9 milyar dolara mal olacak boru hattından hem yılda yaklaşık olarak 200-300 milyon dolar gelir elde edecek, hem de enerji köprüsü olmanın stratejik avantajlarını kazanacak. Ayrıca Bakü-Tiflis-Ceyhan boru hattı sayesinde Hazar bölgesindeki enerji kaynakları ilk kez Rusya dışında bir güzergah üzerinden dünya pazarlarına ulaştırılmış olacak.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1899), [web.archive.org (arşiv bağlantısı)](http://web.archive.org/web/20050226080215/http://www.aksiyon.com.tr:80/detay.php?id=1899)
