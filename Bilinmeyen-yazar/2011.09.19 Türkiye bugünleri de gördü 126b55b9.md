# Türkiye bugünleri de gördü

*Bilinmeyen-yazar 2011.09.19*

<font class="agenda2NewsSpot">
 Türkiye’nin Uluslararası Para Fonu’na (IMF), 2002 yılı sonunda 23,5  milyar dolar borcu vardı. 10 Eylül 2011 tarihi itibariyle 3,9 milyar  dolara inen borç, 2013 sonunda sıfırlanacak.
</font>
<font class="newsDetail">
 <p>
  Fon’a geçen ay 856,5 milyon dolar ödedik. Bu yılın ilk 8 ayında borcumuzun 2 milyar dolarını kapattık. 9 Mayıs 2008’de Fon ile Türkiye arasındaki 19’uncu stand-by sona ermişti. O tarihten bu yana, ‘izleme süreci’ işliyordu. Artık bu süreç de bitti bizim için. Çünkü kalan borcumuz IMF nezdindeki kredi kotamızın iki katının altına düştü. Süreç şu anda ‘rutin’ modunda, diğer bir tabirle. Önceki hafta Fon heyetiyle gerçekleşen müzakereler bu kategorideydi. İlişkiler üye ülkelerin ekonomik gelişmeleri ve politikalarının değerlendirildiği 4’üncü madde çerçevesinde yürüyor şimdi. Nereden nereye demeden edemiyor insan. Bir aralar, IMF Türkiye Masası şeflerinin adını, maliye bakanından daha önce ezberliyorduk neredeyse. Genelkurmay başkanlarından bile meşhur idiler. Kılık kıyafetleri, sevdikleri yemekler ve hayata nasıl baktıklarının haberlerini yapardı gazeteler.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30494-11-turkiye-bugunleri-de-gordu.html), [web.archive.org (arşiv bağlantısı)](http://web.archive.org/web/20111007100635/http://www.aksiyon.com.tr:80/aksiyon/haber-30494-11-turkiye-bugunleri-de-gordu.html)
