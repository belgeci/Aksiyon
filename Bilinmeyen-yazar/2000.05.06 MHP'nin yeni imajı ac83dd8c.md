# MHP'nin yeni imajı

*Bilinmeyen-yazar 2000.05.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sadi Somuncuoğlu'na "töre"ye uymadığı için "ülkücü tavır"la "bedel ödetmek" istenilmesi MHP'nin yeni imajı ile ilgili bir dizi şüpheyi de beraberinde getirdi.
  </font>
 </div>
 <div id="newsText">
  <font class="detail-text">
   MHP'nin uzun bir süredir takındığı uzlaşmacı tavır, kaldırılması son derece zor birtakım konuları içine sindirmesi Rahşan Hanım'ın MHP ile ilgili kimi sözleri örneğin başörtüsü konusuna karşı gösterdiği ilgisizlik Türkiye'nin önemli kesimlerince oldukça takdirle karşılanmıştı. MHP tabanı çok fazla gülmeyen ve konuşmayan Genel Başkanları'nın da mutlaka bir bildiği olduğundan emindi. MHP böylelikle halkın geniş kesimlerinin de desteğini kazanacak ve bir gün tek başına iktidara gelecekti.
   <br/>
   <br/>
   MHP'yle ilgili imaj tartışmaları, seçimlerin hemen ardından gündeme gelmiş ve "kısa" bir tartışma sonrasında "karara bağlanmıştı". Türkiye'nin etkin kesimleri, MHP'lilere pek sormadan, hatta bizzat genel başkanın itirazlarına teşhisi koymuşlardı: "Değiştiler."
   <br/>
   <br/>
   MHP'nin değiştiği, özellikle laikliği algılayış, din ve vicdan özgürlüklerinin yaşanması gibi konularda değiştiği kuşkusuz gözden kaçmıyordu. 'Ürkek değil erkek politikalar' sözü olsa olsa seçim öncesi atılmış bir slogan olabilirdi.
   <br/>
   <br/>
   Kuşkusuz tüm bunlar MHP'nin Türkiye'deki etkin kesimleri etkilemek ve yeni bir imaja sahip olabilmek için önemli adımlardı. Ancak MHP'nin asıl tabanı bu yeni imajın kendilerine pek benzemediğini hissetmekte gecikmeyeceklerdi.
   <br/>
   <br/>
   Dahası MHP Ordu Milletvekili Cemal Enginyurt'un MHP hareketinin en saygın isimlerinden birine karşı estirdiği 'töre' den mutluluk duymaları beklenen kesimlerden bile büyük tepki aldı.
   <br/>
   <br/>
   Tüm bu yaşananlar acaba MHP'yi  nasıl etkileyecek? Toplumun önemli bir kesiminin desteğini kazanan MHP yakaladığı bu şansı elinde tutmaya devam edebilecek mi? Yoksa basının da etkisiyle bir imaj problemine mi girecek?
   <br/>
   <br/>
   MHP yeni imajı için gözardı ettiği gerçekler sürprizlere ve bazıları için hayal kırıklıklarına yol açabilir.  Ve öyle görülüyor ki ortaya çıkan bu yeni durum en çok MHP'nin bu imaja sahip olmasına neden olan isimlere zarar verecektir. Sadi Somuncuoğlu gibi MHP'nin saygın ve kıdemli bir ismine yapılan saygısızlığın da 'törelere aykırı' olduğunu unutanlar MHP'ye yarardan çok zarar verir: Birincisi Anayasal haklar karşısında duruş bakımından, ikincisi halkın değerleri karşısında duruş bakımından...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0CE7148062D0EBDB8481A0E2C028E045?newsId=6141), [web.archive.org (arşiv bağlantısı)](http://web.archive.org/web/20131122095323/http://www.aksiyon.com.tr:80/aksiyon/newsDetail_getNewsById.action;jsessionid=0CE7148062D0EBDB8481A0E2C028E045?newsId=6141)
