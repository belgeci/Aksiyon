# EKONOMİDE ALTIN DÖNEMİ

*Bilinmeyen-yazar 2010.04.26*

<font class="agenda2NewsSpot">
 Anadolu insanı, özellikle de kadınlar altına yatırım yapmayı tercih ediyor. Tahminen 5 bin ton altın halen yastıkaltında. Bu rezervden, son aylarda piyasaya önemli miktarda giriş var.
</font>
<font class="newsDetail">
 <p class="MsoNormal">
  Çünkü fiyatlar yüksek seyrediyor. Bir ons altının para karşılığı 2009 Aralık başında 1.226 dolara kadar, yani tarihinin en üst seviyesine yükseldi. Şu anda 1.130-1.140 dolar arasında seyrediyor. Geçen yıl 2,2 milyar liralık altın yastıkaltından ekonomiye transfer oldu. Bu gelişme sebebiyle değerli madenin 2009 ithalatı 37 ton 592 kilograma geriledi. 2008 dış alımı 166 ton civarındaydı. 2010’un ilk çeyreğindeyse sadece 370 kilogramlık ithalat gerçekleşti. İstanbul Ticaret Odası’nın 2 bin 500 üyeli Kuyumculuk Komitesi Başkanı ve İnci Kuyumculuk’un sahibi Erkan Kurtulmuş’a göre yılın ilk çeyrek verileri, yastıkaltı transferindeki harareti gösteriyor. Fiyat artışından sektördeki firmalar da memnun değil aslında. Peki altın fiyatları bundan böyle nasıl bir grafik çizecek? Garanti Bankası’yla ortaklaşa geliştirdikleri ‘Altın Bonus’ adlı kredi kartının tanıtımında, Atasay Grubu’nun Yönetim Kurulu Başkanı Cihan Kamer soruyu şöyle cevaplıyor: “Altın fiyatlarının nereye gideceğini bilsem, bütün yatırımlarımı buna göre yaparım.” Kamer, yeni kartla, Türkiye’deki kredi kartı kullanım alışkanlığının değişeceğine inanıyor. Garanti Ödeme Sistemleri Genel Müdürü Mehmet Sezgin, şimdiye dek geleneksel yatırımcıların ilgilendiği altını artık bankaların da keşfetmeye başladığını söylüyor. Bu kart altın biriktirecek. Yani bonusu 0,5 gramlık “Atakulche” altın. Müşteri dilerse talimat verip günün fiyatından altın alabilecek.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26640-11-ekonomide-altin-donemi.html), [web.archive.org (arşiv bağlantısı)](http://web.archive.org/web/20101120075041/http://aksiyon.com.tr/aksiyon/haber-26640-11-ekonomide-altin-donemi.html)
