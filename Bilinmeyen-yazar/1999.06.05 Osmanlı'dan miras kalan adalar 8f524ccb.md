# Osmanlı'dan miras kalan adalar

*Bilinmeyen-yazar 1999.06.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yunanistan, Kardak Adası'nda yaşadığı olumsuz tecrübeye rağmen, Ege Denizi'ndeki diğer tartışmalı adaları da tahrik unsuru olarak kullanmaya devam ediyor.
  </font>
 </div>
 <div id="newsText">
  <font class="detail-text">
   En son Didim yakınlarındaki Angathonisi yani Eşşek Adası'nı yerleşime açan Yunanistan, bir grup fanatik Yunanlı'nın da 27 şişme botla adaya gelerek 27 m. yüksekliğindeki direğe 40 metrekarelik Yunan bayrağı dikmelerine izin verdi. 1990'dan sonra bir kilise ve 10 kadar da ev yapılmasına müsaade edilen adada, halihazırda kimse yaşamıyor.
   <br/>
   <br/>
   Yunanistan'ın yeni tahrik için seçtiği zamanlama, hedefin adanın yerleşime açılmasından ziyade Abdullah Öcalan'ın İmralı'da Yunanistan aleyhinde yapacağı açıklamaların sun'i bir krizle perdelenmesi olduğunu ortaya koyuyor. Ne var ki, Türkiye'nin tahriklere Kardak Adası'nda gösterdiği tepkiyi göstermemesi, Yunanistan'ın bu beklentilerini de akim bıraktı. PKK terör örgütünün başı Abdullah Öcalan, mahkemede yaptığı açıklamalar ile Yunanistan'ın terör örgütünü lojistik, maddi ve eğitim alanlarında ne kadar yüksek seviyede desteklediğini açıkça ortaya koyuyor. Bu açıklamalar, uluslararası arenada Türkiye'nin eline Yunanistan aleyhine ciddi bir koz vermiş durumda.
   <br/>
   <br/>
   Nitekim, Dışişleri Bakanı İsmail Cem 26 Mayıs'ta Yunanlı meslektaşına gönderdikleri mektupta, Yunanistan'ın terör örgütleri ile sistemli ilişkilerini kesmesini istediklerini açıkladı. Türkiye, Yunanistan'ın uluslararası terörü destekleyen ülkeler listesine dahil edilmesi için de diplomatik olarak destek arıyor. Ancak, İsmail Cem'in Eşek Adası da dahil tartışmalı adalarla ilgili olarak yaptığı bir başka açıklama, Türk dış politikası adına daha büyük bir önem taşıyor. Cem, "Ege'deki adalar bize Osmanlı İmparatorluğu'ndan devredilmiştir. Aidiyeti belli olmayan ve gri bölge kapsamındaki adalarda kimse bugün veya gelecekte hak iddia edemez". Cem'in bu açıklamaları Osmanlı'nın kuruluşunun 700'üncü yıldönümü kutlamalarının yapıldığı bugünlerde, tarihi mirasımız ile barışmak adına da sevindirici.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5135-11-osmanlidan-miras-kalan-adalar.html), [web.archive.org (arşiv bağlantısı)](http://web.archive.org/web/20130806033649/http://www.aksiyon.com.tr:80/aksiyon/haber-5135-11-osmanlidan-miras-kalan-adalar.html)
