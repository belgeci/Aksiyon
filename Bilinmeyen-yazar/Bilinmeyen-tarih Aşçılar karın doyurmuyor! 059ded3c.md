# Aşçılar karın doyurmuyor!

*Bilinmeyen-yazar Bilinmeyen-tarih*

<div>
 <p>
  <font>
   Aşçılarıyla ünlü Bolulular "Aşçılarımız karın doyurmuyor, bizi temsil edecek yemekler de lazım!" deyip bu sefer yemekleriyle görücüye çıktı.
   <br/>
   <br/>
   Lezzetli bir yemekten çıkan dumanın bütün ülkeyi sardığına, bölgesel tatların doğup büyüdüğü toprakların en iyi reklamını yaptığına şahit oluyoruz. Lezzet cazibe merkezidir; insanları çeker ve keyif verir. Ve her aklı başında kamu yöneticisi, böyle bir lezzete sahip ise, beldesinin bir de bu yönüyle gözde olmasını ister. Ancak lezzetin yaygınlaşması tabii seyri içinde gelişir; insanlar sevdikleri yemekleri gittikleri yere taşırlar. Ancak zaman, işin tabii seyri içinde gelişmesini bekleme zamanı değil. Bolulular, "Aşçılarımızın ününü duymayan kalmadı ama yemeklerimizi kimse bilmiyor" diyerek Türkiye"nin önde gelen gurme ve yemek uzmanlarını illerine çağırarak bir Bolu yemeği seçkisi oluşturma girişiminde bulundu.
   <br>
    Öyle ya, Konya"nın etli ekmeği, Urfa/Adana"nın kebabı, Tekirdağ"ın köftesi, İzmir"in zeytinyağlı dolması vardı da Bolu"nun niye bir şeyi yoktu? Bu girişimin kolay ve hemen sonuç verecek bir çalışma olmadığının da farkındalar. Dolayısıyla girişimin geniş tabana yayılabilmesi için öncelikle Bolu bölgesinde yetişen tarımsal malzemelerden kolayca yapılabilecek ve ucuza satılabilecek yemekler baz alınmış. Daha baştan "Bu çalışma ticari bir kaygı gütmektedir" ifadesi kullanılmış. Amaç, ünlü aşçı ve gurmelerin onayıyla beş yemek tespit etmek ve bu yemeklerin öncelikle Bolu lokanta ve restoranlarında yaygınlaşmasını sağlamak. Ve dahi, yöreyi ziyaret eden yerli ve yabancı turistlere Bolu"ya özgü yemekleri tattırabilmek. Yapım zorluğu ve ticari niteliği olmayan ovmaç çorbası, kedi batmaz gibi yemekler daha baştan listeye dahil edilmemiş.
    <br>
     16 Nisan"da Bolu Termal Otel"de gerçekleştirilen etkinlik kapsamında, çevredeki aşçılık meslek lisesi ve yüksek okullarının hocaları, önemli turizm işletmelerinin aşçıları ile birlikte 30 çeşit Bolu yemeği pişirip jüri karşısına çıktılar. Emine Beder, Ayşe Tüter, Ümit Usta (Ümit Sevinç), Oktay Akmelek, Haşim Demirtaş ve Zeki Açıköz"den oluşan jüri, yaklaşık 300 kişilik protokol huzurunda sunulan sekiz yemekten en iyi beş çeşidi belirledi; cevizli keşli erişte, Mengen pilavı, Abant kebabı, Yedigöller kebabı ve Kartalkaya kebabı.
     <br>
      Evlerde yapılan otantik yemekler, yapım ve satışının zor olması nedeniyle proje kapsamı dışında tutulmuştu. Bölgeye ilk defa gelen ünlü yemek uzmanları, bu noktadan hareketle "Eğer bir Bolu yemeği literatürü oluşturulmak isteniyorsa, ninelerinizin yaptığı yemeklere bakmak gerekir. Bunun için de saha çalışması kaçınılmazdır" uyarısında bulundular.
      <br>
       Gurmeler restoranlara asılacak "İşte bunlar Bolu yemeğidir" diyen belgeyi imzalarken etkinlikte farklı bir dünya tanımış olmanın gönül rahatlığı içindeydiler. Projenin bir sonraki adımı Bolu yemekleri kitabı.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1587 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11416), [web.archive.org (arşiv bağlantısı)](http://web.archive.org/web/20050121020420/http://www.aksiyon.com.tr:80/yazdir.php?id=11416)
