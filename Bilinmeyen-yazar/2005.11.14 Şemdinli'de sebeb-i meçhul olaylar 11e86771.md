# Şemdinli’de sebeb-i meçhul olaylar

*Bilinmeyen-yazar 2005.11.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hakkâri’nin Şemdinli ilçesinde iki kişinin ölümü, çok sayıda kişinin yaralanması ve birçok işyerinin tahrip olmasıyla sonuçlanan bombalama olayları esrarını koruyor. İlk patlama 1 Kasım gecesi meydana geldi.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bomba yüklü bir araç Cumhuriyet Meydanı’nda infilak etti. İlçe halkı bu olayın şokunu üzerinden atamadan 9 Kasım günü Özipek Pasajı’ndaki eski PKK eylemcilerinden Seferi Yılmaz’a ait Umut Kitabevi’ne yerleştirilen bir bomba patladı. Olay yerinde Mehmet Zahit Korkmaz isimli bir kişi hayatını kaybederken, 6 kişi de yaralandı. Patlama sonrası vatandaşların yakaladığı ve linç edilmelerini polisin önlediği üç kişinin Jandarma Özel İstihbarat Timi’nden (JİTEM) olduğu ileri sürüldü. Bombacıların kullandıkları söylenen 30 AK 933 plakalı aracın Hakkari Jandarma Komutanlığı’na tahsis edildiği ortaya çıktı. Şemdinli Cumhuriyet Savcısı, söz konusu araçta inceleme yaparken kalabalığa ateş açıldı. Bu olayda da Ali Yılmaz isimli bir kişi ölürken, 5 kişi yaralandı. Hakkâri Belediye Başkanı Metin Tekçe, kalabalığa ateş açan kişinin uzman çavuş olduğunu ileri sürdü. Araçta Jandarma Astsubay A.K. adına düzenlenen askeri kimlik, 9 Kasım 2005 günü için düzenlenmiş araç görev kâğıdı, jandarma istihbaratına ait dokümanlar ve isim listesi bulundu. Ayrıca aracın benzin alımları ile yağ değiştirme evraklarında da aynı kişinin imzası var. Genelkurmay Başkanlığı’ndan yapılan açıklamada, “Bu üzücü olaya bazı askeri şahısların da karışmış olabileceğine dair iddialar ortaya atılmaktadır. Söz konusu olay her yönüyle adli makamlara intikal etmiş olup gerekli yasal işlemler yapılmaktadır. Soruşturma safhasının gizliliği dolayısıyla gelişmeler hakkında yapılacak müteakip açıklamalar adli makamların takdirinde olacaktır.” denildi. Esrarengiz olaylar 1996’da patlak veren Susurluk Skandalı ile itribatlandırılıyor. Skandal sonrası TBMM’de kurulan Susurluk Komisyonu’nda üyelik yapan Fikri Sağlar, Şemdinli’deki olayları ‘Susurluk’un devamı’ diye yorumladı. Olay şüphesiz önümüzdeki günlerde daha da netleşecek. Ancak bir ayrıntı çok önemli. Bölgedeki faili meçhul cinayetlerde ortada hiçbir ipucu bırakılmazken, bırakılanlar da ustaca temizlenirken, nasıl oldu da bu eylemi gerçekleştirenler vatandaşlarca yaka paça etkisiz hale getirildi? Bu acemilikle açıklanabilir mi?
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22857), [web.archive.org (arşiv bağlantısı)](http://web.archive.org/web/20070406025858/http://www.aksiyon.com.tr:80/detay.php?id=22857)
