# Avrupa'nın PKK'yı hazmetme kapasitesi!

*Bilinmeyen-yazar 2007.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa Parlamentosu’nun (AP), Türkiye’yi bölmeye çalışan terör örgütü PKK’ya PR imkânı vermesini anlamak zor. Türkiye-AP Karma Parlamento Komisyonu Eş Başkanı Joost Lagendijk’in “AB, Türkiye ve Kürtler” başlıklı konferansta ortaya koyduğu itiraz ve net tavırlar, büyük yanlışı ne derece tolore edebilir ki! Acaba AP, benzer bir etkinlikte İspanya’daki ETA’ya ev sahipliği yapabilir mi?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080223113900im_/http://www.aksiyon.com.tr/resim/679/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   AP’deki aşırı sol GUE/NGL (Avrupa Birleşik Sol) Grubu’nun himaye ettiği; Nobel Barış Ödülü sahipleri Başpiskopos Desmond Tutu  ile Dr. Şirin Ebadi; edebiyat ödüllü Harold Pinter, Avrupa Konseyi Barış Elçisi Bianca Jagger, Amerikalı aydın Noam Chomsky, Yaşar Kemal ve Leyla Zana’nın da boy gösterdiği iki günlük programda müsamaha gani. Ankara’nın iadesini istediği PKK üyeleri ve ilticacı eski Kürt vekiller bile orada. Katılımcılara Kürtçe seslenen kapatılan DEP milletvekili Leyla Zana, “Barışın yolu Öcalan’dan geçiyor” diyebiliyor. Teröristbaşı Abdullah Öcalan’a hapiste işkence uygulandığının iddia edildiği broşürler kol geziyor. Demokratik Toplum Partisi (DTP) Grup Başkanı Ahmet Türk, Türkçe konuşsa da, açıklamalarındaki zikzak geleneğinden vazgeçmeyerek; PKK’ya ‘kırmızı ışık’ yakmalarını, Türkiye’nin İspanya’yı model alma şartına bağlıyor. PKK’yı tel’inden kaçınmalarının mazereti de hazır: “Erdoğan bunu partisindeki 75 Kürt vekilden isteyebiliyor mu?” Konferansın bildirisi de vahim: “İmralı kapatılsın. Avrupa PKK uzantılarını soruşturmasın. Anadilde eğitim sağlansın. Kürt halkı anayasada tanınsın.” Konferanstaki tek hoş seda maalesef Lagendijk’e ait: “PKK hemen ön şartsız olarak ateşkes ilan etmelidir.” / “DTP, net ve açık, yüzde 100 şeffaflıkla PKK’nın taktiklerini, siyasetini benimsemediğini göstermelidir. Kürtlerin en büyük partisi AK Parti’dir. DTP, AK Parti ile anlaşmadıkça çözüm bulunamaz. AP’nin kahir ekseriyeti PKK’yı tel’in ediyor. Size aksi söyleniyorsa inanmayın. AK Parti reformları başlattı. ‘5 yıl öncesine göre hiçbir şey değişmedi’ diyen varsa doğru söylemiyor. PKK kasıtlı bir şekilde çözümü tıkıyor.”
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29069), [web.archive.org (arşiv bağlantısı)](http://web.archive.org/web/20080223113900/http://www.aksiyon.com.tr:80/detay.php?id=29069)
