# Resim olmakla başlar herşey...

*Bilinmeyen-yazar 2001.04.07*

<div>
 <img border="0" src="/web/20020111225222im_/http://www.aksiyon.com.tr/2001/331/resimler/resim.jpg"/>
 <p class="spot">
  Resimlerinde binbir dili konuşan bir usta Ergin İnan. Böcekler, kelebekler, kertenkeleler, insan suretleri, el yazmaları, sembollerden oluşan zengin resim evreniyle kozmosun sırlarından, insan ruhunun derinliklerine uzanan yolculuğu sürdüren bir sanatçı.
 </p>
 <p class="metin">
 </p>
 <p class="metin">
  Ocak ayında görkemli bir Aivazovsky sergisiyle açılan İş Sanat Kibele Galerisi, bu kez de Ergin İnan'ın retrospektif sergisiyle 20 Nisan'a kadar ziyaretçileri bekliyor. Türkiye İş Bankası, sergiyle eş zamanlı olarak Ergin İnan'ın sanat sirüveninden kesitler içeren bir kitabı da sanatseverlere sunacak.
 </p>
 <p class="metin">
 </p>
 <p class="metin">
  Türk—Belçika Derneği'nin düzenlediği bir aylık Türk—Belçika Günleri kapsamında 2—29 Nisan tarihleri arasında Flaman ve Valon Bölgeleri çağdaş sanatçıları ile çağdaş Türk sanatçıların katılacağı, kuratörlüğünü Emiel Hoorne'un yaptığı karma sergiyi Bilgi Atölye 111'de gezebilirsiniz. Serginin hazırlanmasında Emiel Hoorne'a yardımcı olan ressam Ergin İnan "İlişki" adı altında birlikte hazırladıkları bu son serginin, dostluğun sembolü olarak düşünüldüğünü vurguluyor. Serginin en önemli yanı dünyaca ünlü CoBrA sanat hareketinin yaşayan son temsilcisi, Hollandalı ressam Serge Van Dercam'ın sergi nedeniyle İstanbul'a gelmiş olması. Yüzyılın son avangard akımı olarak bilinen ve ilhamını tarih öncesi sanattan, ilkel insanın totem ve büyülerinde kullandığı simgelerden alan CoBrA, naif bir iyimserliğin hâlâ var olduğu ânı saptamayı amaçlıyor. 1950'li yılların başında ortaya çıkan CoBrA, adını üyelerinin çalıştığı ve yaşadığı Kopenhag, Brüksel, Amsterdam şehirlerinin baş harflerinden almış. Bilgi Atölye 111'de açılan Çağdaş Resim Sergisi'ne katılan Türk sanatçılar Mustafa Ata, Ergin İnan, Bedri Baykam, Özdemir Altan, Mehmet Güleryüz, Ara Güler, Mehmet Zahit Büyükişleyen. Flaman ve Valon Bölgesi'nden ise Fred Bervoets, Jan Fabre, Gabriel Belgeonne, Jacques Charlier, Yvan Theys, Emiel Hoorne, Serge Vandercam. Böylece sergide yedi Türk, yedi Flaman olmak üzere on dört sanatçının eserleri sergilenecek.
 </p>
 <p class="metin">
 </p>
 <p class="arabaslik">
  İki dergi...
 </p>
 <p class="metin">
  Ayfer Tunç'un yayın yönetmenliğini yaptığı kitap—lık dergisinin Mart—Nisan sayısında İlhan Berk, Samih Rifat, Bedirhan Toprak, Ferit Edgü'nün değerlendirmeleri yer alıyor. Derginin Vesika—lık bölümünde Behçet Necatigil işlenmiş. Necatigil hakkında Mehmet Doğan, Orhan Koçak, Nursel Duruel, Yüksel Pazarkaya, Gültekin Emre, Ahmet Soysal, İlhan Berk, İlhan Usmanbaş, Naim Tirali, Hasan Pulur, Eray Canberk ve Cemal Süreya'nın yazılarına yer verilmiş. Yine başka bir kültür—sanat—edebiyat dergisi Yağmur'un son sayısında Avrupada Türk Kadını Olmak yazısıyla Edibe Sözen, Türk Modernleştirmesinin Görünmeyen Yüzleri ile Mustafa Armağan, Yalnız Adamın Çırpınışları ile Ekrem Dumanlı ilginizi çekebilir.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2001/331/kultur/3.htm), [web.archive.org (arşiv bağlantısı)](http://web.archive.org/web/20020111225222/http://www.aksiyon.com.tr:80/2001/331/kultur/3.htm)
