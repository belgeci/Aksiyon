# TMSF Karamehmet ile el sıkıştı

*Bilinmeyen-yazar 2004.08.09*

<div>
 <p>
  <font>
   Tasarruf Mevduatı Sigorta Fonu  (TMSF) ile Çukurova Grubu borçların erken ödenmesi için anlaşma imzaladı. Anlaşma çerçevesinde Çukurova, 2,1 milyar dolarlık borcunu 20 aylık dönemde ödeyecek.
   <br/>
   <br/>
   Taraflar, Pamukbank’tan kaynaklanan borçların erken ödenmesi konusunda mutabakata vardığı ve 20 Temmuz 2004 tarihinde kamuoyuna açıkladığı şartları ek bir sözleşmeyle imza altına aldı. Yeni sözleşme gereği, Çukurova Grubu’nun Pamukbank’tan kaynaklanan 15 yıl vadeli 3,2 milyar dolarlık borcu 13 ay vade ve 2,1 milyar dolara düşürüldü. Borcun büyük miktarının 2005 yılında ödenmesi öngörülürken, sözleşmeye göre Çukurova Grubu’na uygulanan faiz oranı da yıllık 10,7 oldu.İmzalanan anlaşmaya göre, Çukurova Grubu bu yıl Yapı ve Kredi Bankası ile arasındaki problemleri çözmeye çalışacak. Çukurova Grubu, 2004 sonuna kadar Yapı ve Kredi Bankası’ndan satın almayı planladığı iştirak hisseleri ile ilgili operasyonları sürdürecek. TMSF ile ilgili esas ödemeler 2005 yılında olacak. 2004 yılında TMSF’ye sadece 75 milyon dolar ödeyecek olan Çukurova Grubu’nun, 2005 yılındaysa 1,5 milyar dolar ödeme yapacağı vurgulandı. TMSF’ye kalan diğer borçların 31 Mart 2006 tarihine kadar tamamlanacağı belirtildi.
   <br/>
   <br/>
  </font>
 </p>
 <p>
  <font>
   (Bu yazı 2551 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14010), [web.archive.org (arşiv bağlantısı)](http://web.archive.org/web/20051228094038/http://www.aksiyon.com.tr:80/yazdir.php?id=14010)
