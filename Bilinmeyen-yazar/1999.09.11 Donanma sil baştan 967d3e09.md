# Donanma sil baştan

*Bilinmeyen-yazar 1999.09.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Donanma Komutanlığı'ndaki devir teslim törenini müteakip deprem hiç beklenmedik bir anda, ansızın çıkageldi.
  </font>
 </div>
 <div id="newsText">
  <font class="detail-text">
   İki fırkateynin gece boyunca aydınlattığı Orduevi yerle bir oldu. Milyarlarca liralık havai fişeklerin aydınlattığı Gölcük semaları bir kaç saat sonra bilimadamlarının 'deprem ışıması' dedikleri ancak hâlâ ne olduğu tam olarak anlaşılamayan bir 'şeyle' aydınlandı. Bir kaç saat sonra, o unutulmaz uğultunun ardından bütün Türkiye derin uykusundan uyandı.
   <br/>
   <br/>
   Deprem acaba Donanmamızı ne kadar etkiledi? Kamuoyu bunu hep merak etti ancak tam olarak bilgi sahibi olamadı. Bu yüzden bir çok spekülasyon ortaya atıldı. Bir denizaltının kayıp olduğu söylendi ancak bunun doğru olmadığı kısa sürede ortaya çıktı. Doğru olan iki denizaltının sadece hasarlı olduğuydu, ancak bu da kamuoyu tarafından bilinmiyordu. Ardından Fatih Fırkateyni'nin de kaybolduğu söylendi ancak bu da doğrulanmadı.
   <br/>
   <br/>
   Yaptığımız araştırmalar ilginç bir gerçeği daha ortaya çıkardı. Donanmaya ait tam 96 bina şu an kullanılamaz halde. Uzmanlar Donanmaya ait binaların neredeyse üçte birinin kullanılamaz hâle gelişini üstünde durulması gereken ciddi bir sorun olarak değerlendiriyorlar. Eğer Donanma binalarının üçte biri kullanılamaz hâle geliyorsa ve bu normal karşılanıyorsa o halde Veli Göçer neden tutuklanıyor şeklinde sorular soruluyor. Şu ana dek askeri yetkililerin büyük hasar gören binaların kimler tarafından inşa edildiğine ilişkin her hangi bir açıklama yapmadıkları biliniyor.
   <br/>
   <br/>
   Diğer taraftan hasarın bu denli büyük olması önemli bir riski de beraberinde getiriyor. Ülke savunmasında son derece önemli bir konuma sahip olan Donanmaya ait bu binaların yeniden inşası vakit alabilir. Bu da Donanmanın sevk ve idaresinde bir dizi koordinasyon bozukluklarını beraberinde getirebilir. Diğer taraftan Deniz Kuvvetleri'nin silah alımları bu depremden olumsuz yönde etkilenecek gibi gözüküyor. Yani bütçesinin önemli bir kısmını altyapı çalışmalarına ayırmak zorunda kalabilir. Bu arada depremden 96 adet askeri tesisin büyük hasar görmesi 'ihmal' ihtimalini de beraberinde getiriyor. Milli Savunma Bakanlığı bu yüzden Deniz Kuvvetleri bünyesinde çöken binalarla ilgili araştırma yapılmasını istiyor. Şimdiden bazı çalışmaların başladığı duyuluyor.
   <br/>
   <br/>
   Konunun bir başka boyutu ise Donanmanın neden Gölcük'e konuşlandırıldığı ile ilgili. Bilindiği gibi Gölcük Donanmamız dışarıya, açık denizlere kapalı bir liman. Gölcük'ün harekat kabiliyetini kısıtlayıcı bu durumu Özellikle Ege Denizi veya Akdeniz'de meydana gelebilecek ani kriz durumlarında oldukça büyük sıkıntılara neden olabileceği sıklıkla ifade ediliyordu. Bu yüzden bir çok uzman Donanmanın Gölcük'ten Aksaz'a taşınması gerektiğine ilişkin görüş bildiriyordu. Hatta bir çok denizci Donanmayı küçük bırakmak için  Gölcük'te kurdurttuğu için hâlâ sitemle anıyor Mareşal Fevzi Çakmak'ı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5343-donanma-sil-bastan.html), [web.archive.org (arşiv bağlantısı)](http://web.archive.org/web/20120220163859/http://www.aksiyon.com.tr:80/aksiyon/haber-5343-donanma-sil-bastan.html)
