# Teknoloji kullanmakla bilgi toplumu olamayız

*Bilinmeyen-yazar 2005.06.06*

<div>
 <p>
  <font>
   Türkiye Bilişim Derneği’nin (TBD), Türkiye’de bilgi teknolojilerini geliştirmeye katkı sağlamak amacına yönelik çalışmalarından Kamu Bilişim Platformu, 28 Mayıs’ta düzenlendi.
   <br/>
   <br/>
   Kamu Bilgi İşlem Birim Yöneticileri Çalışma Grubu tarafından, “e-imza” ana temasıyla düzenlenen toplantıya özel sektör temsilcileri, kamu bilgi işlem merkezi yöneticileri ve basın mensuplarından oluşan toplam 220 kişilik bir grup katıldı.2005 yılında, “e-İmza Nitelikli Sertifikasyon Altyapısı ve Yetkilendirme, e-İmzanın Toplumsal Boyutu, Kamuda Bilgi ve Belge Değişimi” başlıklarıyla kurulan çalışma gruplarının raporları da “Etkin Kamu Yönetiminde Bilişimin Rolü ve Öncelikler” başlığı altında katılımcılara sunuldu. Çalışma gruplarında, vatandaşların başta e-imza olmak üzere, e-dönüşüm projeleri konusunda bilgilendirilmelerinin önemi vurgulandı. Toplantının genel bir değerlendirmesini yapan TBD Başkanı Turhan Menteş, “Teknoloji üretmeden, sadece teknoloji kullanmakla bilgi toplumu olunamaz.” diyerek ihmal edilen bir gerçeğe dikkat çekti. Yakın bir zamanda Denizli Organize Sanayi Bölgesi’nde erişilebilir ve kullanılabilir bilişim teknolojilerinin üretilmesi konusunda çalışma yapılacağını açıkladı.
   <br>
    <br>
     E-devlet projelerinin başarısı için öncelikle talep oluşturulması gerektiğine işaret eden Menteş, çalışmaların halka iyi bir şekilde anlatılması gerektiğini vurguladı. E-dönüşüm projelerinin yüzde 60’ını kamu projelerinin oluşturduğunu belirterek, kültürel değişimin de teknoloji ile paralel olarak gerçekleşmesi gerektiğine dikkat çekti.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1827 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21882), [web.archive.org (arşiv bağlantısı)](http://web.archive.org/web/20060528154601/http://www.aksiyon.com.tr:80/yazdir.php?id=21882)
