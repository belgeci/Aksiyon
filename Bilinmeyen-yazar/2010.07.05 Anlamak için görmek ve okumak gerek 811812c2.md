# Anlamak için görmek ve okumak gerek

*Bilinmeyen-yazar 2010.07.05*

<font class="agenda2NewsSpot">
 <p class="MsoNormal">
  Türk okullarına niçin sulh adacıkları deniyor? Aysal Aytaç buna ‘İzlenimler’iyle cevap veriyor.
  <p class="MsoNormal">
  </p>
 </p>
</font>
<font class="newsDetail">
 <p>
  <p class="MsoNormal">
   ‘Bu okulların İstanbul’un fethinden sonra Türk insanının dünyaya en önemli katkısı olduğunu söylemek hakikatin abartısız bir ifadesidir.’ Ömrünün büyük kısmını eğitime adamış ve hâlâ bu uğurda gece gündüz koşturan Aysal Aytaç’a ait tırnak içindeki ibare, dünyanın dört bir yanına yayılan ve Anadolu insanının tüm yüksek vasıflarını oralara taşıyan gönül köprüsü okulları için sarf edilmiş. Kimileri için hâlâ “Kendi çalar, kendi söyler!” kabilinden cümleler sayılsa da Aytaç’ın dilinden ve daha da ötesi sadece Türkiye’deki toplum katmalarının her birinden değil dünyanın çoğu ülkesinde meselenin özünü kavramış nicelerince ifade edilen, görmenin ötesinde anlayıp hissetmeyle beslenen duyguların terennümü aslında söz konusu kelimeler. Çünkü 90’ların başında Orta Asya ile başlayan ve bugün dünyanın onlarca ülkesine yayılan okullar tam manasıyla milletler arasında insaniyet temelinde köprüler kuruyor.
   <span>
   </span>
   Gidilen yerlerde neler yaşandığını orada mukim öğretmen ve müteşebbislerin Türkiye’den veya başka yerlerden misafirlerine anlatması bir yana, asıl ziyaretçilerin gözlemlerine dayanan samimî cümleler okulların fonksiyonunu izah ediyor. Aysal Aytaç alıntısıyla konuya başlamanın sebebi de burada ortaya çıkıyor. Kaynak Yayınları’nca neşredilen ve Aytaç’ın 1990’ların başından itibaren gezdiği Azerbaycan, Türkmenistan, Özbekistan, Kırgızistan, Kazakistan, Tacikistan, Pakistan, Moğolistan, Yakutistan, Endonezya, Singapur, Avustralya, Bangladeş, Japonya, Güney Kore, Hindistan, Romanya, Moldova, Makedonya, Suriye, Fas, Cezayir, Kenya, Tanzanya, Kanada, Amerika Birleşik Devletleri, Rusya, Fransa-Paris, Burma ve Tayvan’da gördüğü, yaşadığı ve hissettiği atmosferi yansıttığı “İzlenimler” başlıklı kitap konunun özünü takdim edebilecek düzeyde bir eser. Muhtevanın muhataplarıysa sadece bu işlere omuz verenler değil bu koşuyu merak eden, altında önyargıları sebebiyle, farklı niyetler arayanlar ve daha başka fikriyat yelpazesinde gezinenler. Çünkü kimse okumadan öğrenemez!
  </p>
  <p class="MsoNormal">
  </p>
  <p class="MsoNormal">
   İZLENİMLER
  </p>
  <p class="MsoNormal">
  </p>
  <p class="MsoNormal">
   Aysal Aytaç
  </p>
  <p class="MsoNormal">
   Kaynak Yayınları
  </p>
  <p class="MsoNormal">
   176 sayfa
  </p>
  <p class="MsoNormal">
   02163184288
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-27173-13-anlamak-icin-gormek-ve-okumak-gerek.html), [web.archive.org (arşiv bağlantısı)](http://web.archive.org/web/20100714185138/http://aksiyon.com.tr:80/aksiyon/haber-27173-13-anlamak-icin-gormek-ve-okumak-gerek.html)
