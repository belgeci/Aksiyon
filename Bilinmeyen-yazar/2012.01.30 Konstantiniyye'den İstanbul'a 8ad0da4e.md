# Konstantiniyye’den İstanbul’a

*Bilinmeyen-yazar 2012.01.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “XIX. Yüzyıl Ortalarından XX. Yüzyıla Boğaziçi’nin Anadolu Yakası Fotoğrafları” sergisinde İstanbul’un henüz fotoğrafik bakışla kirletilmemiş günlerine gidiyoruz.
  </font>
 </div>
 <div id="newsText">
  <font class="detail-text">
   <p>
    21 Ocak – 1 Nisan 2012 arasında görülebilecek sergide XIX. yüzyıl sonu ile XX. yüzyılın başlarında İstanbul’da faaliyet gösteren fotoğraf ustalarının karelerinden oluşan, Suna ve İnan Kıraç Vakfı Fotoğraf Koleksiyonu ve bazı özel koleksiyonlardan derlenen fotoğraflar var. Sergi, bir devrin İstanbul’unu eşsiz kıyıları, çarpıcı yapıları, gündelik hayatı ve ilginç kişileriyle gözler önüne seriyor. Usta fotoğrafçılar Ali Sami Aközer, Félice Beato, Guillame Berggren, Abdullah Biraderler, Gülmez Biraderler, Ernest Edouard de Caranza, Sebah&amp;Joaillier, Maurice Meys, Ali Enis Oza, James Robertson ve Elisa Pante Zonaro dönemin ağır ve zahmetli teknikleriyle çekilmiş fotoğraflarla İstanbul’un geçmişteki çehresini belgelemekle kalmıyor, bir sanayi merkezi, hatta büyük bir metropol hâline gelmiş, silueti, mimarisi, taşıtları, köprüleri, rıhtımları, caddeleri ve meydanlarıyla bambaşka bir görünüme kavuşmuş olan bu kentin Anadolu yakası kıyılarında bizleri keyifli bir yolculuğa çıkarıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31728-konstantiniyyeden-istanbula.html), [web.archive.org (arşiv bağlantısı)](http://web.archive.org/web/20120320125418/http://www.aksiyon.com.tr:80/aksiyon/haber-31728-konstantiniyyeden-istanbula.html)
