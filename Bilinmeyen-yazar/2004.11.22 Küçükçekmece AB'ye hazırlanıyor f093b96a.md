# Küçükçekmece AB'ye hazırlanıyor

*Bilinmeyen-yazar 2004.11.22*

<div>
 <p>
  <font>
   İstanbul'un pek çok bölgesinde gecekondular, kaçak veya dere yatağına yapılmış inşaatlar var.
   <br/>
   <br/>
   Çarpık kentleşmenin önüne geçmek amacıyla kentin ikinci büyük ilçesi Küçükçekmece'de, trilyonluk projelerle deprem ve kaçak yapılaşmaya çözüm aranıyor. 800 bin İstanbullu'nun geleceğine şekil verecek, İstanbul'un tümüne örnek oluşturacak atölye çalışmaları bu projelerin ilk ayağını oluşturuyor. Daha önce, OECD, Avrupa Komisyonu, Avrupa Birliği için projelerde çalışmış profesörler, Küçükçekmece'de yapılacak atölye çalışması ile bölgeyi ve yapılaşmayı inceleyip tavsiyelerde bulunacak. Kent planlamasında dünya çapındaki isimlerin katılımıyla gerçekleştirilecek atölyeler çalışmalarıyla; Küçükçekmece'nin Ayazma, Altınşehir, Kanarya bölgeleri ve ilçe merkezi tümüyle organize edilecek. Atölye çalışmaları sempozyum programı ile paralel bir süreç içinde gerçekleşecek. Bu kapsamda İstanbul'da gerçekleştirilecek Uluslararası Kentsel Dönüşüm Sempozyumu'nun konukları arasında Prof. Cliff Hague, Prof. Ivan Trok, Dr. Rob Akins gibi ünlü isimler var. Sempozyum, 27-30 Kasım tarihleri arasında Lütfi Kırdar Kongre ve Sergi Sarayı'nda gerçekleşecek.
   <br/>
   <br/>
  </font>
 </p>
 <p>
  <font>
   (Bu yazı 1409 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=18264), [web.archive.org (arşiv bağlantısı)](http://web.archive.org/web/20060104063958/http://aksiyon.com.tr:80/yazdir.php?id=18264)
