# Velev ki kundaklama değil!

*Bilinmeyen-yazar 2013.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Almanya’nın Backnang kentindeki yangında 7’si çocuk 8 Türk’ün hayatını kaybetmesi, akıllara kundaklamayı getirdi. Yangının sebebi elektrik kontağı olarak açıklandı. Alman devletinin ihmalleri ise pek dile getirilmedi.
  </font>
 </div>
 <div id="newsText">
  <font class="detail-text">
   <p>
    Şubat 2008’de 9 Türk’ün hayatını kaybettiği Ludwigshafen yangınının acısı hâlâ tazeyken, 9 Mart’ta Almanya’dan bir acı haber daha geldi. Stuttgart yakınlarındaki Backnang kentinde bir evde çıkan yangında Afyonlu Soykan ailesinden anne ve 7 çocuğu feci şekilde can verdi. Gecenin bir yarısı çıkan yangın kısa sürede binayı sardı. Eski ahşap binada alevlerin tutuşması hiç de zor olmadı. Eski binanın daha fazla ayakta kalmaya mecali de yoktu zaten. Zira yıllardan beri deri fabrikası olarak görevini tamamlamıştı. Fabrika kapanınca bina ev ve iş yeri olarak kullanılmaya devam etti. Binanın elektrik tesisat da çoktan çürümüştü.
    <p>
     İşte bu yüzden yetkililer yangının yüksek ihtimalle elektrik kontağından çıktığını tahmin ediyor. Anne Nazlı Özcan, hem ev sahibine hem de belediyeye defalarca gidip arızalanan elektrik sigortasını şikâyet etmişti etmesine ama bir cevap alamamıştı. Eli mahkûm… 8 çocuğunu Almanya gibi soğuk bir ülkede odun sobası ve elektrikli ısıtıcıyla ısıtmaya çalışıyordu. Kaloriferin olmadığı, kapı pencerenin döküldüğü evde birçok sıkıntıyı göğüslüyordu Nazlı Özcan.
     <p>
      Backnang’ın ırkçı saldırılarla tanınması, akıllara ilk anda kundaklama şüphelerini getirdi. Fakat Almanya gibi düzen konusunda üst hizmetler veren bir ülkede, kiracı haklarını bu denli ihlal eden ev sahibi ve bir fabrikayı eve dönüştüren belediyenin güvenlik ihmalleri üzerinde nedense durulmuyor. “Sigortadır, atar” mantığı altında Soykan ailesinin vebali yatıyor.
      <p>
       <strong>
        Doğdular ve öldüler!
       </strong>
       <p>
        Yıllar önce Almanya’ya göçmüş işçi bir ailenin kızı olmak zordu elbette. Çok genç yaşta evlendi Nazlı. Bir trafik kazasında kaybettiği ilk eşinden geriye 4 çocuğu kalmıştı. Küçük çocuklarına bir başına bakmakta zorlanan Nazlı Özcan, eşinin ölümünden sonra tanıştığı Sami Soykan ile imam nikâhıyla evlendi. 11 yıllık evliliğinden 6 çocuk daha dünyaya getirdi. Soykan ailesi demek ne kadar doğru bilmiyoruz; zira 6 çocuk resmî nikah olmadığı için Almanya’da annenin üzerine kayıtlı. Türkiye’deki nüfus defterinde ise isimleri kayda hiç geçmemiş. Hiç var olmadan son buldu acı vatanda tüm acıları. Ancak öldükten sonra bir çırpıda kayıtları yapıldı nüfus defterine. Hızlıca kısa bir not düşüldü belki de tek tek kayıtlara, doğdu ve öldü…
       </p>
       <p>
        <img alt="" height="278" src="http://web.archive.org/web/20130513092042im_/http://medya.aksiyon.com.tr/aksiyon/2013/03/18/5395402.jpg">
         <p>
          Soykan ailesi, Avrupa’daki Türklerin sorununun sadece iki kültür arasında kalmak olmadığına acı bir örnek. Kimsesizlik, yoksulluk... Kusurlu binada can güvenlikleri olmasa da mecburdular oturmaya. Aile Alman devletinin işsizlik parası olarak verdiği HARTZ IV ve çocuk parasıyla geçiniyordu.
          <p>
           Almanya’da birçok aile yardımlarla yaşıyor. Tabii erkek bu paraları da kumarda savurmazsa... İki kültür arasında kalan, dil sorunu yaşayan erkekler genelde yuvalarını kumar bağımlısı olarak ya da eşlerini aldatarak dağıtıyor. Küçük bir istatistikle bu tabloya ulaşmak maalesef hiç de zor değil.
           <p>
            Yurtdışı Türklerden sorumlu Başbakan Yardımcısı Bekir Bozdağ, Backnang yangını için düzenlenen törende Avrupalı Türklere ‘Her zaman yanınızdayız’ mesajı verdi. Gurbetçilerin buna gerçekten ihtiyacı var. Devlet Türkiye’de Alamancı, Almanya’da yabancı olan insanımıza yardım elini derhal uzatmalı, projeler geliştirmeli, ailelere destek vermeli. Geniş çaplı araştırma raporları hazırlayarak onları önce her iki ülkede de ötekileştirilmekten kurtarmalı. Avrupalı Türklerin devletin güvenli gölgesini Almanya’da da hissetmeye ihtiyaçları var. Ki Alman devletinin de aileyi eski ahşap bir binaya yerleştirmesi bu kadar kolay olmasın.
            <p>
             Bir de şöyle ilginç bir sahne var her şeyi özetleyen. Kullanılamaz hale gelen binanın alt katında disko, orta katta Soykan ailesi ve en üst katında dergâh var. Bu renkli ve mecburi mozaik tıpkı iki kültür arasında nefessiz kalan gurbetçi gençleri anlatıyor. Başbakan Recep Tayyip Erdoğan, ailenin geri kalan fertlerinin Jugendamt’a (Gençlik Merkezi) verilmesini istemediğini belirtmişti. Oysa ailenin Jugendamt ile tanışıklığı çok eski. Sağlıksız koşullarda yaşayan çocuklar için Jugendamt devreye girmişti. Ancak alınan cevap “10 çocuklu bir aileye göre bir ev bulamıyoruz” olmuştu.
             <p>
              <strong>
               Bağ kurmamak mümkün mü?
              </strong>
              <p>
               Geçmişte de bu hikâyeye benzer birçok yangın haberleri manşetlere düşmüş, Avrupalı Türkleri yine bir yangınla hatırlamıştık. Yaklaşık 50 yıl önce çalışmak amacıyla Almanya’nın yolunu tutan Türkler, geçen zaman içinde bu yangınlardan çok çekti. Her yıl Alman ve Türk yetkililerin de katıldığı törenlerle anılan Solingen faciası, 1993’ten beri Türklere yönelik ırkçı saldırıların sembolü hâline geldi. 5 Türk’ün hayatını kaybettiği ve kundaklama olarak raporlara geçen olayın failleri yakalanarak 10 ila 15’er yıl hapis cezası aldı.
              </p>
              <p>
               <img alt="" height="236" src="http://web.archive.org/web/20130513092042im_/http://medya.aksiyon.com.tr/aksiyon/2013/03/18/5395401.jpg"/>
               2000 yılı öncesi ortaya çıkan yangınları ırkçı saldırılar olarak kabul eden Alman hükümeti, imajını zedelediğinden midir bilinmez, 2000 yılından sonraki kundaklamalar için aynı şeyi kabul etmiyor. Ayrıca zanlılar arasında ömür boyu hapse mahkûm edilenler bile varken 2000 yılından sonra ne hikmetse çıkan olayların zanlıları bulunamadı. Bir türlü bitmeyen araştırmalar sonrasında davalar tozlu raflara kaldırıldı. Son 31 yılda kundaklama ve ırkçı saldırılarda 45 Türk hayatını kaybederken; iş yeri, cami ve dernekler de kundaklamaların hedefi oldu ve olmaya devam ediyor.
               <p>
                Millî Görüş Camisi’nin kundaklanması,  Mannheim şehrinde Türk mahallesi olarak bilinen, Türk iş yerlerinin çoğunlukta olduğu cadde üstünde Türklere ait iki iş yerinin yakılması ve bir Türk kuyumcusunun da silahlı-maskeli kişilerce soyulması, tehlikenin boyutlarını ve bulunacak çözümün aciliyetini gözler önüne sermekte.
                <p>
                 Tarihler 2008’i gösterirken Ludwigsha-fen’de çıkan yangında 5’i çocuk 9 Türk yanarak can vermişti. Facianın ırkçı saldırı olup olmadığı henüz kesinleşmemiş iken dönemin Frankenthal Savcılığı soruşturmayı durdurmuştu. Alman devleti tavrını sürdürdüğü müddetçe, bu ve benzeri örneklerde olduğu gibi, kafalarda şüpheler kalmaya devam edecek. Bütün bunların yanında irili ufaklı, kamuoyunun dikkatini çekmeyen ve kayıt altına alınmayan kundaklama girişimleri de zaman zaman tekrarlanıyor. Saldırganlar genellikle Türklerin yoğun yaşadığı binaların girişindeki bebek arabalarını ya da posta kutularını ateşe veriyor. Bir bakıma Türkler tahrik ediliyor. Zamanla artan karma evlilikleri, dostane komşuluk ilişkilerini, atılan dostluk köprülerini baltalamaya çalışan birileri var.
                 <p>
                  Başbakan Yardımcısı Bülent Arınç, “Geçmiş acı olayları hatırlamamak ve bağlantı kurmamak mümkün değil.” sözleriyle şüphelerini ifade etmişti. Öyle ya da değil, ister istemez her yangında gözler ülkede faaliyet gösteren aşırı sağcılara çevrilecek. Backnang dehşeti belki de gerçekten kundaklama değil. Elektrik tesisatından kaynaklandığını farz edelim. Fakat yukarıda belirttiğimiz gibi bu da bir başka sorunu gözler önüne seriyor. İhmali olanlar muhakkak bulunarak yargı önüne çıkartılmalı. Ama yangın eğer bir kundaklama sonucu ise o zaman ne olacak peki? Failler bulunamayıp dosya rafa kalkar ve olaylar yine örtülürse art niyetli örgütler cesaretlenecek ve Avrupalı Türkleri maalesef bir sonraki X ailesinin faciasıyla yeniden hatırlayacağız.
                  <p>
                   Umarız öyle olmaz...
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </img>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Çetin Özbey, 19 March 2013, 19:58
> Solingen faciasının faillerini Alman devleti buldu ve kundaklanan evi anıtlaştırdı; böyle bir olaya müsamaha göstermeyeceklerinin kanıtı olarak.  Dönerci cinayetlerinin faillerini de buldu ve resmi törenle (9 iri mum dikerek) ölenleri yad ettiler. Özel yaşam kısıtlanarak emniyet tedbirleri alınamaz....

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E4AE9FED319C31A5F3B03EF44FC02909?newsId=35101), [web.archive.org (arşiv bağlantısı)](http://web.archive.org/web/20130513092042/http://www.aksiyon.com.tr:80/aksiyon/newsDetail_getNewsById.action;jsessionid=E4AE9FED319C31A5F3B03EF44FC02909?newsId=35101)
