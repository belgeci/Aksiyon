# 3 simli telefonla pazardan yüzde 10 pay bekliyor

*Bilinmeyen-yazar 2008.09.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın, aynı anda aktif olabilen tek üç hatlı telefonu Türk patenti ile üretiliyor. Farklı Faal Grup tarafından ürettirilen telefon 2 ay sonra tüketici ile buluşacak. Henüz lansmanı yapılmayan ürünün TV özelliği de bulunuyor. Dünyanın en ünlü markalarının da üretildiği tesislerde üretilen 3 hatlı telefon ömür boyu garantili olacak.
  </font>
 </div>
 <div id="newsText">
  <font class="detail-text">
   Pazara kendi markası TTN Mobile D550 ile giren Antalya merkezli Farklı Faal Grubu, mobil telefon alanında iddialı. Kendi tasarımı telefonlardan ilkini 3 ay önce çift sim kartlı D550 ile tüketici ile tanıştıran firma şu an dünyanın tek 3 hatlı telefonu üzerinde çalışıyor. Aynı anda aktif olabilen 3 ayrı sim kartı bulunan telefon karasal TV yayınlarını almaya da imkan tanıyor. Telefonun üretiminde yer alan 15 mühendis geceli gündüzlü yurtdışındaki bir fabrikada yatıp kalkıyor. 55-60 gün sonra Türk tüketici ile tanışacak olan ürün için ileriki yıllarda distribütörlük de verilecek.
   <br/>
   <br/>
   Kendi ürünlerini ömür boyu garanti ile satan Farklı Faal Grup’un Yönetim Kurulu Başkanı Fikret Aydın, 3 simli telefonları ile sektörde büyük ses getireceklerini söyledi. Mobil telefon pazarında TTN Mobile markası ile 3 aydır var olduklarını anlatan Fikret Aydın, ilk ürünlerinin pazara 3 ay önce sundukları D550 modeli olduğunu söyledi. Yıl sonuna kadar model sayısını 6’ya çıkartacaklarını anlatan Aydın, “2009 yılının sonunda pazar payımızı yüzde 10’a çıkarmayı hedefliyoruz.” dedi.
   <br/>
   <br/>
   Türk tüketicinin yabancı marka bağımlılığına son vermek istediklerini ifade eden Aydın, “Hep dışarıdan satın almaktansa, artık dışarıya satan bir ülke konumuna gelmek istiyoruz. ‘Biz niye dünya devi olmayalım’ sorusunu kendimize çok soruyoruz.” diye konuştu. Kendi markaları olan TTN Mobile ile bunu başaracakları inancında olduklarını kaydeden Aydın, “Dünya markalarını biz büyüttük. Türkiye’de insanlar marka bağımlılığı da dahil olmak üzere her şeyi çok rahat unutabilirler. Pazara ilk giren Sony Ericsson yerini Nokia’ya bıraktı. Yerli üretim yapan bir grup olarak, masada oturan ve söz sahibi grup olacağız. Nokia nasıl gelip Türkiye’de ürün satıyorsa, bizim amacımız da Finlandiya’da TTN Mobile’ı satmak. Önümüz açılsa, ülkede istikrar olsa biz dünyadaki yapıların çok daha üzerinde düşünebiliyoruz.” şeklinde konuştu.
   <br/>
   <br/>
   TTN Mobile ürünleri muadillerine oranla uygun fiyatla satışa sunulmalarının dışında zengin kutu içerikleri ile de dikkat çekiyor. Türkiye’de ilk kez bir firma ürünü araç şarj cihazı ile satışa sunuyor. Bunun yanında müşteri TTN Mobile ürünleri yedek batarya, 1 gb hafıza kartı, USB kablosu ve kulaklığın da sahibi oluyor.
   <br/>
   <br/>
   Taşıdıkları teknolojik özellikler dikkate alındığında muadillerine oranla daha uygun fiyattan satıldığını anlatan Fikret Aydın, “D550 modelimizin muadilleri 450 YTL ama biz 299 YTL’den satıyoruz. Ölçü para kazanmaksa o kolay, bizim amacımız hizmet ve kalıcı olmak. Ürünü direkt nihai tüketiciye ulaştırıyoruz. Aradaki aracıları çıkardığımız için ucuza ürün getiriyoruz. Bir de telefona verilen para yurtiçinde kalıyor.” dedi.
   <br/>
   <br/>
   Mobil telefonlarda arıza yapma oranının yüzde 2 kabul edilmesine rağmen, kendi ürünlerinde bu oranı yüzde 0,5 olarak kabul ettiklerini dile getiren Aydın sözlerini şöyle noktaladı: “3 aydır sattığımız 25 bin ürünün hiçbirisinden arıza gelmedi. Arıza oranı tahminimizin de altında.”
   <br/>
   <br/>
   Türk tüketicisinin ihtiyaçları ve kullanım alışkanlığına göre tasarlanan TTN ürünleri arasında dünyanın en ince ekranlı ürünü de yer alacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-22976-3-simli-telefonla-pazardan-yuzde-10-pay-bekliyor.html), [web.archive.org (arşiv bağlantısı)](http://web.archive.org/web/20131123092629/http://www.aksiyon.com.tr:80/aksiyon/haber-22976-3-simli-telefonla-pazardan-yuzde-10-pay-bekliyor.html)
