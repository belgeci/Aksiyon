# Milli gelir büyüdü ama adam olamadı

*Bilinmeyen-yazar 2004.04.05*

<div>
 <p>
  <font>
   2001"deki krizden sonra tarihinin en önemli ekonomik darboğazlarından birine giren Türkiye"nin en azından kaybettiklerini kazanma noktasında adımlar attığını teyit eden istatistikler açıklanıyor. 2002"yi yüzde 7,9 büyümeyle kapatan Türkiye ekonomisi, geçen yılı da yüzde 5,9"luk büyümeyle tamamladı. TL"nin de değer kazanmasının etkisiyle kişi başına düşen gayrisafi milli hasıla (GSMH) 3 bin 383 dolara çıkarak tarihinin en yüksek düzeyine ulaştı. Ancak, bu düzey AB kriterlerinin çok altında...
   <br/>
   <br/>
   Devlet İstatistik Enstitüsü verilerine göre 2003"te GSMH yüzde 5,9, gayrisafi yurtiçi hasıla da (GSYİH) yüzde 5,8 arttı. GSMH değeri cari fiyatlarla 356 katrilyon 681 trilyon lira, sabit fiyatlarla 123 trilyon 165 milyar lira oldu. Kişi başına 3 bin 412 dolarlık gelirle Türkiye, AB"ye aday 12 ülkeden sadece Romanya ve Bulgaristan"ı geride bırakabiliyor. Kişi başına GSYİH; üye ülkelerden Yunanistan"da 17 bin dolar, Almanya"da 31,6 bin dolar, İrlanda"da 41 bin dolar, aday ülkelerden Macaristan"da 8 bin 684 dolar, Polonya"da 5 bin 823 dolar, Çek Cumhuriyeti"nde ise 9 bin 423 dolar civarında.
   <br>
    <br>
     DİE verilerine göre 2003"ün son çeyreğinde GSYİH gelişme hızı yüzde 6,1, GSMH gelişme hızı ise yüzde 7,2 arttı. DİE, 2003 yılı verileriyle birlikte 2002 rakamlarını da revize etti. Açıklamaya göre, daha önce yüzde 7,8 olan GSMH artış hızı yüzde 7,9, 2 bin 584 olan kişi başına düşen GSMH de 2 bin 598 olarak düzeltildi.
     <br>
      <br>
       Üretim yöntemiyle hesaplanan GSMH verilerine göre Türkiye 2003"teki yüksek gelişme hızını sanayi ve hizmetlerdeki yüksek büyümeye borçlu. Sanayi yılın son çeyreğinde yüzde 9,2, 2003 yılı tamamında yüzde 7,8; hizmetler sektörü de son çeyrekte yüzde 9.2, 2003"te yüzde 8,1 büyüdü. Hizmetlerdeki artış, sanayinin alt kolu olan imalat sanayiindeki yüzde 10"luk büyüme ve ithalat vergisindeki yüzde 23,7"lik artıştan kaynaklandı. Son çeyrekte en dikkat çeken küçülme ise yüzde 9,6 ile tarımda oldu. Tarım sektörü 2003 yılını yüzde 2,5"lik daralmayla tamamladı. Daha önceki yıllarda büyümenin lokomotifi olan inşaat sektörü ise son çeyrekte yüzde 1,3 büyümeyi başarmasına karşın 2003"te yüzde 9 oranında küçüldü. Hükümetin kontrol altında tutmaya çabaladığı tüketim harcamaları 2003"ün son üç aylık döneminde ciddi biçimde arttı. Verilere göre özel nihai tüketim harcamaları 1987 yılı sabit fiyatlarıyla son çeyrekte yüzde 10,3, yıl genelinde yüzde 6,6 arttı. Özel tüketim harcamalarının alt kollarından olan dayanıklı tüketim harcamaları ise son çeyrekte yüzde 49,5, 2003 genelinde yüzde 24 yükseldi.
       <br>
        <br>
         <br/>
         <br/>
         <br/>
         <br/>
         Batık kredi oranları yine yükselişte
         <br/>
         <br/>
         <br/>
         <br/>
         Ekonomik iyileşme ve kredi kullanımının artması vatandaşları kredi kartlarına yöneltiyor. Tüketim harcamalarının artmasına rağmen gelir seviyesinde aynı artışın yakalanamamış olması batık kredi miktarının da artmasına neden oldu. Kartlardaki batık tutarı yılbaşından bu yana yüzde 15 yükselerek 348,7 trilyon liraya çıktı. Merkez Bankası verilerine göre, bireysel kredilerde tasfiye kapsamına alınan alacaklar üç buçuk ayda yüzde 10,2 artarak 568,1 trilyon liraya ulaşırken kredi kartı alacakları aynı dönemde 348,7 trilyon liraya çıktı.
         <br/>
         <br/>
         Bankaların "batık" duruma gelen toplam tüketici kredileri ile kredi kartı kredilerinin tutarı, 12 Mart itibariyle 568,1 trilyon lira oldu. Batık kredilerin tutarı yılbaşından bu yana yüzde 10,2 oranında (52,5 trilyon lira) arttı. 2003 sonunda batık tüketici kredileri 515,6 trilyon lira olmuştu. Batık tüketici kredilerinin büyük bölümünü kredi kartı alacakları oluşturuyor. Tasfiye kapsamındaki kredi kartı alacaklarında son dönemde gözlenen hızlı artışta, kredi kartı kullanımının gelirle orantısız olarak yaygınlaşması etkili oluyor. Sanayi ve Ticaret Bakanı Ali Coşkun, Türkiye"de zaman zaman bir "heves" ve "gösteriş" ekonomisinin hâkim olduğunu belirterek sırf kredi kartı almanın bir prestij olarak görüldüğünü ifade etmişti. Batık kredi kartı kredilerindeki artışta hâlâ yüksek düzeylerde bulunan kart faizleri de önemli bir rol oynuyor.
         <br/>
         <br/>
         <br/>
         <br/>
         <br/>
         <br/>
         "12 dev şirket" zenginler liginde
         <br/>
         <br/>
         <br/>
         <br/>
         ABD finans çevrelerinin dergisi Forbes tarafından hazırlanan "Dünyanın En Büyük 2000 Şirketi" sıralamasında Türkiye"den 12 şirket yer aldı. Şirketlerin satışı, kârı, aktif büyüklüğü ve piyasa değerine göre yapılan sıralamaya göre, dünyanın en büyük şirketi ABD"li bankacılık grubu Citigroup oldu. General Electric ikinci, ABD"li sigortacılık grubu AIG üçüncü sıraya yerleşti. Sıralamada İş Bankası 566"ncı, Yapı Kredi Bankası 746"ncı, Garanti Bankası 1133"üncü, Finansbank ise 1557"nci oldu. Türkiye"nin önde gelen gruplarından Sabancı Grubu"nun 666"ncı, Koç Grubu"nun ise 883"üncü olduğu listede, Turkcell 1143"üncü, Petrol Ofisi 1299"uncu, Tüpraş 1304"üncü, Doğan Holding 1312"nci, Enka 1813"üncü ve Arçelik 1943"üncü sırada yer aldı.
         <br/>
         <br/>
         <br/>
         <br/>
         <br/>
         <br/>
         Dövizi tutsak mı, satsak mı?
         <br/>
         <br/>
         <br/>
         <br/>
         Türk Lirası"nın yabancı paralar karşısında değer kazanması ve TL yatırımların cazibesi dövizden TL"ye kaçışın sürmesine neden oluyor. Bankacılık kesimi dışındaki kesimlerin döviz varlıklarına yaptığı yatırımlar 2004 Şubat sonu itibariyle yüzde 31"e kadar düştü. Dışbank Ekonomik Araştırmalar Bölümü"nün yaptığı hesaplamalar, yatırımların dövizden TL"ye kayışın kuvvetlendiğini gösteriyor. Döviz mevduatların toplam mevduatlar içindeki payı olarak tanımlanan dolarizasyonu; bono-tahvil, özel finans kurumlarındaki yatırımlar, hisse senedi, eurobond ve repo gibi yatırım araçlarındaki tasarrufları da katarak kapsamın genişletildiği araştırmada, 2002 sonunda 114,7 milyar dolarlık toplam yatırımın yüzde 43"ü (49,4 milyar dolar) dövizde değerlendirilirken oranın 2003 sonunda yüzde 33"e kadar gerilediği kaydediliyor.
         <br/>
         <br/>
         <br/>
         <br/>
         <br/>
         <br/>
         İndesa"nın hesabı
         <br/>
         <br/>
         <br/>
         <br/>
         Geçen hafta borsayı coşturan da durduran da Garanti Bankası"nın İtalyan İndesa bankasına satışı ile alakalı gelişmeler oldu. Önce Garanti Bankası satıldı denerek yükselen ve rekor kıran borsa daha sonra bankanın ucuza satıldığı haberleri ile geriledi. Bankanın toplam yüzde 50,01"i Banca Intesa"ya opsiyonlu bir şekilde satıldı. Garanti Bankası"nın yüzde 40,05 hissesi için belirtilen 800 milyon dolara banka kârının eklenmesiyle yapılan hesapla Garanti Bankası"nın piyasa değerinin altında satılacağını hesaplayan yatırımcılar, Garanti hisselerinde satış işlemleri gerçekleştirdi. Doğuş grubu ise durumun zannedildiğinin aksine olumlu bir noktada olduğu görüşünde.
         <br/>
         <br/>
         <br/>
         <br/>
         <br/>
         <br/>
         Süren"in bir çiftliği yok
         <br/>
         <br/>
         <br/>
         <br/>
         Hayali ihracat yapmak suçundan yargılanan ve sürecin başlaması ile apar topar eşi ile yurtdışına çıkan Galatasaray Kulübü eski başkanlarından Faruk Süren girdiği ekonomik sıkıntıdan kurtulmak için mallarını satılığa çıkartıyor. En son gelişme Cenevre"deki çiftiği ile ilgili. Cenevre"nin banliyösündeki çiftliğini, 11 milyon İsviçre Frangı"na (yaklaşık 11 trilyon 600 milyar lira) satışa çıkardı. Cenevre"nin banliyösü Jussy"deki çiftlik 8 bin 900 metrekarelik alan üzerinde yenilenmiş olup 10 odalı. Bunlardan beşi yatak odası. Bir de tam donanımlı mutfak bulunuyor. Ayrıca alan üzerinde çeşitli meyve ağaçları da bulunduğundan dolayı tam bir çiftlik evi olarak kabul ediliyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2258 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11317), [web.archive.org (arşiv bağlantısı)](http://web.archive.org/web/20060117235232/http://aksiyon.com.tr:80/yazdir.php?id=11317)
