# Politik iktidarlar ve TRT yayıncılığı

*Bilinmeyen-yazar 2011.03.21*

<font class="agenda2NewsSpot">
 <p class="MsoNormal">
  TRT tarihi, devlet eliyle yayıncılığın, siyasi atmosferden nasıl etkilendiğini göstermesi yönüyle önemli.
  <p class="MsoNormal">
  </p>
 </p>
</font>
<font class="newsDetail">
 <p>
  <p class="MsoNormal">
   İletişimin en güçlü unsurları arasında yer alır, kitle iletişim araçları. Özellikle etkinlik ve yaygınlık vasıfları sebebiyle siyasal teşkilatlanmalar ve politikacılar nezdinde ayrı bir ehemmiyete sahiptirler. Totaliter rejimler açısından egemen ideolojilerinin toplumda kök salması ve hükümranlık süreçlerinin uzatılması yönüyle önemli addedilirken, demokratik ülkelerde ise akışın rahatlığına ve sistemin işlemesine, güçlenmesine, halkın özgürce ve şuurlu şekilde idareye katkı yapmasına yardım eder. Tabii söz konusu kitle iletişim araçları mikrofon ve ekranını sadece tek bir fikrin hizmetine verdiği andan itibaren de kaçınılmaz şekilde tartışmaların odağına oturur. Türkiye Radyo ve Televizyon Kurumu’nun (TRT) tarihi de bahsedilen vetirelerden ibarettir. Öncesinde radyo akabinde televizyonun yayın hayatına başlaması ve bunun devletin eliyle yürütülmeye çalışılması TRT’yi daim sorgulamaların merkezine yerleştirmiştir. Tabii bu irdeleme dönemleri doğrudan doğruya siyasi arenanın kapsamındadır. Tek parti iktidarında Cumhuriyet Halk Partisi’nin (CHP) dolayısıyla da hem parti başkanlığı hem de Cumhurbaşkanlığı sıfatlarını üzerinde taşıyan Millî Şef unvanlı İsmet İnönü’nün politik adımlarının etkisindedir radyo. CHP’nin yönetimi Demokrat Parti’ye devrettiği 1950 seçimlerinde daha oy verme devam ederken radyodan seçim sonuçları yayınlanmıştır ki o gün bundan şikâyet edenler, 1957’de sandıklar kapanmadan aynı işlemi bu defa CHP aleyhine kendileri kullanmıştır. Radyo ile ilgili en çarpıcı ve toplumu tek bir düşünceye hapseden yayınlar ise özellikle Yassıada Mahkemeleri sırasında yaşanmıştır. O gün “düşük” hitabıyla aşağılanmaya çalışılan dünün idarecileri halk nazarında suçlu gösterilmek için devletin radyosundan ağza alınmayacak hakaretlere maruz bırakılmıştır. Yine 1960 ve 70’lerin siyasi karışıklığında da bu sefer televizyon yayını da işin içine girdiğinden tartışmalar iyice alevlenmiştir. Tabir yerindeyse her iktidar TRT’yi kendi görüşü etrafında şekillendirmeye çalışmıştır… Devamı mı? Prof. Dr. Yusuf Devran’ın “Siyasal İktidar TRT İlişkisinin Dünü” isimli kitapta.
  </p>
  <p class="MsoNormal">
  </p>
  <p class="MsoNormal">
   SİYASAL İKTİDAR TRT İLİŞKİSİNİN DÜNÜ
  </p>
  <p class="MsoNormal">
  </p>
  <p class="MsoNormal">
   Prof. Dr. Yusuf Devran
  </p>
  <p class="MsoNormal">
   Başlık Yayın Grubu
  </p>
  <p class="MsoNormal">
   215 sayfa
  </p>
  <p class="MsoNormal">
   02122930705
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28993-13-politik-iktidarlar-ve-trt-yayinciligi.html), [web.archive.org (arşiv bağlantısı)](http://web.archive.org/web/20110419031235/http://www.aksiyon.com.tr:80/aksiyon/haber-28993-13-politik-iktidarlar-ve-trt-yayinciligi.html)
