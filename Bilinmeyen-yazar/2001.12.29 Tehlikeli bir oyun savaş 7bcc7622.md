# Tehlikeli bir oyun: savaş

*Bilinmeyen-yazar 2001.12.29*

<div>
 <p class="spot">
  Savaşın komikliğinden ölmezsek, korkusundan öleceğiz der Bernard Shaw...
 </p>
 <p class="metin">
 </p>
 <p class="metin">
  İnsanoğlunun bir türlü komikliğinin farkına varamadığı savaş şu anda Afganistan'da kim bilir kaçıncı kez boy gösteriyor. 23 yıldır silahların gölgesinde yaşanan bir dünyada ölüm, acı, nefret, kin ve yokluk insanların hissettiklerini de alıp götürmüş. Çocukların gülmeyi bilmediği, kadınların kimliklerinin olmadığı, erkeklerin ise kan kokusundan başka koku bilmediği bir coğrafyada iki gazeteci deklanşörüne basarak savaşta yaşam mücadelesini görüntülediler. Mehmet Demirci ve Recai Kömür'ün karelerine yansıyan savaşın gerçek yüzü 2— 15 Ocak 2002 tarihleri arasında Taksim Atatürk Kitaplığı Sanat Galerisi'nde sergilenecek.
 </p>
 <p class="metin">
 </p>
 <p class="metin">
  Türk Ritim Grubu Yarkın, "Ten'dende" isimli yeni albümünü çıkarttı. Bazı parçalarda Erkan Oğur gibi üsdatların yer aldığı Yarkın kardeşlerin yaptığı bu çalışma çağdaş tınılarla geleneksel sesleri bir araya getiriyor. Müzik'te 21. yüzyılın yükselen değeri vurmalı çalgılar konusunda Türkiye'nin en iyi gruplarından biri olarak biliniyor Yarkın Ritm Grubu. Bu albümde Fahrettin Yarkın bendir, daire, djembe, def, zil, bango, tumba, bas küp, spring drum; Ferruh Yarkın ise darbuka, bas darbuka, djembe, tabla, küp, kudüm, bendir, bas bendir, davul, bango, cajon, timbal ile kenar enstrümanlarını kullanıyor.
 </p>
 <p class="metin">
 </p>
 <p class="arabaslik">
  BİLGİ'de sinema devam ediyor...
 </p>
 <p class="metin">
  Bilgi Üniversitesi, özellikle kültür sanat alanında bir üniversiteden beklenenin çok üstünde bir performans gösteriyor. Festivaller düzenliyor, film galalarına ev sahipliği yapıyor, her ay bir konsept dahilinde sinemaseverleri çok farklı ülkelerden sinema eserleriyle tanıştırıyor. Ocak ayında da Bilgi'de sinema dopdolu. Ocağın ilk haftasında Çek sineması filmleri gösteriliyor. Jiri Menzel'in "Kısaltma", Milos Forman'ın "Maça Ası", Vera Chytilova'nın "Papatyalar" isimli filmleri ocağın ilk haftasında izlenebilir. Ocağın ikinci haftası 7—13 Ocak tarihleri arasında ise İran Film Şenliği var. Ocak ayının ilerleyen haftalarında Fransız sineması günleri, Vizyon Köpüğü başlığı altında gösterilen vizyondan yeni kalkmış film gösterileri ve pekçok sinema belgeseli Bilgi'de izlenebilir. Bilgi'de sinema bu kadarla kalmıyor, en iyisi Bilgi Abonman kartına sahip olmak ve programı takip etmek.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/369/kultur/3.htm), [web.archive.org (arşiv bağlantısı)](http://web.archive.org/web/20020403151416/http://www.aksiyon.com.tr:80/2001/369/kultur/3.htm)
