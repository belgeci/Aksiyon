# Müslüman aydınlar Mekke’de buluşacak

*Bilinmeyen-yazar 2005.09.05*

<div>
 <p>
  <font>
   Dünyanın çeşitli ülkelerinden 100 civarındaki aydın, İslam Konferansı Örgütü’nün (İKÖ) organizatörlüğünde Suudi Arabistan’ın Mekke şehrinde gerçekleştirilecek toplantıda bir araya gelecek.
   <br/>
   <br/>
   Herhangi bir ana başlık belirlenmeyen toplantının tarihi de ilginç: 9-11 Eylül. 11 Eylül olaylarının yıldönümünde dünyaya verilecek mesaj büyük anlam taşıyacak.
   <br>
    <br>
     İslam ülkelerindeki yönetim, demokrasi ve sivil toplum anlayışından, İslam’ın daha iyi nasıl anlatılabileceğine kadar birçok konuda beyin fırtınası yapılacak toplantının katılımcılarından biri de, Birleşmiş Milletler Kalkınma Programı (UNDP) Başkanı Kemal Derviş. Diğer Türk katılımcılardan bazıları da şunlar: Başbakanlık Danışmanı Prof. Dr. Ahmet Davutoğlu, Diyanet İşleri Başkanı Prof. Dr. Ali Bardakoğlu, Filistin Koordinatörü Vehbi Dinçerler, Gazeteci-yazar Fehmi Koru, Holy Cross Üniversitesi Öğretim Üyesi Dr. İbrahim Kalın, Doç. Dr. Cemil Aydın ve Seyfi Kenan.
     <br>
      <br>
       İKÖ Genel Sekreteri Prof. Dr. Ekmeleddin İhsanoğlu, İslam dünyasının değişim ihtiyacı olduğunu, eski kalıpların çatladığını ve modernleşme haricinde yol kalmadığını belirtirken; İKÖ’deki yeniden yapılanmayı tasarlayan ‘Akil Adamlar Komitesi’nin üyelerinden Prof. Dr. Davutoğlu, katılımcıların ülkelerini değil şahıslarını temsil ettiğini ve tartışmanın özgür bir ortamda olabilmesi için çaba harcandığını vurguladı. Toplantıda İslam dünyasının sorunları siyaset, ekonomik-kültürel ve eğitim-bilim kategorilerinde ele alınacak.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 532 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22459), [web.archive.org (arşiv bağlantısı)](http://web.archive.org/web/20051227214856/http://www.aksiyon.com.tr:80/yazdir.php?id=22459)
