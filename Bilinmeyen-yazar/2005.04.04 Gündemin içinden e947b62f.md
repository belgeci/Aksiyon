# Gündemin içinden

*Bilinmeyen-yazar 2005.04.04*

<div>
 <p>
  <font>
   Cumhurbaşkanı Ahmet Necdet Sezer, Telsim ve Star’ın satışını çok yakından ilgilendiren 5317 sayılı “Bankalar Kanunu ile Radyo ve Televizyonların Kuruluş ve Yayınları Hakkındaki Kanunda Değişiklik Yapılmasına Dair Kanun’u, yayın kuruluşlarının yabancılara satışının milli çıkarlar ve kamu yararıyla bağdaşmayacağı gerekçesiyle veto etti.
   <br/>
   <br/>
   DİE 2004 yılı Türk ekonomisinin büyüme rakamlarını açıkladı. 2001 yılındaki kriz şokunda yüzde 9,5 küçülen Gayri Safi Milli Hasıla (GSMH), 2004 yılında son 38 yılın rekoru kırılarak yüzde 9,9 büyüdü. 301,5 milyar dolarla GSMH; 4 bin 172 dolarla da fert başına düşen milli gelir cumhuriyet tarihinin en yüksek seviyesine ulaştı.
   <br>
    <br>
     Yeni Türk Ceza Kanunu (TCK), Ceza Muhakemeleri Kanunu (CMK), Ceza İnfaz Kanunu (CİK) ve Kabahatlar Kanunu’nun yürürlüğe giriş tarihi 1 Nisan 2005’ten iki ay sonrasına ertelendi. Başbakan Recep Tayyip Erdoğan, kanunlara dair itirazların çok geç gelmesi sebebiyle ertelemeye gidildiğini savunurken, Adalet Bakanı Cemil Çiçek ise “Bana kalsa ertelemezdim.” dedi. Ertelemeden yana olan Cumhurbaşkanı Ahmet Necdet Sezer de ertelemeyi düzenleyen yasayı hiç bekletmeden onayladı.
     <br>
      <br>
       Başbakan Recep Tayyip Erdoğan ikinci Afrika turunda Tunus ve Fas’ı ziyaret etti. Fas’ın Kazablanka şehrindeki büyüklük açısından dünya üçüncüsü olan ve aynı anda 80 bin kişinin namaz kılabildiği 2. Hasan Camii’ni de gezen Erdoğan’nın, avizelerin İtalya’dan geldiğini söyleyen görevliye sebebini sorunca aldığı cevap iki ülke arasındaki ekonomik ilişkilerin ne kadar da geri düzeylerde olduğunu ortaya seriyordu. Faslılar, Türkiye’de kristal avize üretildiğini bilmiyorlarmış.
       <br>
        <br>
         Mersin’deki Nevruz kutlamalarında yakılmak istenen Türk bayrağını bölücü eylemcinin elinden alarak kurtaran polis memuru Gökhan Kızıltepe, İçişleri Bakanlığı’nın kendisine layık gördüğü 1 milyar 700 milyon liralık ödülü, Şehit ve Gazi Aileleri Derneği’ne bağışladı.
         <br/>
         <br/>
         İtalya’nın etkili gazetelerinden La Republica’ya yattığı Kartal Maltepe Cezaevi’nde yüz yüze röportaj veren Mehmet Ali Ağca, 1981 yılında Papa II. John Paul’e suikast girişiminde bulunurken, Vatikan’daki işbirlikçilerden destek aldığını öne sürerek, “Papaz ve kardinallerin yardımı olmadan bu suikastı gerçekleştiremezdim. Şeytan, Vatikan surlarının arkasında gizleniyor.” dedi. Vatikan Radyosu’na konuşan Kardinal Roberto Tucci, Ağca’yı yalan söylemekle suçladı.
         <br/>
         <br/>
         10 milyar dolarlık yeni bir stand-by anlaşması için resmen Türkiye’ye davet edilen IMF heyetiyle görüşmelerin 4 Nisan tarihinde başlaması bekleniyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 492 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=20748), [web.archive.org (arşiv bağlantısı)](http://web.archive.org/web/20050905061636/http://aksiyon.com.tr:80/yazdir.php?id=20748)
