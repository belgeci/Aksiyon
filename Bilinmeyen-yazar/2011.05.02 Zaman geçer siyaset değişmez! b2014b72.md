# Zaman geçer siyaset değişmez!

*Bilinmeyen-yazar 2011.05.02*

<font class="agenda2NewsSpot">
 Türkiye Yıllık Raporları, sadece 1920’lerin İngiliz dış siyasetini göstermiyor; bugüne de ışık tutuyor.
</font>
<font class="newsDetail">
 <p>
  <p class="MsoNormal">
   Birinci Dünya Savaşı sonrası başta İstanbul Anadolu’yu işgal eden Müttefik Devletleri arasında İngiltere’nin gücü ve etkisi Fransa ve İtalya’ya göre daha fazladır. İstihbarat ağındaki genişlik ve kayda geçirme hızları İngilizleri zoraki ortaklarının önüne geçirmektedir. Tabii Birleşik Krallığın bu merakı salt İstiklâl Mücadelesi evresiyle sınırlı kalmamış, 1928 gibi geç bir tarihe kadar devam etmiştir. Bugün Londra Public Record Office’de (PRO) saklı tutulan “Türkiye Yıllık Raporları” o zaman yürütülen faaliyetlerin tesirini gösteren önemli vesikalardır. Her ne kadar bazı akademik yayımlarda yer alsa da zikredilen raporlar üzerine Marmara Üniversitesi Öğretim Üyesi Yrd. Doç. Dr. Ali Satan çalışıyor ve her yılı yekpare hâle getiriyor. Geçtiğimiz aylarda “1920 Türkiye Yıllık Raporu”nu raflara taşıyan Satan şimdi de 1921 Türkiye Yıllık Raporu’nu okuyucuya sunuyor. Dönemin İngiliz Yüksek Komiseri Sör Horace Rumbold imzasını taşıyan çalışma yine o yılların İngiltere Dışişleri Bakanı Lord Curzon’a gönderiliyor. Sultan Vahdettin’in Millî Mücadeleye desteğinin de belirtildiği 8 Mayıs 1922 tarihli rapordaki tespitlerin bir kısmı şu konuları ihtiva ediyor: “İngiltere ‘Türklerin mukavemetini, direncini’ görmek istiyor. Sadrazam ve Harbiye Nazırı’nın inkârına rağmen İstanbul Hükümeti, Anadolu direnişini destekliyor, silah ve cephane gönderiliyor. Türkiye’de inisiyatif İstanbul’dan Ankara’ya geçiyor. Fransa’nın Ankara’yla yaptığı anlaşmaya İngiltere ihanet diye bakıyor. 1921 gelişmeleri Türklerin elini kuvvetlendirdi, malî baskı etki etmez. Türkler, Yunanlıların arkasında İngiltere’nin olduğunu bilerek hareket ediyor. Türk-Yunan Savaşı’nda İtilaf Devletleri’nin tarafsız olduklarına ilişkin açıklamalar yapmalarına rağmen tarafsız kalmayıp Yunanlıları destekledikleri itiraf edilmektedir. İzmit- Yalova bölgesinde Yunanlıların sistematik şekilde Müslüman nüfusu temizlemeye çalıştığı ve bu işleri Rum ve Ermeni çetelere yaptırttığı bölgeye gönderilen komisyonun çalışmalarıyla tespit edilmiştir ki Yunan işgalindeki bölgelerde Türklere baskı yapıldığı doğrudur. Anadolu’da İtilaf Devletleri arasında en fazla istenmeyeni İngiltere’dir. Ankara’nın dış ilişkilerinde Panislamist bir etki görülmektedir.”
  </p>
  <p class="MsoNormal">
  </p>
  <p class="MsoNormal">
   İNGİLİZ YILLIK
  </p>
  <p class="MsoNormal">
   RAPORLARINDA TÜRKİYE 1921
   <span>
   </span>
  </p>
  <p class="MsoNormal">
  </p>
  <p class="MsoNormal">
   Ali Satan
  </p>
  <p class="MsoNormal">
   Tarihçi Kitabevi
  </p>
  <p class="MsoNormal">
   212 sayfa
  </p>
  <p class="MsoNormal">
   02164186886
   <span>
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29312-13-zaman-gecer-siyaset-degismez.html), [web.archive.org (arşiv bağlantısı)](http://web.archive.org/web/20110819074431/http://www.aksiyon.com.tr:80/aksiyon/haber-29312-13-zaman-gecer-siyaset-degismez.html)
