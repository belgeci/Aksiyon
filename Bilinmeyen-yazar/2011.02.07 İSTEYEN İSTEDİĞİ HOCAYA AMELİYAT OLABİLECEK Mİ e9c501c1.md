# İSTEYEN İSTEDİĞİ HOCAYA AMELİYAT OLABİLECEK Mİ?

*Bilinmeyen-yazar 2011.02.07*

<font class="agenda2NewsSpot">
 ‘Üniversite hastanelerinde 31 Ocak 2011 itibarıyla hoca farkı tarihe karıştı.” İçerik ve fonetik açısından son derece güzel bir cümle. Ancak gerçeklerle hangi derecede örtüşüyor acaba?
</font>
<font class="newsDetail">
 <p>
  <p class="MsoNormal">
   Pratikte de, teorisi ifade edilirkenki kadar tıkırında mı işler? Artık tıp fakültelerinde görevli hocalar da, devlet hastanelerindeki hekimler gibi performans sistemine tabi. Hoca farkı denen muayene ücreti aradan çıkıyor yani. Vatandaşa yansıyan fark ücreti talebi kesiliyor ama devletin kasasından bu nevi para harcanması devam edecek. YÖK; Sağlık, Maliye ve Çalışma bakanlıklarıyla görüşerek mutabık kaldı bu konuda. Poliklinikte, radyoloji hizmetlerinde ve ameliyatlarda vatandaşın ödediği bundan böyle devletin cebinden sarf edilecek. Kimin ne kadar alacağı net değil henüz. Üniversite hastanelerinde 9 bin civarında öğretim üyesinin çalıştığı bilgisine vâkıfız. 22 üniversite hastanesinden Hazine kesintisi yüzde 3’ten 1’e düşürüldü. Bu toplamda 100 milyon lira demek. Öte yandan Maliye Bakanlığı’nın geçen yıl başlattığı 380 milyon liralık yardım da sürüyor. Dağılım, büyüklüğe göre değişiyor tabii. İlk sıradaki Hacettepe’nin payı 144 milyon lira örneğin. Pratiğe ilişkin birkaç soru: Dileyen ismini belirttiği hocaya ameliyat olabilecek mi? Buna kim karar verecek? Hoca bir günde kaç operasyona girecek? Sorular çoğaltılabilir. Normal Eğitim ve Araştırma Hastanesi’nde hasta cerrahını bile seçemiyor. Hasta ve operatör eşleşmesini o gün klinik şefi belirliyor. Hoca isteyenlerin hariçten para ödememesi garantilendi demek şimdiden çok zor.
  </p>
  <p class="MsoNormal">
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28599-11-isteyen-istedigi-hocaya-ameliyat-olabilecek-mi.html), [web.archive.org (arşiv bağlantısı)](http://web.archive.org/web/20110214151117/http://www.aksiyon.com.tr:80/aksiyon/haber-28599-11-isteyen-istedigi-hocaya-ameliyat-olabilecek-mi.html)
