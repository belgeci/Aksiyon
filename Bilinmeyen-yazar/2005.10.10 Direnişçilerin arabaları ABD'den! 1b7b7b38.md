# Direnişçilerin arabaları ABD’den!

*Bilinmeyen-yazar 2005.10.10*

<div>
 <p>
  <font>
   Amerika Birleşik Devletleri’nde (ABD) yayımlanan Boston Globe Gazetesi’nin haberine göre, ABD’de çalınan araçlardan bazıları Irak’taki bombalı intihar saldırılarında kullanılıyor.
   <br/>
   <br/>
   Amerikan Federal Soruşturma Bürosu (FBI) terörle mücadele departmanı, ülkedeki hırsızlık çetelerini, özellikle de çalıntı otoları yakın takibe aldı. Geçen Kasım ayında Irak’ın Felluce şehrindeki bir bomba fabrikasına yapılan baskında içine bomba düzeneği yerleştirilmiş Teksas’a kayıtlı bir araç bulunması üzerine FBI soruşturma başlattı. ABD’den, başta Suriye olmak üzere Ortadoğu ülkelerine çok sayıda araç kaçırıldığını, bunların, El Kaide’nin de aralarında bulunduğu Irak’taki direniş gruplarının eline geçtiğini belirledi. Çalıntı otoların Los Angeles, Seattle ve Houston şehirlerindeki limanlardan gemilerle Ortadoğu’ya nakledildiği düşünülüyor. Irak’ta artık rutinleşen intihar saldırılarında her gün onlarca insan hayatını kaybediyor. Hatta bazen, hatırlayın, ABD askerlerinden şeker alan çocuklara bile saldırılıyor. Biz sadece Yeni Şafak Gazetesi’nin, Boston Globe’a dayandırarak yayımladığı haberi verdik; yorum size ait...
   <br/>
   <br/>
  </font>
 </p>
 <p>
  <font>
   (Bu yazı 621 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22661), [web.archive.org (arşiv bağlantısı)](http://web.archive.org/web/20060106064731/http://www.aksiyon.com.tr:80/yazdir.php?id=22661)
