# Baraja düşen ittifaka sarılıyor

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050226075436im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226075436im_/http://www.aksiyon.com.tr/resim/401/10.jpg" vspace="5"/>
  </p>
 </font>
 <font class="content">
  Seçim takvimi başladı ve partiler izleyecekleri stratejileri belirleyip uygulamaya koydular. Adaylar ve transferler üzerinde çalışmalar sürerken en büyük mücadele ittifak çalışmaları üzerinde devam ediyor. “Güçlü hükümet” söylemleriyle yürütülen ittifak çalışmalarının temelinde ise herkesin malumu olduğu üzere AK Parti ve CHP dışındaki partilerin baraja takılıyor olması var. Hükümetteki 3,5 yıllık icraatıyla neredeyse partisini eriten DSP lideri Ecevit, MHP lideri Bahçeli, ANAP lideri Yılmaz, muhalefette ciddi adımlar atamayan DYP lideri Çiller ile yeni partilerden umduğunu bulamayan YTP, “seçim ittifakı” ile barajı aşmaya ve AKP’nin önünü kesmeye çalışıyor.
 </font>
 <br/>
 <p>
  <font class="content">
   Partiler ittifak çalışmalarına devam ederken bir taraftan da “ Fransa modeli” başta olmak üzere iki turlu seçim formüllerini de tartışmaya açtılar. AB reformlarını sahiplenen ANAP lideri Yılmaz, 3 Kasım sonrası “AB ile uyumlu” bir yapının oluşması gerektiğini ileri sürüyor. Fransa modelini gündeme getiren Yılmaz, ANAP, DYP, DSP, YTP ve DTP’nin biraraya gelebileceği görüşünde. Yılmaz tarafından uzun süredir gündemde tutulan “Fransa modeli”ne göre, partiler seçimlerden önce seçim sonrasında kiminle çalışacağını açıklayacak. Modelin bir başka önemli yönü ise partilerin seçimlere, anlaştıkları bir partinin listesinden girebilmeleri. Bu durum, partisi eriyen Ecevit ve yeni oluşumla umduğunu bulamayan İsmail Cem liderliğindeki YTP’nin de işine yarayacak. Bu arada süren pazarlıklar sonucunda YTP ile Bayar ittifak konusunda anlaşmaya vardı. Şimdi bu ikili ittifaka yeni halkaların eklenmesi telaşı var.
   <br>
    Son kamuoyu yoklamalarında yüzde 25’lerde bulunan AK Parti’yi CHP ve DYP izliyor. İktidar ortakları MHP, ANAP ve DSP’nin oy oranı yüzde 10’un altında. İsmail Cem liderliğindeki YTP’nin ise ancak yüzde 2 oy oranında olduğu belirlendi. İttifak arayışlarını sürdüren Devlet Bakanı Kemal Derviş ise siyasi yapının çok parçalandığını söyleyerek seçim öncesi ittifak yapmanın zorunluluğuna işaret ediyor. Bu konudaki çalışmalar tüm hızıyla sürerken ittifak arayışları hakkında değişik spekülasyonlar da ortaya çıkıyor. Spekülasyonların kaynağı Taha Kıvanç imzasıyla kulis yazıları yazan Fehmi Koru. Koru gazetesindeki köşesinde bugün gündemimizde olan ittifak arayışlarının haziran başında Washington’da yapılan Bilderberg toplantısında alınan kararların bir parçası olduğunu iddia ediyor. Son aylarda gelişen siyasi oluşumların birer Bilderberg kararı olduğunu iddia eden Koru’ya göre plan şu: Birinci aşama, erken seçim kararıyla geride kaldı. DSP ele geçirilemedi, ama içi boşaltılarak YTP kuruldu. YTP lideri İsmail Cem (B 1998) de, Kemal Derviş (B 2002) gibi Bilderberg toplantılarının yabancısı değil. İkinci aşama, sağ ve solda yer alan pek çok partiyi ortak bir cephede buluşturmak... 1990 Bilderberg toplantısı katılımcısı Mesut Yılmaz’ın, Ankara temsilcisi Bilderbergli (B 1999) olan Hürriyet gazetesinin manşetinden ilettiği mesaj ikinci aşamanın zamanı geldiğine işaret ediyor. Bundan sonraki günlerde, Kemal Derviş etrafındaki büyük buluşma çalışmalarına tanık olacağız. Bilderberg senaryosunun ikinci aşaması ‘başarı’ ile tamamlandığında, seçime, bir tarafında AKP öteki tarafında Kemal Derviş etrafında oluşan koalisyon ile gidildiğini görebiliriz.
    <br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1690), [web.archive.org (arşiv bağlantısı)](http://web.archive.org/web/20050226075436/http://www.aksiyon.com.tr:80/detay.php?id=1690)
