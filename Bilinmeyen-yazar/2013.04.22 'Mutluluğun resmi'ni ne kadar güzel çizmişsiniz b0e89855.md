# ‘Mutluluğun resmi’ni ne kadar güzel çizmişsiniz

*Bilinmeyen-yazar 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aksiyon geçmiş ve içinde bulunduğumuz zaman dilimini idrak noktasında en sağlam kaynaklardan biri diye düşünüyorum.
  </font>
 </div>
 <div id="newsText">
  <font class="detail-text">
   <p>
    Her ne kadar okurken karşılaştığımız gerçekler içimizi acıtsa da. Geçen hafta ‘mutluluğun resmi’ni ne kadar güzel çizmişsiniz. Satırlara ne kadar güzel dökülmüş duygular, bir anne hassasiyetiyle okudum, çok mutlu oldum. Değişik zaman dilimleri içinde çok farklı arkadaşlarımız oldu ve onların Kozaköy’deki çocuklar gibi çocukları… O yüzden hissedebildim bir anlık bakıştaki mutluluğu, anneciğim diye seslenebilen yavrunun sevincini ve annesinin sevincini. Bu sene bir arkadaşımın çocuğu için bu tür rehabilitasyon veya özel öğretim veren okulları araştırmak nasip oldu çok kısa bir süre. Duyduklarım karşısında donup kalmıştım, bir de o okulların bir apartman dairesine sıkıştırılıp yetmezmiş gibi pencere ve kapılarına demir parmaklıklar takılı olduğunu görmek çok sarsmıştı beni. Hele bir de gelişim geriliği var diyerek 4-5 yaşlarındaki çocuklarla 30 yaşındaki vücudu büyük aklı küçük çocukların aynı ortamda aynı sınıfta ve hatta aynı tuvaletlere birlikte sokulduklarını duymak beni cidden çok ama çok üzmüştü. Kelimelerimi bu durumu tarif etmekte yeterli görmüyorum. İşte bu yüzden Kozaköy dosyasını büyük bir mutlulukla okudum. İçimden inşallah her ile böyle bir köy nasip olur diye dua ettim. Çünkü bu çocuklar kadar anne babalarının da böyle bir merkeze ihtiyaçları var. Maalesef biz toplum olarak henüz bu çocuklara ve ailelerine destek verebilecek bir erdeme sahip değiliz gibi geliyor bana.
   </p>
   <p>
    <p>
     Hanife Arıcan
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35337-8-mutlulugun-resmini-ne-kadar--guzel-cizmissiniz.html), [web.archive.org (arşiv bağlantısı)](http://web.archive.org/web/20130601232455/http://aksiyon.com.tr/aksiyon/haber-35337-8-mutlulugun-resmini-ne-kadar--guzel-cizmissiniz.html)
