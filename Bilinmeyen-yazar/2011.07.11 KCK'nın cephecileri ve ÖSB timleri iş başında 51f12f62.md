# KCK’nın cephecileri ve ÖSB timleri iş başında

*Bilinmeyen-yazar 2011.07.11*

<font class="agenda2NewsSpot">
 <span>
  Yüksekova’da Yahya Karakaya ve Murat Özkozanoğlu isimli uzman çavuşların sokak ortasında şehit edilmesinin yankıları sürüyor. Terör örgütü Hakkâri ve Yüksekova civarında bu tür eylemlerini artırıyor.
 </span>
</font>
<font class="newsDetail">
 <p>
  <p class="MsoNormal">
   <span>
    <span>
     Polis ve askerlere yönelik 15 saldırı gerçekleşti. 5 asker, 2 polis şehit oldu. Şehir merkezlerindeki saldırılar hem gözdağı ve hem de “burayı terk edin” mesajı içeriyor. Oluşacak zafiyet de örgütün ve onunla çalışan derin ekibin işine yarıyor. Tespitlere göre son saldırı profesyonel bir ekibin işi ve dağ ile şehir kadrosu bağlantılı kişilerce organize edildi. Bu kişiler aynı zamanda bölgedeki bazı JİTEM mensupları ve korucularla ortak çalışıyor. Bölgedeki olayları Demokratik Toplum Kongresi’nin savunduğu “Özerklik” sistemindeki milis kuvvetleri diye isimlendirilen Öz Savunma Birlikleri’nin (ÖSB) gerçekleştirdiği artık resmen netleştirildi. İki hafta önce tutuklanan Metin Gezer idaresindeki ÖSB mensubu 11 kişi olanları itiraf etmişti. Hatta bunlar tarafından suikast amaçlı dizayn edilmiş iki kaleşnikof silah ele geçirilmişti. Bu isimleri de Ahmet Herdem adlı şahıs yönetiyor. Herdem’in derin kişilerle irtibatı ispatlanmış durumda. Cepheciler diye anılan ve ÖSB ile çalışan grupsa sorgulama, para toplama, suikast ve eylem gibi işlerle yükümlü. Cepheciler siyasetçileri de KCK adına yönlendirme ve talimatlar doğrultusunda iş yapmaya sevk ediyor. Gençlik ve Cepheciler gibi grupları bölgede yönlendiren Yılmaz Kurdo ve Kamuran kod adlı teröristlerin kimlik bilgileri tespite çalışılıyor. Çünkü bunlar şehir ve dağ arası gidip-gelen kritik bir görevi yürütüyor. İddiaya göre Cepheciler ve ÖSB Gençlik birimleri, birlikte önemli suikast ve eylem hazırlığında.
    </span>
    <span>
     (Haşim Söylemez)
    </span>
   </span>
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-29891-kcknin-cephecileri-ve-osb-timleri-is-basinda.html), [web.archive.org (arşiv bağlantısı)](http://web.archive.org/web/20110818173220/http://aksiyon.com.tr:80/aksiyon/haber-29891-kcknin-cephecileri-ve-osb-timleri-is-basinda.html)
