# Anap mum gıbı

*Bilinmeyen-yazar Bilinmeyen-tarih*

<div>
 <p>
  <font>
   Hükümetin üç yıllık icraatını değerlendirmek için toplanan ANAP’lıların toplantı sonrası yüzleri gülmedi.
   <br/>
   <br/>
   İl başkanları, belediye başkanları ve MKYK üyelerinin katıldığı toplantıya Genel Başkan Yardımcısı Erkan Mumcu damgasını vurdu. Hükümet ve partisiyle ilgili sık sık eleştirilerde bulunan Mumcu, “Anap’ı tartışmaya açmak Türkiye’ye olan sorumluluğumuzun gereğidir. Hiçbir şey yokmuş gibi davranamayız. Halk güvenilmez buluyorsa bunu masaya koyup yüzleşmek lazım. Bugün yapmazsak yarın geç olacak” diye konuştu. Sonrasında da Anap’ta liderlik sorunu yaşandığını belirterek Yılmaz’a “Eğer bu değişiklikleri siz yapmıyorsanız, ben yaparım” deyince ipler koptu. Yılmaz da Mumcu’nun muhalefet gibi konuştuğunu belirterek, hata yapana yer var ama kişi hatasında ısrar ederse partimi korumak zorunda kalırım diyerek Mumcu’yu ikinci adamlıktan alıp pasif bir göreve getirdi. Herkes Mumcu’nun istifasını bekledi ama o görevden alındığını televizyondan öğrenmesine rağmen açıklanan kararların kendi görüşleri olduğunu ve Anap’tan bir yere ayrılmayacağını ifade etti; “Bugüne kadar görev ve sorumluluktan kaçmadım, bundan sonra da sorumluluğumdan kaçmam. Benim yaptığım, riski başkalarına atmak yerine partinin iyiye gidişini tetiklemektir.” Erkan Mumcu geçtiğimiz Anap kongresinde 916 oyla liste birincisi olarak Merkez Karar ve Yönetim Kurulu’na (MKYK) seçilmiş, bir dönem Turizm Bakanlığı yaptıktan sonra Genel Başkanvekili olarak görevlendirilmişti.
   <br/>
   <br/>
  </font>
 </p>
 <p>
  <font>
   (Bu yazı 9 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11880), [web.archive.org (arşiv bağlantısı)](http://web.archive.org/web/20050228022621/http://www.aksiyon.com.tr:80/yazdir.php?id=11880)
