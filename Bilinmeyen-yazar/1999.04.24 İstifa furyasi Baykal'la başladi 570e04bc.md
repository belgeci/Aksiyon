# İstifa furyasi Baykal'la başladi

*Bilinmeyen-yazar 1999.04.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İki hafta önceki Karakutu'yu okuyan Aksiyon müdavimleri hemen hatırlayacaktır.
  </font>
 </div>
 <div id="newsText">
  <font class="detail-text">
   ANAP lideri Mesut Yılmaz ve DYP lideri Tansu Çiller arasında yaşanan "kim daha az oy alırsa çekilsin" çağrılarına karşılık, seçmenin bir çağrısını Karakutu'dan siyasilere iletmiş ve "geride kalan partinin lideri değil, son seçimlerde aldığı oyun altına düşen bütün partilerin liderleri çekilsin" demiştik.
   <br/>
   <br/>
   Evet, 18 Nisan seçimleri birçok parti için sürprizle sonuçlandı. Siyasi yelpazenin dört önemli partisi ANAP, DYP, CHP ve FP (RP ile oy oranı karşılaştırıldığında) son seçimlerde aldıkları oyların çok altına düştüler. Peki, bu dört partinin lideri istifa ederek çekildiler mi? Aslında başlangıçta nazlandılar ama, istifa furyası Deniz Baykal ile başladı. FP lideri Recai Kutan da istifaya en meyilli lider olarak duruyor. Peki diğerleri ?
   <br/>
   <br/>
   Girdiği dört seçimden de başarısızlıkla çıkan ve ANAP'ı yüzde 24'ten yüzde 13'e indiren Genel Başkan Yılmaz, istifanın kaçış olacağını, oysa kendisinin partisine karşı sorumlulukları olduğunu söylemiş. Başbakanlık'tan bile istifa eden Yılmaz, aslında bu sözler ile kendisiyle ters düştüğünün farkında olmalı.
   <br/>
   <br/>
   Girdiği hiçbir seçim yarışında başarıyla çıkamayan bir diğer lider de DYP Genel Başkanı Çiller. Seçimler öncesi meydanlarda en çok istifayı dile getiren lider olan Çiller, daha da ileri giderek ANAP'tan üç puan ileride bile olsa istifa edeceğini açıklamıştı. Şimdi ise, "seçmenin tüm Meclis'i cezalandırdığını" belirterek istifa etmeyeceğinin sinyallerini veriyor.
   <br/>
   <br/>
   İstifa olmayınca, isyan oluyor
   <br/>
   <br/>
   Partisinin oyunu düşürmede bir diğer şampiyon ise, CHP lideri Deniz Baykal'dı. Yüzde 20,8'den devraldığı partiyi sadece altıncı sıraya düşürmekle kalmadı, 18 Nisan'da aldığı yüzde 8 buçukluk oy oranı ile Atatürk'ün kurduğu CHP'yi tarihi boyunca ilk kez Meclis dışında bırakmayı başardı. İlk günler istifa etmeyeceğinin sinyallerini vererek, "kararı kurultay verecek" diyen Baykal, sonunda pes etti.
   <br/>
   <br/>
   Partisinin oy oranını düşürüp düşürmediği en şüpheli lider ise, FP lideri Recai Kutan. Seçimlere ilk kez girdiği için aldığı yüzde 15'lik puan aslında partisi için büyük bir başarı. Ancak, FP'nin RP'nin devamı olduğu farz edildiğinde 1995'te yüzde 21 olan oy oranı yaklaşık yüzde 6 oranında düşmüş demektir. Üstelik her seçimde oyunu yükselten parti, 20 yıldır ilk defa düşüşe geçti. Bir de Kutan'ın, "RP'nin aldığı oydan 3 puan aşağıda alırsam istifa ederim" sözü vardı. Şimdi, yerel seçimlerde aldıkları başarıyı göstererek, istifadan istifa etmeye çalışıyorlar. Ancak, Kutan'ın da istifanın eşiğinde olduğu, ancak şimdilik engellendiği belirtiliyor.
   <br/>
   <br/>
   Peki, liderler istifadan kaçıyorlar da ne oluyor. Ne olacak, parti içi muhalefet liderleri devirmek için harekete geçiyor ve normal yollardan olması gereken değişiklik, partinin daha da oy kaybetmesiyle gerçekleşiyor. Nitekim, CHP'de Ercan Karakaş ve Hikmet Çetin, ANAP'ta Mehmet Keçeciler ve İlhan Kesici, FP'den Bülent Arınç ve DYP'den Köksal Toptan daha liderleri istifa etmeden parti içi muhalefet başlatacaklarının sinyallerini verdiler.
   <br/>
   <br/>
   Yılmaz ve Çiller, bu muhalefetin üstesinden gelmenin yolu olarak, ilk elden kurulacak bir koalisyonda yer almaya bakıyorlar. Zira, bakanlık koltukları muhalefetin susturulmasını mümkün kılabilir. Baykal'ın böyle bir şansı yok tabii...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4979-istifa-furyasi-baykalla-basladi.html), [web.archive.org (arşiv bağlantısı)](http://web.archive.org/web/20130810005005/http://www.aksiyon.com.tr:80/aksiyon/haber-4979-istifa-furyasi-baykalla-basladi.html)
