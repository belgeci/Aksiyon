# Takımına ‘yabancı’ kalmak...

*Bilinmeyen-yazar 2011.06.06*

<font class="agenda2NewsSpot">
 Bir maçımız eksikken, grup ikinciliğinde en büyük rakibimiz Belçika’yı evinde yenebilseydik, şimdi çok farklı hesapları konuşuyorduk. Uzun uzadıya maçı yorumlamayacağız.
</font>
<font class="newsDetail">
 <p>
  <p class="MsoNormal">
   Yalnız şunu vurgulamak zorundayız: Hiçbir teknik direktör takımına bu denli ‘yabancı’ kalamaz. A Milli Futbol Takımımızdaki 11 oyuncu, hem teknik hem de taktik açıdan birbirinden habersizdi. Ne savunma, ne orta saha, ne de hücum kurgusu vardı sahada. Bu durumda, bloklar arasında bağlantıdan bahsedilemez tabii ki. Rakibimizden neredeyse 90 dakika boyunca baskı yedik. Arda’nın bireysel gayreti ve becerisiydi bizi ayakta tutan. Burak’a al da at dercesine topu taşımasa, hüsranlardaydık. Rakip oyuncunun penaltı şutunu dışarı yollaması da mistik bir fırsattı belki. Bu anlayışla işimiz alabildiğine zor. Azeri kardeşlerimize üç puanı bu yüzden hediye etmedik mi? Her şeye rağmen 2012 Avrupa Şampiyonası elemelerinde, ikincilik şansımızı koruyoruz. 1-1’lik beraberlik Belçika’ya üstünlük sağlamamıza yarayacak şüphesiz. Evimizdeki maçı kazanmıştık çünkü. Bu arada en iyi ikinci yarışında, grup sonuncusu Kazakistan’ın Azerbaycan’ı mağlup etmesi de lehimize. Lider Almanya’nın Avusturya deplasmanından 3 puanla ayrılması da sevindirici. İlginç bir detayı da aktarmalıyız öte yandan. Belçika’nın hocası George Leekens, Trabzon’u; teknik patronumuz Guus Hiddink ise Fenerbahçe’yi çalıştırmıştı. Bordo-Mavi ile Sarı-Lacivert’in bu sezonki müthiş mücadelesini hatırlattı bu ayrıntı. Asıl ayrıntı, Leekens’in Belçikalılığında gizli. Löw’ün Almanlığında. Vicente Del Bosque’nin İspanyolluğunda. Süper Lig’deki takımların tümünü de yerli antrenörlerin maçlara hazırlamasında. Keşke Chelsea, Guus Hindink’i alıp götürse…
  </p>
 </p>
</font>

## Yorumlar

### HALİL İBRAHİM, 2011-06-08
> Onun derdi kendini kovdurtmak. Başka bir derdi yok. Bütün planları hazır Chelsea’ye gidecek ama tazminattan kaçmanın hesaplarını yapıyor. Neden böyle milli duygudan yoksun insanlar tercih edilir acaba? Her ne kadar bir oyun da olsa bu tür olguların önemli olduğunu düşünüyorum.

Kaynak: [www.aksiyon.com.tr](http://aksiyon.com.tr:80/aksiyon/haber-29565-takimina-yabanci-kalmak.html), [web.archive.org (arşiv bağlantısı)](http://web.archive.org/web/20110610191005/http://aksiyon.com.tr:80/aksiyon/haber-29565-takimina-yabanci-kalmak.html)
