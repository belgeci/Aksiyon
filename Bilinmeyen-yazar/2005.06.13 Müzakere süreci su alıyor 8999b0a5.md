# Müzakere süreci su alıyor

*Bilinmeyen-yazar 2005.06.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa Birliği (AB) Anayasası’nın Fransa ve Hollanda’daki referandumlarda kabul edilmemesi ekşi meyvelerini vermeye başladı. Dönem başkanlığının icra edildiği Lüksemburg’da hazırlanan 16-17 Haziran tarihli AB Liderler Zirvesi taslağının Türkiye’yi yakından ilgilendiren 20’nci paragrafından, müzekerelerin l 3 Ekim tarihinde başlayacağı ibaresi çıkartıldı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Paragraftaki cümle, “Avrupa Konseyi 16-17 Aralık 2004’te Türkiye’ye ilişkin aldığı kararı hatırlatır.” şekline dönüştürüldü. Üstüne üstlük 21’inci paragrafta, Türkiye’den Ankara Antlaşması’nı Rumlar dahil 10 yeni AB üyesine teşmil eden protokolü imzalaması istendi. AB Daimi Temsilciler Komitesi’nde tartışılan taslağa Fransa ve Avusturya destek verirken, İngiltere itiraz etti. 3 Ekim tarihinin çıkarılmasıyla belgedeki dengenin kaybolduğunu dillendiren İngiltere, ayrıca 1 Haziran’da yürürlüğe giren yeni yasal düzenlemelerden memnuniyet duyulduğunun belgeye eklenmesini istedi. İtalya da aynı istekte bulundu. İngilizler öte yandan 3 Ekim ibaresinin çıkarılmasına karşılık belgeden Ankara Antlaşması’nın Rumlar’ı da kapsayacak şekilde teşmil edilmesine işaret eden cümlenin silinmesini talep etti. Uzayan tartışmayı, bu pazartesi günü yapılacak dışişleri bakanları toplantısına yeni taslak sunulacağını belirten Lüksemburg bitirdi. AB üyeliğimize destek çıkan ülke diplomatları, taslakta 16-17 Aralık kararlarının bütün hükümlerine atıf yapıldığını, hukuki açıdan hiçbir şeyin değişmediğini savunuyorlar. Görünüşe göre taslak metin zirve öncesinde daha birçok değişikliğe gebe. Metne son şekil zirvede verilecek.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21965), [web.archive.org (arşiv bağlantısı)](http://web.archive.org/web/20070807130514/http://www.aksiyon.com.tr:80/detay.php?id=21965)
