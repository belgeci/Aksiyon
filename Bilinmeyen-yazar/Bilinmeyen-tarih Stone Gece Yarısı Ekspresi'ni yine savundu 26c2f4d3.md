# Stone, Gece Yarısı Ekspresi’ni yine savundu

*Bilinmeyen-yazar Bilinmeyen-tarih*

<div>
 <p>
  <font>
   'Büyük İskender Filmi'nin Amerikalı yönetmeni Oliver Stone, aynı zamanda Türkiye'nin büyük tepkisini çeken Oscar ödüllü 'Gece Yarısı Ekspresi' filminin senaristi.
   <br/>
   <br/>
   Dağıtıcı firma Pinema film şirketinin daveti üzerine İstanbul'a gelen Stone'la birlikte Türkiye ve Türkleri kötüleyen film de ister istemez gündemdeki yerini aldı. Kültür ve Turizm Bakanı Erkan Mumcu ile görüşen Stone, 26 yıl önce çekilen film hakkında kendisine yöneltilen soruları cevaplarken, Türkiye'deki insanların kırılmasından ve ülkenin imajının kötü etkilenmesinden dolayı pişmanlık duyduğunu söylemesine rağmen filmi savundu. Ona göre film gerçeklere dayanıyordu ve hâlâ filmin arkasındaydı. Gece Yarısı Ekspresi filmi, Amerikalı bir tutuklunun Türkiye hapishanelerinde başından geçtiğini ileri sürdüğü hadiseleri anlatıyor. Stone, filmle 'En İyi Uyarlama Senaryo' ödülüne ulaştı. Stone, Büyük İskender filminde de, Yunan halkının yüzde 95'inin bildiği bir hikâyeden yola çıktıklarını, İskender'in öyküsüne ait olmayan hiçbir şeye yer vermediklerini söyledi.
   <br/>
   <br/>
  </font>
 </p>
 <p>
  <font>
   (Bu yazı 523 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19276), [web.archive.org (arşiv bağlantısı)](http://web.archive.org/web/20050217131858/http://www.aksiyon.com.tr:80/yazdir.php?id=19276)
