# Dow Jones'te İslamî Türkiye endeksi

*Bilinmeyen-yazar 2004.10.04*

<div>
 <p>
  <font>
   Amerika ve dünyanın en büyük borsa kuruluşlarından Dow Jones, İslami Türkiye endeksi oluşturdu. ‘Dow Jones İslamic Market Türkiye’ adlı endekste Ereğli Demir Çelik, Arçelik, Ülker, Tofaş ve Ford Otosan’ın da aralarında bulunduğu 17 şirket yer alacak.
   <br/>
   <br/>
   Şirketlerin piyasa değeri 4,2 milyar dolar. İstanbul’da düzenlenen Uluslararası İslami Finans Forumu’nda tanıtılan endeksin, İslami yatırımcılardan gelen talep ve Türkiye’nin Avrupa Birliği gündeminde dikkat çekmesi üzerine oluşturulduğu açıklandı. Dow Jones’in İslami Market Endeks serisi 9 trilyon dolarlık pazara sahip. Alkol, tütün, domuz ürünleri, finansal hizmet, savunma, silah ve eğlence iş kollarına ait hisseler endeks dışında tutuluyor. İslami Finans Forumu’nda İslami Türkiye endeksini tanıtan Lars Hamich, açıklanan şirketlerin faiz kullanmasıyla ilgili soruyu, “Şirketin gelir kaynaklarındaki faiz gelirlerini ayıklıyoruz. Onu hesabın dışında tutuyoruz. Bünyemizdeki ve İslam ülkelerinin temsilcilerinin yer aldığı kurula danışarak böyle bir şeyi yapıyoruz. Faizi sıfır diye düşünürsek hiçbir şirket kalmaz” diye cevapladı.
   <br/>
   <br/>
  </font>
 </p>
 <p>
  <font>
   (Bu yazı 698 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=16488), [web.archive.org (arşiv bağlantısı)](http://web.archive.org/web/20060104064342/http://aksiyon.com.tr:80/yazdir.php?id=16488)
