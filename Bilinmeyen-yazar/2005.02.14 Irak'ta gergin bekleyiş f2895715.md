# Irak’ta gergin bekleyiş

*Bilinmeyen-yazar 2005.02.14*

<div>
 <p>
  <font>
   Irak’ta 30 Ocak’ta yapılan seçimin Türkiye açısından önemini 531. sayımızda, “Kerkük’e Seçim Çuvalı” başlıklı kapak dosyamızda ele almıştık.
   <br/>
   <br/>
   Kerkük, Musul, Erbil, Dohuk ve Süleymaniye’de Kürt partilerinin adayları kazandı. Kerkük’te halen valilik görevini yürüten Abdurrahman Mustafa, geçerli 325 bin oyun 281 binini aldı. Sırf bu rakam bile seçimlerde her türlü hilenin rol oynadığına dair şüpheleri kuvvetlendirmeye yetiyor. Irak Demokrat Kürdistan Partisi (IKDP) lideri Mesud Barzani’nin, Türkiye’nin ABD’ye başta Kerkük olmak üzere Irak ile ilgili hassasiyetlerini aktardığı bir süreçte, “Ölürüm de Kerkük’ten vazgeçmem” diye açıklamada bulunması ortamı daha da gerginleştirdi. Açıklamaya sert tepki gösteren Dışişleri Bakanı Abdullah Gül, “Ortadoğu’da ve özellikle Irak’ta yanlış liderlikler, hayali projeler, gerçekçi olmayan hareketler, sloganlarla hareket edenler, Irak’a ve Iraklılar’a çok büyük belalar açtılar” dedi. Geçmişte Türkiye sayesinde önlenen katliamları hatırlatan Gül, “Irak’taki bütün siyasilere, kim olursa olsun, tavsiyem şudur: Bu tip retoriklerle hiçbir yere gidilmez. Bunların hiç kimseye faydası olmamıştır. Kendilerine de faydası olmaz” diye konuştu.
   <br/>
   <br/>
  </font>
 </p>
 <p>
  <font>
   (Bu yazı 616 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19547), [web.archive.org (arşiv bağlantısı)](http://web.archive.org/web/20051220001745/http://aksiyon.com.tr:80/yazdir.php?id=19547)
