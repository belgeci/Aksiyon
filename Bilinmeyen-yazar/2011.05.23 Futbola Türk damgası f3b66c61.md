# Futbola Türk damgası

*Bilinmeyen-yazar 2011.05.23*

<font class="agenda2NewsSpot">
 Türkiye’nin futbolda elde ettiği tek büyük başarının mimarı Fatih Terim’in Galatasaray’ın teknik patronluğundaki üçüncü dönemi en az 2000’de kazanılan UEFA Kupası kadar ilgilendiriyor futbola gönül veren herkesi.
</font>
<font class="newsDetail">
 <p>
  <p class="MsoNormal">
   İspanya’nın dünyaca ünlü markası Real Madrid’e, Mesut Özil’den sonra Nuri Şahin ve Hamit Altıntop’un transfer edilmesi de dahil bu kapsama. Antrenör ve oyuncusuyla futbola mührümüzü bastığımızın işareti bu. Şampiyonluğa ve Avrupa kupalarına koşan ekiplerimizi yerli hocalar çalıştırıyor artık. Gurbetçilerimizin çocukları da kulüp ve millî takım düzeyinde ay-yıldızı dalgalandırıyor yad ellerde. Buz gibi bir hakikati de eklemeliyiz buraya. Beşiktaş bu sezon Avusturyalı rakibiyle karşılaşırken bir ara iki takımda da üçer Türk’ün ter döktüğünü. Önceleri mantalite, altyapı ve tesis fakiriydik. Teknik direktörlerimiz yürürlükteki vizyondan habersiz; topçularımız da disiplin ve profesyonel anlayıştan uzaktı. Yabancı müsabakalarda korner ile direkten dönen şutlarımızı gol kabul ederdik. UEFA Kupası’nın ardından, 2002’de dünya, 2008’de de Avrupa üçüncülüğünü yakaladık. Kolay kolay çalıştırıcı sıkıntısı yaşamayacağımız ortada. Ancak bir tehlikenin tam farkında değiliz. Almanya, İsviçre ve Avusturya’daki vatandaşlarımızın evlatları ligleri kasıp kavuruyor ama ligimiz yabancı istilasında. Dengeyi kurmak zorundayız bir an önce. Terim’lerin, Güneş’lerin, Sağlam’ların ve diğerlerinin işi zor bu açıdan. Atatürk’ün “Sporcunun zeki, çevik ve aynı zamanda da iyi ahlaklısını severim” sözü de iyice yazılmalı belleklere.
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-29437-futbola-turk-damgasi.html), [web.archive.org (arşiv bağlantısı)](http://web.archive.org/web/20110621063343/http://aksiyon.com.tr:80/aksiyon/haber-29437-futbola-turk-damgasi.html)
