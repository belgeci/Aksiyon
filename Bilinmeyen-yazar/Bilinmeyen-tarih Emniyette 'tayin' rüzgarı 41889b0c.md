# Emniyette ‘tayin’ rüzgarı

*Bilinmeyen-yazar Bilinmeyen-tarih*

<div>
 <p>
  <font>
   Emniyet teşkilatı için yaz ortasında tayin furyasının başlaması çok da anormal bir durum değil. Üstelik siyasilerin emniyet teşkilatını ‘arka bahçe’ olarak görmesi de alışılmış bir durum. Ancak bu kez biraz farklı oldu tayin fırtınası. Malum olduğu üzere seçim kararı alındı ve Türkiye 3 Kasım’da seçime gidiyor. Bu sebeble de İçişleri Bakanı Rüştü Kazım Yücelen görevi bırakıyor. Yalnız görevi bırakmasına bir hafta kala çok önemli tayinlere imza attı. Emniyet çevresinden sızan hatta ayyuka çıkan bilgilere göre bu tayinlerde bir politikacının kardeşinin istediği oluyor.
   <br/>
   <br/>
   Ona yakın olanlar üst görevlere getiriliyor, başarı, kıdem, liyakat dikkate alınmıyor. Atamalar o kadar apor topar yapıldı ki görevden alınanlar, görevden alındıklarını sabah makamlarına gelen yeni başkanlardan öğrendiler. İzinde olanlar da apar topar geri çağrılıp devir teslim yaptırıldı. Başta da demiştik yaz döneminde emniyet içerisinde tayinler normal bir durum diye. Yalnız bu tayinlerde çok büyük operasyonlara imza atan isimler ve kilit görevler yer değiştirdi. İstihbarat Dairesi Başkanlığı’na Adil Serdar Saçan’ın arkadaşı olarak bilinen Melik Kiter getirildi. 15 gün önce Bilecik Emniyet Müdürlüğü’ne atanan Coşkun Hayal ise Kaçakçılık ve Organize Suçlarla Mücadele Dairesi Başkanlığı’na getirildi. Teftiş Kurulu Başkanı Tuncer Meriç ise 5 Ağustos’ta yaş haddinden 41 yıllık meslek hayatını bitirecekken ani bir kararla görevden alınarak müfettişliğe atandı. Yapılan değişiklikler bunlarla sınırlı değil. Çok önemli operasyonlara imza atan isimler görevden alındılar. İddialar, tarifler hep aynı isim üzerine yöneliyor.
   <br/>
   <br/>
  </font>
 </p>
 <p>
  <font>
   (Bu yazı 61 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1631), [web.archive.org (arşiv bağlantısı)](http://web.archive.org/web/20050301175354/http://www.aksiyon.com.tr:80/yazdir.php?id=1631)
