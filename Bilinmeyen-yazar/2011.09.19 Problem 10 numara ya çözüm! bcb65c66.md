# Problem 10 numara, ya çözüm!

*Bilinmeyen-yazar 2011.09.19*

<font class="agenda2NewsSpot">
 10  numara motor yağının kamyon, otobüs ve traktörlerde motorin yerine  kullanılması her şeyden önce çevre kirliliğini artırıyor. Akaryakıt  sektöründe haksız rekabete yol açıyor.
</font>
<font class="newsDetail">
 <p>
  Aynı zamanda olayın vergi kaybı boyutu da var tabii ki. Maliye’nin bulduğu çözüm Resmî Gazete’de yayımlanarak yürürlüğe girdi. Söz konusu yağın Özel Tüketim Vergisi (ÖTV), 30 kuruştan 1,056 liraya çıkarıldı. Gelişmeyi ‘umut verici’ bulan dağıtım şirketlerinin çatısı PETDER, denetimlerin artırılmasını isterken, Türkiye Akaryakıt Bayileri İşverenler Sendikası (TABGİS) tam aksini savunuyor. Düzenlemenin problemi çözemeyeceğini ileri süren Sendika Başkanı Ferruh Temel Zülfikar, başa “korkarım ki” ibaresini ekleyerek, “Sadece kaçakçıların kalitesini artıracaktır.” iddiasını ortaya atıyor: “Sanayici olduklarını iddia eden bazı kişiler, belli bir teminat yatırarak, bu yağı vergi ödemeden alıyor. Daha sonra bunu 10 numara yağı kullanıp, sanayide kullandığını gösterip depolara satış yapıyor. Vergi artışı olsa da tecil-telkin sistemi devam ettiği için bu soruna çözüm olmayacaktır.” Türkiye’deki madenî yağ şirketi sayısı 270’ten fazla. TÜİK verilerine göre yıllık 10 numara yağ ihtiyacımız 450 bin ton. Ama şirketlerin sanayi odalarından aldığı kapasite kullanım miktarı bunun tam 10 katı.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30487-11-problem-10-numara-ya-cozum.html), [web.archive.org (arşiv bağlantısı)](http://web.archive.org/web/20111008070030/http://www.aksiyon.com.tr:80/aksiyon/haber-30487-11-problem-10-numara-ya-cozum.html)
