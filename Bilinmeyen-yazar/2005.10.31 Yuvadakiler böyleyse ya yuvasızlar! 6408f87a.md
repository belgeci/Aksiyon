# Yuvadakiler böyleyse, ya yuvasızlar!

*Bilinmeyen-yazar 2005.10.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçen salı günü, Star Televizyonu’nca yayınlanan ‘Deşifre’ isimli haber programında ekrana getirilen görüntüler Türkiye’yi ayağa kaldırdı. Görüntülerde, Malatya Çocuk Esirgeme Yurdu’nun bakıcıları, 0-6 yaş grubundaki minik bedenlere insanlıkla bağdaşmayan muameleler yapıyordu. Bunun adı düpedüz işkenceydi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070806210551im_/http://www.aksiyon.com.tr/resim/569/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Olay, ertesi günden itibaren gazete manşetlerine taşındı. Herkes olayı lanetliyordu ve bir sorumlu arıyordu. Şüphesiz, olayın genelleme yapılarak geçiştirilmesini düşünmek bile alçakça. Elbette o küçük çocuklara el kaldıranlar, akıllara durgunluk veren uygulamaları reva görenler ve onları sert cisimlerle yaralama pahasına dövenler cezalarını çekmeli. Her kimse, sorumlular hesap vermeli. Müdür de olsa, bakan da olsa, başbakan da olsa. Ama bu olay siyaseti aşıyor. Siyasi değil, insanlık meselesi. O yüzden siyasi muhalefet malzemesi yapılması hiç şık durmuyor. Kadın ve aileden sorumlu Devlet Bakanı Nimet Çubukçu, bakanlık alanıyla ilgili bir toplantı için bulunduğu İngiltere’den, olayı duyar duymaz Türkiye’ye dönmemekle eleştiriliyor. Malatya’daki dramı, her yönüyle Çubukçu’ya bağlamak olayın çözümü adına ne kadar fayda getirebilir ki!.. Yetiştirme yurtlarında büyüyen tanınmış Türkücü Şükriye Tutkun’un anlattıkları, bu tür üzücü olayların her yurtta yaşanabileceğini ortaya koyuyor. O da türlü işkencelere maruz kalmış, hortumla dövülmüş. Defalarca tecavüze uğrayan bir arkadaşı akli dengesini kaybetmiş. Yaşadıkları, Malatya’daki görüntülerden pek de farklı değil. Yurtlarda son 5 yıl içinde kayda geçen cinsel taciz, ırza geçme ve fiziksel istismar içerikli 480 vakıa var. Buralarda toplam 19 bin 500 çocuk barınıyor. Olay, içinde bulunduğumuz psikolojik durumu yansıtan ve bin nasihatten daha etkili olması gereken sosyal bir musibet aslında. Günümüzde şiddet, en önemli aile içi problemlerden biri. Aile Araştırma Kurumu verilerine göre, ailelerin yüzde 34’ünde fizikî şiddet uygulanıyor. Çocukların yüzde 46’sı bu şiddetten nasibini alıyor. Çocuklara yönelik şiddetin yüzde 69’u ise anne, baba ve diğer aile fertlerinden geliyor. Bu gibi kurumlarda görev yapacakların ilk önce eğitimli olmaları gerekiyor. Ancak kuru bilgi dağarcığı niteliğindeki eğitim yetmiyor. Gönüllülük, çocukları sevmek, sabır ve vicdani hassasiyet gibi insani özellikler, en az eğitim kadar, hatta ondan da önemli. Uzman personel sayısı ise sadece 1430. Malatya’daki bakıcıların ve idarecilerin görevine son vermek kesinlikle nihai çözüm değil. Çözüm Malatya ve bütün yurtlarda az önce sıralanan özelliklere sahip kişilerin görevlendirilmesinde. Görüntülerin yayınlandığı gece ya da siz bu satırları okurken, aynı muamelenin başka bir yetiştirme yurdunda yaşanmadığından emin olmak imkânsız. İşte bu sebeple hükümet olayın üzerine ciddiyetle gitmeli. Yurtta incelemeler yapan Sağlık Bakanı Recep Akdağ’ın hükümet adına verdiği sözler bir bir yerine getirilmeli.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22777), [web.archive.org (arşiv bağlantısı)](http://web.archive.org/web/20070806210551/http://www.aksiyon.com.tr:80/detay.php?id=22777)
