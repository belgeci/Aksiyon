# Tamer Albay'dan yorumlar

*Bilinmeyen-yazar 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tahir Tamer Kumkale, 1996 yılında Harp Akademileri Komutanlığı'ndan Kurmay Albay rütbesiyle emekli oldu. 12 Eylül İhtilali'nin aslında en önemli ismi olan Nurettin Ersin Paşa'nın MGK'dan sorumlu kurmay subayıydı. O zaman rütbesi kurmay binbaşıydı.
  </font>
 </div>
 <div id="newsText">
  <font class="detail-text">
   Tamer Albay bu görevinden sonra da uzun yıllar MGK'da görev aldı. MGK'nın Türkiye'deki en büyük güç olduğunu anlattığı ilginç olaylarla bizzat kendisinden öğrendim. Bir gün hatıralarını yazarsa 12 Eylül'e ait bilinmeyen daha çok şey olduğu kuşkusuz daha iyi anlaşılacak. Bir gün izin verirse bu anlattıklarını bu köşeden ayrıntılarıyla okuyacağınıza hiç şüpheniz olmasın.
   <br/>
   <br/>
   Tamer Albay emekli olduktan sonra boş durmamış. Kendisine bir web sitesi açmış. Merak edenler için hemen adresi veriyorum: go.to/kumkale.
   <br/>
   <br/>
   Tamer Albay'ın özellikle Ahmet Necdet Sezer ve Süleyman Demirel ile ilgili düşüncelerini askerlerin görüşleri hakkında bir fikir verebilir düşüncesiyle dikkatlerinize sunuyorum:
   <br/>
   <br/>
   "Sayın Sezer'in cumhurbaşkanı seçilmesi ülkemizde son aylardaki iyiye giden olayların  iyi bir göstergesi. Allah milletimizin yüzüne bir kere daha güldü. Hiç kimsenin beklemediği bir şekilde halkın içinden gelen, tabandaki halkı ve yaşantısını fiilen yaşayarak bilen, mütevazı, vakur ve ciddi bir devlet adamına kavuştuk. Şortla şeref kıt'ası teftiş edilebilen bir seviyeden nihayet devlet ciddiyetini bihakkın görebileceğimiz günlere eriştik.
   <br/>
   <br/>
   "(...)Yeni bir devir başlamaktadır. Yaşamı boyunca bir gün dahi siyasi tecrübesi olmayan bir sivil ilk defa siyasetin ve yürütmenin başına gelmektedir. "Hiç dış politika bilmiyor, lisanı yeterli değil, siyasi tecrübesi yok "diyen lafazanların ve çok bilmişlerin bu defa kafalarını taşa vurduklarını hep birlikte göreceğiz." (...)
   <br/>
   <br/>
   "Sayın medya büyüklerimiz, sayın devlet ciddiyetinden tamamen uzaklaşmış siyaset ve bürokrasi erbabımız!; bizim "görünen köy kılavuz istemez" diye bir atasözümüz vardır. Ne yaparsanız yapın, hiçbir şekilde bozamayacağınız bir devlet adamı ile karşı karşıyasınız. Bu gerçeği unutmayın, tavır ve hareketlerinizi bu gerçeğe göre ayarlamaya hazırlanın.
   <br/>
   <br/>
   "7 yıl süre ile ülkeyi büyük bir tarafsızlıkla ve ehliyetle yöneten Sayın Demirel'in görevi ise daha bitmemiştir. Siyasi yelpazedeki sağ ve sol dağınıklığın yarattığı istikrarsızlık ortamının ülkemizi ekonomik dahil her alanda getirdiği yer, Sayın Demirel tarafından çok iyi bilinmektedir. Ülkemizde; siyasi tablodaki dağınıklığı ve istikrarsızlığı düzeltebilecek tek kişi yine Sayın Demirel'dir. Ne Çiller'in ve ne de Yılmaz'ın liderlik güçleri partilerini bundan sonra ayakta tutabilir. Bu iki sağ partinin Sayın Demirel liderliğindeki bir partide, mesela Adalet Partisi çatısı altında toplanmaları kaçınılmazdır. Türk kamuoyu Demirel liderliğindeki eski güçlü AP'yi çok yakında görecektir. İnsanlarımız dörtgözle bunu beklemektedir.
   <br/>
   <br/>
   "Sağdaki güçlü bir tek parti soldaki birleşmeyi de kaçınılmaz kılacaktır. İşte o zaman Türkiye özlediği tek partili çoğunluk iktidarlarına ve bu iktidarı daima diken üstünde tutturacak , onu daha çok çalışmaya zorlayacak iktidar alternatifi güçlü bir muhalefete kavuşacaktır. İşte köşkten siyasete inen Sayın Demirel'i bekleyen tarihi misyon budur. Bunu başarmadan köşesine çekilerek hatıralarını yazma hakkı yoktur. 40 yıldır siyasetin her alanında pişmiş bir Demirel'den bunu beklemek Türk milletinin en tabii hakkıdır."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=6175), [web.archive.org (arşiv bağlantısı)](http://web.archive.org/web/20140114120343/http://www.aksiyon.com.tr:80/aksiyon/newsDetail_getNewsById.action;jsessionid=CB24B840A683C407520D1BCDCAF3A083?newsId=6175)
