# Balyoz’u tescillemek namertlikse!

*Bilinmeyen-yazar 2011.11.28*

<font class="agenda2NewsSpot">
 Hep ‘iftiradır’, ‘belgeler sahtedir’ ve ‘komplo’ itirazlarıyla kadükleştirilmek istenen soruşturmalardan biriydi Birinci Ordu Komutanlığı’ndaki seminerde ‘aysbergin üstündeki bölümü’ sahnelenen Balyoz darbe planı.
</font>
<font class="newsDetail">
 <p>
 </p>
 <p>
  İstanbul 10’uncu Ağır Ceza Mahkemesi’nce kabul edilen plana dair üçüncü iddianamede savunmanın gardını düşüren öyle deliller var ki… Bir önceki Genelkurmay Başkanı Işık Koşaner’in doğruladığı internette dolaşan ses kaydı örneğin. “Dikkat etmedik. Cep telefonlarımızla olur olmaz konuştuk. Malzeme verdik. Bilgisayarlarımızda lüzumsuz bilgiler depoladık. İşte geldiler, aradılar. Bir sürü şey buldular. Hesabını veremiyoruz.” ifadeleriyle yakınıyordu paşa. ‘Malzeme’ dediği bilgileri ele geçirenleri ‘namert’ diye nitelendiriyordu. Sormanın tam da sırası şimdi: Acaba ordunun çok önemli stratejik planları da çalınmış mıdır? Düşman devletlerde midir yani? Darbeyi engellemek namertlikse, kozmik ajanları nasıl sıfatlandıracağız? Bir ‘mertlik’ destanı yazıldığı kesin. ‘NA’lısının sahipleri kendini iyi biliyor. Üstelik gizleyebiliyor ne yazık ki! İlk duruşma 26 Aralık günü yapılacak. İddialar, Birinci Ordu’nun Başsavcısı Albay Bülent Münger’in söyledikleri de tescilleniyor. Diğer askeri hukukçularla Balyoz planı ve CD’leri tartışırken, “Birinci Ordu ve kolordular arası yazışmalar ve emirler darbe planlandığının delili. Sivil savcılar literatürü bilmediği için daha anlayamadılar. (….) Balyoz ile 12 Eylül planları örtüşüyor, üzerinden çalışmışlar. 12 Eylül darbe planının bütün şeyleri CD’ye taranmış vaziyette. Hepsi uyuşuyor. (…) Daha bu, buzdağının görünen yüzü. Size Balyoz CD’lerini vereyim. Hiçbirine yalan diyemiyorsunuz. Yapamaz siviller, mümkün değil ve bütünlüğü bozan bir şey yok.” diyor albay. Askerî bilirkişi Kurmay Binbaşı Ahmet Erdoğan’ın, darbeyi teşhis eden raporunun yüzünden başka yere atandığını da belirtiyor savcılara.
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-31089-balyozu-tescillemek-namertlikse.html), [web.archive.org (arşiv bağlantısı)](http://web.archive.org/web/20111210062044/http://aksiyon.com.tr:80/aksiyon/haber-31089-balyozu-tescillemek-namertlikse.html)
