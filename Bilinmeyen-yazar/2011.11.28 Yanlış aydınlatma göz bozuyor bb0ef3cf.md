# Yanlış aydınlatma göz bozuyor

*Bilinmeyen-yazar 2011.11.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gün ışığından en az yararlandığımız kış aylarında, aydınlatmalar altında geçirdiğimiz süre de artıyor.
  </font>
 </div>
 <div id="newsText">
  <font class="detail-text">
   <p>
   </p>
   <p>
    Zamanımızın çoğunun ev ve ofiste geçtiği düşünülürse, göz sağlığımız için en doğru aydınlatmayı seçmek büyük önem taşıyor. Zira yanlış aydınlatılan ortamlarda uzun süre zaman geçirmek baş ağrısına, göz kuruluğu ve yorgunluğuna sebep olabiliyor. Dünyagöz Ataköy Hastanesi’nden Op. Dr. Haluk Talu’nun bu konudaki önerileri şöyle: “Ofislerde kullanılan ışık odanın her bölümüne homojen dağılmalı. Çalışma yüzeyinin parlaklığı, bakılan nesnenin parlaklığının en az üçte biri kadar olmalı. Bu sebeple ofis ortamlarında genel ışık veren aydınlatmalar, floresan veya kompakt floresanlı armatürler arasından seçilmeli. Halojen ve spot gibi direkt ışık veren aydınlatmaların ise sadece vurgulanmak istenen noktalarda kullanılmasına özen gösterilmeli.” Tabii hayat sadece çalışma ofislerinden ibaret değil. Eve geldiğinde ödev yapmak, ders çalışmak zorunda kalan çocuklar yahut evdeki zamanın bir kısmını kitap okuyarak geçiren yetişkinler var. Bu sebeple evdeki aydınlatmalar da en az ofistekiler kadar önemli. Öncelikle evimizde tercih ettiğimiz ışık tüm renkleri doğal hâliyle göstermeli. Az ışık veya spot gibi direkt gelen ışıklardan kaçınılmalı. Çünkü böyle bir ortam gözlerin çabuk yorulmasına, görme kaybına ve yavaş algılamaya sebep oluyor. Ayrıca karanlık bir odada televizyon seyretmek de gözleri fazlasıyla yoruyor. Işığın dengelenmesi çok önemli.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31143-yanlis-aydinlatma-goz-bozuyor.html), [web.archive.org (arşiv bağlantısı)](http://web.archive.org/web/20121025073800/http://www.aksiyon.com.tr:80/aksiyon/haber-31143-yanlis-aydinlatma-goz-bozuyor.html)
