# Gitme kal bizimle…

*Bilinmeyen-yazar 2012.01.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her geçen gün daha fazla hissediliyor iffetin ehemmiyeti. Nasıl korunacağına gelince işte misalleri…
  </font>
 </div>
 <div id="newsText">
  <font class="detail-text">
   <p>
    Taşıması zor ama pahası büyük bir ziynet… İffet… Her ne kadar toplum zihninde genel itibarıyla hanımlara dönük bir kavram gibi algılansa da insanlık tarihindeki güzide numuneleri de gösteriyor ki erkekler için de kıymeti yüksektir, iffetin. Esasında, meşrû dairede yaşayıp gayrimeşru sahaya “nazar etmeme”, “el uzatmama” ve “adım atmama”dır. Görüldüğü üzere ona ulaşmanın formülü de doğrudan tanımında yer almaktadır. Çünkü nazar el uzatmayı, o da adımı tetikler ve böylece, gönül kalesinde hâlâ iman kırıntıları bulunanlar hariç, nedametsiz bir evre ve kısır döngü başlar. Eğer, o noktaya getiren yanlışı veya yanlışları tekrar etmemeye azmedip nedamet sürecine girerse kişi bir kurtuluş yoluna girilmiş demektir. Aksi takdirde öncelikle halk içinde göreceği tarizin ötesinde sıkıntıyı Hakk nezdinde çeker. Zorluğu bu derece ortadayken nasıl muhafaza edilebilir iffet? “İffet ya Hû!” duasının sıcaklığına daim sığınılarak! Kaldı ki insanlık tarihi iffet kahramanı unvanına sahip nice insanla doludur. Ali Demirel’in kaleme aldığı “İffet Yâ Hû” isimli çalışma zikredilen hususta kapsayıcı ve dikkat çekici örneklerle dolu. Şöyle deniyor eserin arka kapak yazısında: “Elinizdeki kitap günümüz neslinin en büyük imtihan unsurlarından ve Allah Resûlü’nün ifadesiyle müminler için en tehlikeli kayma sebeplerinden biri olarak üzerinde durulan iffeti / iffetsizliği dünden bugüne yaşanmış örnekleriyle anlatıyor.” Akabinde muhteva şu başlıklarla okuyucuya sunuluyor: “Şeytan, Bersisa’yı nasıl yoldan çıkardı?”, “Allah’tan kork, iffetime dokunma!”, “Aynı şeyin kız kardeşine yapılmasını ister misin?”, “Bir kez harama nazar etti, kırk gün pişmanlık gözyaşları döktü”, “Hz. Aişe annemiz tesettür konusunda çok hassastı”, “Ebû Mersed kendisini zinadan nasıl korudu?”, “Kardeşim, sen gerçekten bir iffet abidesiymişsin!”, “Önemli olan kendini şehrin içinde muhafaza edebilmek!”, “Hediyeni koruyamadık babaanne, n’olur bizi affet!”, “İnternetten açık-saçık sitelere girmeyi alışkanlık haline getirmiştim”, “Ah şu erkeklerin ikinci eş muhabbetleri!”, “Namusuma leke sürmek istemiyorum, n’olur yardım edin!”, “Bir hanımın en kıymetli varlığı iffetidir kızım!”, “Bursunun tamamını niçin dilenciye vermişti?”
   </p>
   <p>
   </p>
   <p>
   </p>
   <p>
    İFFET YÂ HÛ
    <p>
     Ali Demirel
     <p>
      Işık Yayınları
      <p>
       176 sayfa
       <p>
        02165221144
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=02E5C04B404B4A4E9AA53AB3DA1F2C85?newsId=31547), [web.archive.org (arşiv bağlantısı)](http://web.archive.org/web/20120214024554/http://www.aksiyon.com.tr:80/aksiyon/newsDetail_getNewsById.action;jsessionid=02E5C04B404B4A4E9AA53AB3DA1F2C85?newsId=31547)
