# AVM’lere hapsolmuş çocuklara yazık değil mi?

*Bilinmeyen-yazar 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şehir hayatı çok zor. En çok da çocuklar için. Anne-babaların tüketim çılgınlıklarına ayak uydurmak durumunda kalan miniklere bakıp üzülmemek elde değil.
  </font>
 </div>
 <div id="newsText">
  <font class="detail-text">
   <p>
    Havalar kötü gittiğinde bir derece anlayabiliyorum ama pırıl pırıl bir günde de çocuklar AVM’lere hapsedilmez ki! Hem de koca koca çocukların özgürce yürümelerine dahi izin verilmiyor buralarda. Sıkı sıkı pusetlere bağlanmış, mutsuz çocukları görmüyor musunuz etrafınızda? Hâlbuki çocukların yüksek müzikli mağazalarda, bin bir çeşit renk, gürültü ve kalabalık içinde bulunmak gibi bir ihtiyacı yok. Onları maddi-manevi besleyecek tek şey, parkta, bahçede kendi yaşıtlarıyla oynamak; havaya, toprağa temas etmek; heyecanla salıncaktan inip kaydıraklara koşturmak; belki bir karınca yuvasını belki küçük bir kuş yavrusunu görüp incelemek, güvercinleri beslemek gibi aktiviteler. İşin garip tarafı ebeveynler alışveriş merkezine götürüp kapattığı çocuklarına iyilik yaptığını, onları soğuktan koruyarak hastalanmalarının önüne geçtiğini zannediyor. Hâlbuki alışveriş merkezleri sabahtan akşama kadar binlerce insanın girip çıktığı, klimaların sürekli çalıştığı, tam bir mikrop yuvası. AVM’lerde hastalanmayan çocukların soğuk da olsa parkta oynayarak, yürüyüş yaparak rahatsızlanması mümkün değil. Eğer ekstra bir durum yok ise…
    <p>
     Peki, alışveriş merkezlerindeki jetonlu oyuncaklara hiç dikkat ettiniz mi? Onlar da tıpkı içinde bulundukları mekân gibi donuk, sahte, heyecansız, ruhsuz. Kafasını bir oraya bir buraya anlamsız şekilde oynatan, aşağı yukarı inip kalkan büyük bir köpeğe binmiş, yüzü, gözlerinin içi gülen, mutlu ve heyecanlı bir çocuk ben hiç görmedim! Bence mecbur kalmadıktan sonra çocuklarınızı AVM’lere götürmeyin. İlla alışveriş yapmanız gerekiyorsa da daha evdeyken alacaklarınızı listeleyip markaları belirleyin. Nokta atışlar yaparak ihtiyacınızı karşılayın ve hemen mekanı terk edin. Çocuğunuzu o mağaza senin bu mağaza benim dolaştırıp hem bedenini hem de ruhunu incitmeyin…
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=31901), [web.archive.org (arşiv bağlantısı)](http://web.archive.org/web/20140602055245/http://www.aksiyon.com.tr:80/aksiyon/newsDetail_getNewsById.action?newsId=31901)
