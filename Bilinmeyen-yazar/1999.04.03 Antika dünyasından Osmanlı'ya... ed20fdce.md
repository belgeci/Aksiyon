# Antika dünyasından Osmanlı'ya...

*Bilinmeyen-yazar 1999.04.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sanat, kültür ve antika konularını  işleyen P dergisi, sanatkâr titizliğiyle seçtiği konularını yine sanatla iç içe örgüleyerek ele alıyor
  </font>
 </div>
 <div id="newsText">
  <font class="detail-text">
   Kimi zaman Bizans ve Selçuklu'nun figür dünyasına uzanıyor, kimi zaman Osmanlı saray pabuçlarının zarafetini göz önüne getiriyor, tesbih yapımını tanıtıyor, sedef işçiliğinden bahsediyor, değişik ülkelerdeki sanatsal faaliyetlerden haberler veriyor okurlarına...
   <br/>
   <br/>
   Raffi Portakal Antikacılık Müzayede Organizasyon ve Danışmanlık A.Ş. adına  Raffi Portakal'ın sahibi olduğu derginin sanat takviminde Paris, Amerika, Avusturya, Singapur gibi yaklaşık 15 ülkenin  değişik sanat galerilerinden  programlar sunuluyor.
   <br/>
   <br/>
   Moda ve sanatı ana konu alan son sayısında Osmanlı Sarayı ve İstanbul'da kadın modasına geniş ölçüde yer veriliyor.
   <br/>
   <br/>
   19. yüzyılın son çeyreğinde batılılaşmanın yoğun olarak görüldüğü kadın giyim şekilleri Hülya Tezcan'ın araştırmalarıyla ele alınıyor. Osmanlı dönemi giysilerinden örneklerin sergilendiği Vehbi Koç Vakfı'na bağlı Sadberk Hanım Müzesi'ndeki kıyafetlerden örneklerin yer aldığı araştırmayı  Anıların Aynasında  Moda başlığıyla Lale Görünür işliyor.
   <br/>
   <br/>
   16. yy'dan 19. yy'a kadar benzerlik gösteren geleneksel kadın kıyafetinde hemen sonraki dönemlerde görülecek olan değişimi inceleyen bu yazıda o zamanın kıyafet modasından örnekler verilirken şair ve müzisyen olan Leyla Saz'ın anılarına da yer verilmiş. Üç etek entarili elbiselerden kaftanlara ve ipek dokumalı sokak çarşafına kadar modellerin yer aldığı yazıda ayrıca kıyafetlere uygun tarzda çalışılmış ayakkabı ve terlik örneklerini görmek de mümkün.
   <br/>
   <br/>
   Paris'te bir sergiyle sanat ile modanın iç içeliğinin somut örneklerini yansıtan tasarımcı İssey Miyake'nin zamanın ötesine geçmeye çalışan giysi yorumları ve Japonların Kimono ayrıntıları derginin diğer sayfaları arasında ilgilileri için okumaya  değer.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4922-antika-dunyasindan-osmanliya.html), [web.archive.org (arşiv bağlantısı)](http://web.archive.org/web/20120320235052/http://www.aksiyon.com.tr:80/aksiyon/haber-4922-antika-dunyasindan-osmanliya.html)
