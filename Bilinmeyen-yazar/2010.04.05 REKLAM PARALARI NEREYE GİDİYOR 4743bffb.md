# REKLAM PARALARI NEREYE GİDİYOR?

*Bilinmeyen-yazar 2010.04.05*

<font class="agenda2NewsSpot">
 Reklamcılar Derneği Başkanı Yiğit Şardan, “tiraj-i komik” iddialarla reklam pastasının medya kuruluşlarına dağıtımında diktatörlük peşinde koşarken; Dünya Reklamverenler Federasyonu’nun (WFA) geçen hafta İstanbul’da düzenlediği ‘Reklamda Değişim İhtiyacımız’ başlıklı konferansında, asıl üzerinde durulması gereken hakikat konuşuldu dört gün boyunca.
</font>
<font class="newsDetail">
 <p class="MsoNormal">
  Reklam veren kuruluşlar, tüketiciye ulaşıp ulaşmadığını bilmek istiyor. Bu da ancak ölçülerek belirlenebilir. Reklamverenler Derneği (RVD) Başkanı Ahmet Pura, bir an önce Türkiye’de tek elden reklam ölçümlerinin başlamasını istediklerini deklare etti. WFA’yı Çin’deki reklam verenlere çıktığı desteği, Türkiye’de de sergilemeye çağırdı. WFA Direktörü Stephan Loerke, bir soru üzerine, bu çağrıya duyarsız kalmayacaklarını açıkladı: “Türkiye gibi reklam pastasındaki payı epey ileride bir ülke için tek elden ölçümleme olmazsa olmaz. Önümüzdeki üç yıl içinde reklam sektörü çift hanelerle büyüyecek olan 17’nci büyük ekonominin reklam verenleri için tam güven ortamı oluşturulmalı. Türkiye’de hem yerel, hem de uluslararası reklam verenler var. Bu sebeple sektör ilgilileri arasında uzlaşma kaçınılmaz.” Direktör şöyle devam ediyor: “Şimdi para sadece birtakım kişilerin ümitleri çerçevesinde harcanamaz. Reklam veren reklamının istenilen kitleye ulaştığından emin olmak istiyor. Tek elden ölçümleme reklam ajansı ve medya yöneticileri içinde önemli bir fırsat.” Sizce bu sözlerin muhatabı kim?
  <span>
  </span>
  2008 dünya reklam harcaması 720 milyar dolar. 2009’da yüzde 3 daralan pastanın bu yıl yüzde 5 büyümesi öngörülüyor. Türkiye’deki pasta ise geçen yıl 3,2 milyar liradan 2,7 milyara gerilemişti.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26488-11-reklam-paralari-nereye-gidiyor.html), [web.archive.org (arşiv bağlantısı)](http://web.archive.org/web/20101119204134/http://aksiyon.com.tr/aksiyon/haber-26488-11-reklam-paralari-nereye-gidiyor.html)
