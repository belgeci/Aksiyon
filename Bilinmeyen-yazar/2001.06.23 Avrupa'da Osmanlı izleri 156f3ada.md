# Avrupa’da Osmanlı izleri

*Bilinmeyen-yazar 2001.06.23*

<div>
 <p class="spot">
  Aslında Batı'nın bize o kadar uzak olmadığı Avrupa'daki Osmanlı izlerinden belli. Osmanlı Balkanlar'a çıktığında karşılıklı etkileşim başlamış. 19. yy'a kadar Osmanlı Balkanlar'ı ve Avrupa'yı fazlasıyla etkilemiş, 19. yy'dan sonra Avrupa Osmanlı'yı etkilemiş.
 </p>
 <p class="metin">
 </p>
 <img border="0" src="/web/20020329151334im_/http://www.aksiyon.com.tr/2001/342/resimler/avrupa.jpg"/>
 <p class="metin">
  Bugün tipik Osmanlı ev örneklerine maalesef en çok Balkanlar'da rastlanıyor. Balkanlar'da ve Avrupa'da Osmanlı varlığı tarih kitaplarında okutulan savaşlar manzumesiyle değil kültürel mirasla daha iyi anlaşılıyor. Bireysel veya grup halinde bu kültürel mirası 'temaşa' etmek isteyenler bu meraklarını gezerek gidermeye çalışıyorlar. Son iki yıldır bu tam bir organize gezi haline dönüştü. Emantur'un düzenlediği organisazyon Bulgaristan—Romanya, Bosna Hersek, Avusturya—Macaristan, Kırım, Batı Trakya—Atina etaplarından oluşuyor. Eski Osmanlı Devleti sınırları içerisinde yer alan bütün ülkelerin bazılarını 'adım adım' dolaşan tarihçi Haluk Dursun Avrupa'da Osmanlı İzleri gezilerinin rehberi. Geziler, 28 Hazıran31 Temmuz arasında beş etapta gerçekleştirilecek. Eğer hem yeni ülkeler tanımak hem de Osmanlı mirasını yerinde görmek istiyorsanız kaçırmayın deriz... ( 0 212 235 38 53)
 </p>
 <p class="metin">
 </p>
 <p class="metin">
  P Sanat Kültür Antika Dergisi 21. sayısını "yazının 800 yıllık tarihine" ayırdı. Dergi, bu sayısında estetik anlamlar kazanışının izini sürüyor. İngiliz araştımacı Albertine Gaur, Mezopotamya'nın Dicle ve Fırat ırmakları arasında kalan topraklarından, İndus ırmağı yöresinden, Girit ve Mısır'dan yola çıkarak yazının tarihçesini sunuyor. Fransız Mısır bilimci Florance Maruejol tarafından kaleme alınan "Eski Mısır Hiyeroglifleri", Sumerolog Veysel Donbaz'ın yazdığı "Mezopotamya ve Anadolu Uygarlıklarında Çiviyazısı" yakın geçmişe kadar gizli kalan alfabelerin çözülüş hikayelerini aktarıyor.
 </p>
 <p class="metin">
 </p>
 <p class="arabaslik">
  Tefhimu'l Kur'an CD'de
 </p>
 <p class="metin">
  Mevdudi'nin Kur'an'ın Anlamı ve Tefsiri Tefhimul' Kur'an, İnsan Yayınları tarafından CD'ye aktarıldı. Bilgisayar ortamından daha fonksiyonel bir şekilde okunabilecek olan Tefsir, bilindiği gibi Ali Bulaç'ın yönetiminde Türkçe'ye kazandırılmıştı.
 </p>
 <p class="metin">
 </p>
 <p class="arabaslik">
  Tanrıkorur anılıyor...
 </p>
 <p class="metin">
  Dergimizin yazarlarından ve Türk musikisinin üstadlarından ûdî—bestekâr Cinuçen Tanrıkorur vefatının 1. yıl dönümünde İstanbul ve Ankara'da düzenlenecek etkinliklerle yadedilecek. İstanbul'da 28 Haziran 2001 Perşembe günü saat 14:00'de Umraniye Kocatepe Mezarlığı'ndaki (Vega Carrefour'un karşısında) kabri başında Kur'an okunup dua edilecek. 17:30—19:40 arasında Tanrıkorur'un ecdadı Tepedelenli Ali Paşa'nın da medfun olduğu Galata Mevlevihanesi'nde sanatkârın ilâhileri ve Evcârâ Mevlevî Âyîn—i Şerîfi icrâ edilecek. Vefat ettiği saat olan 19:40'da ise hatim duası yapılacak. Aynı gün, Ankara'da, Gazi Üniversitesi Konser Salonu'nda saat 20:00'de Ankaralılar için de bir Cinuçen Tanrıkorur Anma Konseri gerçekleştirilecek. Programlara giriş serbest.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/342/kultur/2.htm), [web.archive.org (arşiv bağlantısı)](http://web.archive.org/web/20020329151334/http://www.aksiyon.com.tr:80/2001/342/kultur/2.htm)
