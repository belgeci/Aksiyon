# İfade özgürlüğü

*Bilinmeyen-yazar 2002.03.23*

<div>
 <p class="spot">
  Avrupa Birliği tartışmalarında AB'ye giriş sonrası ya da AB kapısında bekleme süreci içerisinde muhtemel problematikler içinde teknoloji geriliği, ekonomik dengesizlik, toplumsal ve kültürel uyuşmazlık vs gibi konular yer almakla birlikte asıl tartışma hak ve özgürlükler üzerine oluyor.
 </p>
 <p class="metin">
 </p>
 <img border="0" src="/web/20020420021701im_/http://www.aksiyon.com.tr/2002/381/resimler/ifade.jpg"/>
 <p class="metin">
  Avrupa Birliği sürecinde Türkiye ifade özgürlüğü gibi temel özgürlükler konusunda net bir tavır almak durumuyla karşı karşıya. Liberal Düşünce dergisi "AB Sürecinde İfade Özgürlüğünü Yeniden Düşünmek" başlığı altında bir dizi makale ile enine boyuna bu gerekliliği ve zorunluluğu ele alıyor. Derginin editörü Prof. Dr. Mustafa Erdoğan'ın ifade özgürlüğünden kastın ne olduğunu anlattığı yazısı girişte yer alıyor. Zühtü Arslan, ifade özgürlüğünün Türkiye'ye özgü alışıldık sınırlarının yeniden düşünülmesi gerektiğinden ve ifade özgürlüğünü tehdit eden unsurlardan bahsediyor. AİHM kararlarını ifade özgürlüğü açısından değerlendiren iki yazının yanında Anthony Bradney'in "Liberal Bir Demokraside Dinlere Neden Kıymet Verilmeli" adlı makalesi ilgi çekici.
 </p>
 <p class="metin">
 </p>
 <p class="metin">
  Kitaplık Dergisi mart—nisan sayısında "Yazarın görüşleri yapıtını etkiler mi?" sorusunu tartışmaya açıyor. Dört başı mamur bir Nazım Hikmet dosyasına yer veriyor Kitaplık. Orhan Pamuk'un çeşitli endişelerle Kar'dan çıkardığı bir bölüm, avangard edebiyatın yaşayan totemi olarak bilinen Thomas Pynchon'a ayrılan "profil" , Fransız şiirinin önde gelen isimlerinden Michel Deguy ile yapılmış söyleşi bu sayının temel taşları arasında. Rasim Özdenören'den Nermi Uyur'a, Levent Şentürk'ten Serdar Rifat'a şiir öykü ve deneme alanındaki verimlere geniş yer verilen bir sayı.
 </p>
 <p class="metin">
 </p>
 <p class="arabaslik">
  Tarih bilinci
 </p>
 <p class="metin">
  Türk Yurdu dergisi Türkiye'deki tarih öğretimini masaya yatırıyor. Tarih bilinci, tarih eğitimi sorunları, postmodernizm ve tarih öğretimi, tarih eğitiminde menkıbelerin yeri, "dokümanlarla öğretim" yaklaşımı, ilk, orta ve lisans eğitiminde tarih derslerinin değerlendirilmesi gibi pek çok konu yer alıyor. Halil İnalcık "tek kişilik akademi" başlığı altında işlenirken, Prof. Dr. Bahaeddin Yediyıldız ile tarih araştırmaları üzerine söyleşi yapılıyor. Türk Yurdu dergisinin ikinci önemli konusu Muzaffer Özdağ. Oğlu Ümit Özdağ babasını anlatırken dostları da Özdağ ile ilgili hatıralarını okurlarla paylaşıyorlar.
 </p>
 <p class="metin">
 </p>
 <p class="arabaslik">
  İslamcı söylemin kaynakları
 </p>
 <p class="metin">
  Dergah'ın mart sayısı bir değişiklikle açılıyor; genellikle bir şiirin yer aldığı ilk sayfada bu kez İsmail Kara'nın "İslamcı söylem" üzerine yazdığı kapsamlı bir makale var. Orta sayfa sohbeti yönetmen Halit Refiğ ile gerçekleştirdiği röportajları kitap yapan İbrahim Türk ile yapılmış. Dergah Cinuçen Tanrıkorur'un hatıratını yayınlamaya devam ediyor. Ayşe Şasa'nın "Bir Dosta Mektuplar" başlıklı yazısı bir müjdeyle geliyor: Şasa bundan böyle her sayıda Dergah'ta olacak.
 </p>
 <p class="metin">
 </p>
 <p class="arabaslik">
  Şair kim?
 </p>
 <p class="metin">
  Kaşgar son sayısında "Şair kim?" diye soruyor. Terapistlerin açık hava müzesi mi, gazetecilerin yedek yazı depoları mı? Hain mi, bölücü mü, şarkıcı mı, kulağı küpeli depresif bir adam mı? Şairlik bir meslek mi bir ruh hali mi, bir yafta mı? Ömer Erdem'in açtığı kanalda tartışılsa iyi olacak mevzulardan biri daha... Mart—nisan sayısında Cahit Koytak'ın yeni şiirlerini de görüyoruz. Heykeltraş, ressam ve mimar Mikalanj'ın çok sayıda yazdığı şiirlerden bir kısmı Talat Sait Halman çevirisiyle yer alıyor. Yüzüklerin Efendisi diye bunca yaygara koparılmışken, belirtilmese de, gündeme küçük bir göz kırpma olarak nitelendirilebilecek bir çeviri de Jean Chevalier ve Alain Gheerbrant'tan geliyor. "Sembol ve Yüzük" adlı yazı bağlılık ifade eden yüzüğün bu anlamı nasıl kuşandığına dair ilgi çekici anekdotlar içeriyor. Yücel Uğurlu'nun "Puşkin'den Üç Eser", Abdullah Şevki'nin "İbn—i Sina'nın Şiir Kuramı" başlıklı çalışmaları da edebiyatseverlerin dikkatini çekecek yazılardan. Rasim Özdenören "Oyun" adlı öyküyle yine Kaşgar okuyucusunun karşısında. Dergide yer alan diğer isimler ise şunlar: Mehmet Can Doğan, Kamil Öztürk, Abdullah Uçman, A. Can Yakın, Alim Kahraman, İshak Buhar, N. Yerli, Sabri Koz, Alper Tunga İnce, Muhammed Salih, Nazif Gürdoğan, Hüseyin Yorulmaz, Cemal Akyüz, Tagore, İlyas Dirin, Kamil Doruk.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/381/kultur/2.htm), [web.archive.org (arşiv bağlantısı)](http://web.archive.org/web/20020420021701/http://www.aksiyon.com.tr:80/2002/381/kultur/2.htm)
