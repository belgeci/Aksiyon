# Mobilya eski başkentine dönüyor

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20041027055512im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027055512im_/http://www.aksiyon.com.tr/resim/443/78.jpg" vspace="5"/>
  </p>
 </font>
 <font class="content">
  Uzun süre Türkiye mobilyasının başkentliğini yapan Eskişehir, son günlerde eski günlerini yakalamaya çalışıyor. Değişen gelenekler, günlük yaşamda konfor ve rahatlığın ön plana çıkması her seviyeden insanın yaşadığı mekanları özenle seçmesini, seçtiği mekanı özenle döşemesini gerektiriyor. Bu da seçilen mobilyaların tüketicinin imkanları nisbetinde kaliteli, kullanışlı ve günün modasına uygun olmasını beraberinde getiriyor.
 </font>
 <p>
  <font class="content">
   Yirmi yıl öncesine kadar ülkemizde mobilya sektöründe en etkili şehir Eskişehir’di. Günümüzde ise mobilya denilince akla İnegöl, Kayseri, Samsun, Ankara gibi şehirler geliyor. Arabacı Mobilya Grup (ARMOB) Fabrika Müdürü Mahmut Sadi Yıldız, bu durumu, “Eskişehirli mobilyacıların ‘Bu işi en iyi biz yaparız’ hesabına kapılmaları ve teknolojiyi yakından takip etmemeleri Eskişehir mobilyasını bu duruma düşürmüştür” diyerek açıklıyor. Yıldız, kendilerinin Eskişehir mobilyasının Türkiye ve dünya pazarında kaybettiği itibarı yeniden kazandırmaya çalıştıklarını söylüyor.
   <br/>
   <br/>
   Mobilya sektörünün tasarım, üretim, hizmet ve fiyat temelleri üzerine kurulduğunu belirten Yıldız, “Bir mobilya firmasının marka olabilmesi için bu dört altın kuralı yerine getirmesi gerekiyor. Her firma kendine özgün tasarımlar ortaya koymalı, üretimde kaliteli ürünleri seçmeli, satış sırası hizmetin yanında satış sonrası hizmete önem vermeli ve bunları yaparken de müşterilerinin bütçesine hitap etmelidir” diyor. Kendini geliştirmeyen ve teknolojiyi takip etmeyen firmaların ayakta duramayacağını belirten Yıldız, “Mobilya firmaları kendini geliştirme yerine yan mağazada gördükleri modelleri taklit etmeyi tercih ediyor. Bu da firmanın gelişmesini engelliyor. Eskişehir bu hastalığa kapıldığı için kendisini geliştiremedi. 1990’lı yıllarda Libya’ya ürün veren Eskişehirli mobilyacılar iç pazarı ihmal ettiler. Libya da ürün almayı kesince iç pazara dönen mobilyacılar umduklarını bulamadı” diyerek Eskişehir mobilyasının yaptığı hatalara değiniyor.
   <br/>
   <br/>
   Eskişehir’de yaşanan sıkıntıları yerinde ve zamanında tespit eden ARMOB, mobilya sektörüne yeni bir anlayış kazandırmak için tasarımıyla, kaliteli üretimiyle farkı bir çizgi yakalamayı hedefliyor. Yıldız, “Avrupa standartlarında tasarlanan ürünleri yine Avrupa’dan onaylı malzemelerle imal ediliyoruz. Bağlantı elemanları başta olmak üzere çoğu hammaddeyi ithal olarak yurt dışından alıyoruz. Anadolu Üniversitesi Endüstriyel Tasarım Bölümü ile anlaşmaya vardık bundan sonraki ürünlerimizi üniversite—sanayi işbirliği çerçevesinde gerçekleştireceğiz” şeklinde konuşuyor.
   <br/>
   <br/>
   11 bin metrekare açık 4 bin 500 metrekare kapalı alan üzerinde faaliyet gösteren ARMOB, 2003 yılında Türkiye’de bayi ağını kurup 2004 yılında da dünya mobilya pazarında söz sahibi olan bir mobilya markası olmayı hedefliyor. Yönetim kadrosunu Türkiye’de ve dünyada söz sahibi modüler mobilya sektöründeki firmalardan transfer ettiklerini belirten Yıldız, “Fabrikamız aylık 5 bin takım mobilya üretim kapasitesine sahiptir. Yüzlerce çeşit ürünümüzün tamamında birinci sınıf sunta kullanıyoruz. Mobilyalarımızı CNC teknolojisi ve Alman Ruster sistemine göre 1 yıl garantili olarak üretiyoruz. Bu sistemin avantajı ortak parça sistemini kullanarak verimliliği artırmak ve müşterilerimizin mobilyayı daha kolay montaj yapmalarını sağlamaktır” diye konuşuyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2636), [web.archive.org (arşiv bağlantısı)](http://web.archive.org/web/20041027055512/http://aksiyon.com.tr:80/detay.php?id=2636)
