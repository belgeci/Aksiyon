# Fazla adalet göz çıkarmaz!

*Bilinmeyen-yazar 2012.01.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yargılamayı hızlandırma esasına odaklanan Adalet Bakanlığı’nın 100 maddelik üçüncü reform paketi yasalaştığında ‘demokratiklik’ algısını zayıflatan birçok pürüz tarihe karışacak.
  </font>
 </div>
 <div id="newsText">
  <font class="detail-text">
   <p>
    2 milyon dosyanın adliye dışına çıkacağı tahmini bile tek başına değer taşıyor, adaletin gecikmesine yol açan sebeplerinin ortadan kaldırılışı adına. Gerekçeleri sıralanmadan tutuklu ve tahliye talepleri reddedilemeyecek yeni kanunla. Kantarın topuzu, kapsamı 3’ten 5 yıla genişletilen adli kontrol uygulamasına kayacak. Özel yetkili mahkemelerdeki savunma hakkı da güç kazanacak. Sanık ve avukatı meramını anlatırken süre sınırlamasından kurtuluyor. Kişi üyesi değilse, bir örgütün iştirak ettiği eylemi yüzünden alacağı ceza yüzde 50 azalıyor. Sabıka kayıtlarında ömür boyu kararı da kalkıyor. Adli sicil arşivleri prensipte 5 yıl sonra silinecek. Suç yüz kızartıcı ve devlete karşıysa 15 yıl geçerliliğini koruyacak. Ancak her halükarda 30 sene içinde tamamen sıfırlanacak. Mevcutta kaydın temizlenmesi için şahsın vefatı veya 80 yıl beklenmesi şartı var. Basın yayın aracılığıyla işlenen cürümlerde de iyileştirici adımlar söz konusu. Bu adım Ergenekon ve Balyoz davalarını haberleştiren gazetecileri yakından ilgilendiriyor. 5 yıla dek hapis istenebilen suçlara ilişkin hükümler ertelenecek. Bunu takiben 3 aylık süre zarfında aynı suça bulaşılmazsa dosya düşecek. Bu maddeden sadece basın yoluyla değil; sair yöntemlerle düşüncelerini açıklarken kendini yargı önünde bulanlar da yararlanacak. Ameliyat, icra ve tapu işlemleri benzeri yükümlülüklerindeki kamu görevini ifa ederken vatandaşla hariçten para pazarlığına girenler rüşvetten yargılanacak. Cezası 4 ila 12 yıl. İcra aşamasında mekandaki vazgeçilemez eşyalara dokunulmayacak. Masum sanılan molotof kokteylinin artık silah sayılacağını da ekleyelim unutmadan.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D79E631652AEEF7C9E0A1B2FCEDCEFEE?newsId=31639), [web.archive.org (arşiv bağlantısı)](http://web.archive.org/web/20120712203832/http://www.aksiyon.com.tr:80/aksiyon/newsDetail_getNewsById.action;jsessionid=D79E631652AEEF7C9E0A1B2FCEDCEFEE?newsId=31639)
