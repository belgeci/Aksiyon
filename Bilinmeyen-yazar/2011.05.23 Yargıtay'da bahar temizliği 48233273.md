# Yargıtay’da bahar temizliği

*Bilinmeyen-yazar 2011.05.23*

<font class="agenda2NewsSpot">
 Yargıtay’ın daire sayısı 11 Nisan’da 32’den 38’e çıkmıştı. 6 yeni dairenin 2’si hukuk, 4’ü ceza. Başkanlar Kurulu’nca belirlenen iş bölümü karar tasarısını Büyük Genel Kurul onayladı.
</font>
<font class="newsDetail">
 <p>
  <p class="MsoNormal">
   Ergenekon ve Balyoz da dâhil; anayasal düzene karşı işlenen suçlar, darbe, darbeye teşebbüs, silahlı örgüt ve askerî casuslukla alakalı davaların temyiz incelemesi 9’uncu Ceza’da kaldı. TCK’nın 220’nci maddesinde tanımlanan “cürüm işlemek amacıyla örgüt kurmak” suçuna da bu daire bakacak bundan böyle. Öncesinde 8’inci Ceza görevliydi bu suçun temyizine dair. Daire, örgütlü suçlara ilişkin davalarda yasal telefon dinlemelerini delil saymamıştı. 170 bin civarındaki çek ihlallerinde 10’uncu Ceza’nın iş yükünü 12, 13 ve 14’üncü Ceza daireleri hafifletecek. 134 bine tırmanan hırsızlık temyizini 6 ve 13’üncü Ceza birlikte yürütecek. 11’inci Ceza aynen devam ediyor; resmî belgede sahtecilikten sorumlu. Erzincan eski Cumhuriyet Başsavcısı İlhan Cihaner’in Ergenekon terör örgütü üyeliğinden yargılandığı dava da 11’de. Hakaret suçları 2’nci Ceza’da. Dosya sayısı 102 bini buldu. İlave iki hukuk dairesi, 9, 10, 11, 15 ve 19’uncu hukukun uhdesindeki bazı davaları üstlendi. 2010’da 1 milyon 98 bin 485 temyiz işleminin Yargıtay’da sıra beklediği duyurulmuştu. Yargıtay Cumhuriyet Başsavcılığı’nda da 732 bin 934 dosya vardı.
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-29440-yargitayda-bahar-temizligi.html), [web.archive.org (arşiv bağlantısı)](http://web.archive.org/web/20110621063228/http://aksiyon.com.tr:80/aksiyon/haber-29440-yargitayda-bahar-temizligi.html)
