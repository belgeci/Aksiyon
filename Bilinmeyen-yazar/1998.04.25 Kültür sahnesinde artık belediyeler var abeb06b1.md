# Kültür sahnesinde artık belediyeler var

*Bilinmeyen-yazar 1998.04.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Halkın istek ve ihtiyaçlarının değişmesi, klasik belediyecilik anlayışını ortadan kaldırıyor.
  </font>
 </div>
 <div id="newsText">
  <font class="detail-text">
   Bugüne kadar asfalt, yol, park, bordür yapmak gibi işlerle yetinen belediyeler artık daha farklı alanlarda hizmet arayışlarına giriyorlar. Özellikle kültür ve sanat alanlarında faaliyette bulunmaya başlayan ve bu alanlarda etkinlik gösteren belediyeler olumlu puanlar topluyorlar.
   <br/>
   <br/>
   Yerel yönetimlerin halkla birebir ilişki içinde olmasından dolayı, halkın kültür seviyesinin yükselmesinde önemli görevler üstlenebileceği gerçeği, belediye başkanlarına rutin hizmetlerinin yanında kültür hizmetlerinde de direkt olarak sorumluluk yüklüyor. Kültürsanat merkezleri, tiyatro salonları, müze ve sanat galerisi açarak buralarda etkinlikler düzenleyen belediyelerin popularitesi artıyor.
   <br/>
   <br/>
   Kültür belediyeciliği
   <br/>
   <br/>
   Belediye başkanlarının vazifelerinin sadece asfalt, park, bahçe yapmak değil, bunlardan daha önemli olmak üzere kültürel faaliyetlerin hızlandırılmasını sağlamak olduğunu söyleyen Maltepe Belediye Başkanı Bahtiyar Uyanık, bu fikirden hareketle Maltepe'de "Kültür Belediyeciliği" başlatmış. Maltepe sahilinde yer alan ve İstanbul'da Atatürk Kültür Merkezi'nden sonra ikinci büyük sahne ve salona sahip olan Yayla Sanat Merkezi, ülkemizin önde gelen tiyatro, ses ve sahne sanatçılarının yanı sıra amatör topluluklara, eğitim amaçlı toplantılara da ev sahipliği yapıyor. Belediye binasının girişinde yer alan "Dr. Füsun Kahveci Sanat Galerisi" ise, ünlü ya da amatör ressamların eserlerinin yanında hat, minyatür, tezhip ve diğer el sanatlarının sergilendiği bir mekan olarak halkın ve sanatseverlerin akınına uğruyor.
   <br/>
   <br/>
   Müzik konusuna halkın gösterdiği ilgiyi kendi lehine çevirmeyi başarabilen belediyeler, sadece konser, dinleti gibi müzikal etkinliklerle yetinmeyip açtıkları kurslarla halkı bilgilendirme yoluna yöneliyorlar. Maltepe Belediyesi bu konuda bir adım daha ileriye giderek açtıkları müzik merkezinde müzikseverlere konservatuar eğitimi kalitesinde 5 yıllık Türk müziği eğitimi veriyor. Tamamen ücretsiz gerçekleştirilen bu hizmet için belediyenin bir binası müzik merkezi haline getirilmiş. Itri, Hacı Arif Bey, Dede Efendi gibi isimlerin repertuvarlarına yer verilen sınıflarda özellikle ev hanımı ve üniversite öğrencisi gençlerden oluşan öğrencilere profesyonel müzik hocaları tarafından nota, solfej, müzik tarihi bilgileri verilerek Türk Sanat Müziği Eğitimi gerçekleştiriliyor. Yine aynı mekanda ünlü Türk Müziği bestecilerinin portrelerinden oluşan daimi bir sergi de açık tutuluyor. Kurulan bir vakıf sayesinde (Sasav) sanatın her kesiminden sanatçıların biraraya gelerek sohbet edebildikleri, dertlerini ve sevinçlerini paylaştıkları bir merkezde resimden heykele, operadan tiyatroya, edebiyata, şiire kadar çeşitli dallarda renkli sohbetler gerçekleştiriliyor. Aynı merkezde ücretsiz resim, heykel, ahşap boyama kursları da veriliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3681-kultur-sahnesinde-artik-belediyeler-var.html), [web.archive.org (arşiv bağlantısı)](http://web.archive.org/web/20120614093400/http://www.aksiyon.com.tr:80/aksiyon/haber-3681-kultur-sahnesinde-artik-belediyeler-var.html)
