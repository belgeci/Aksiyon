# Silahlar bulundu ama soruların cevabı yok

*Bilinmeyen-yazar Bilinmeyen-tarih*

<div>
 <p>
  <font>
   Yoğun Kıbrıs gündemi arasında gözden kaçan çok önemli bir hadise meydana geldi geçtiğimiz hafta. Türkiye"nin en büyük konteyner limanı olan Ambarlı Gümrüğü"nde bir konteynerin içerisinde 500 adet kalaşnikof ile bu silahlara ait şarjörler ele geçirildi.
   <br/>
   <br/>
   Aslında herhangi bir ihbar yoktu. Hadise, başlı başına gümrük görevlilerinin "titizliği" ile ortaya çıkartılıyordu. Asıl önemli olan soru bu silahların ne olacağıydı. Resmi evraklara göre silahlar Bulgaristan"daki Arsenal Co şirketinden, Paraguay kökenli Hunter S A firmasına Hamburg üzerinden yollanıyordu ve Malta bandıralı bir gemiye İstanbul"dan yüklenecekti. Malzemenin Bulgaristan"dan çıkmış olması, Malta bandıralı bir gemiyle önce Hamburg"a, oradan da Paraguay"a götürülüyor olması, silahların av tüfeği şeklinde beyan edilmesi, ilgili şirketlerin tutarsız açıklamaları ve benzeri nedenlerle şüphelenen ve konteynerlerde arama yapan gümrük yetkilileri silahlara ulaştı. AK 47 kalaşnikoflar ile bu silahlara ait malzemeler Jandarma"ya teslim edildi ve görünüşte dosya kapatıldı. Fakat cevaplanması gereken çok sayıda soru var. Ayda sadece 20 bin transit konteynerin girip çıktığı Ambarlı Limanı"ndan benzeri silah ticareti yapılıyor muydu? Türkiye"ye gizlice sokulması planlandığı belirtilen silahlar kime ya da hangi örgüte gidecekti? Gümrükte X Ray cihazı yok ve bütün mallar beyan edildiği gibi kabul edilip sadece ileri derecede şüphe görülürse konteynerler açılıyor. Gerek her konteynerin açma maliyetinin 200 doları bulması, gerekse de ticaretin aksamaması için konteynerlerden sadece bazıları açılıyor. Konteynerlerdeki silahlarla ilgili istihbarat çalışması neden yapılamadı? Gümrük camiasını yakından tanıyan tecrübeli isimlere göre bu silahlar transit gibi gösterilse de aslında Türkiye"ye sokulma amacıyla gönderilmişti. "Transit bir silah Malta bandıralı bir gemiyle İstanbul aktarmalı Hamburg"a, oradan Paraguay"ya yollanmaz" diyen tecrübeli gümrükçüler silahların doğrudan ilgili ülkeye ve büyük miktarlarda gönderilmesi gerektiğine işaret ediyor. Güvenlik çevreleri ise "Acaba bu silahlar yakalatılmak mı isteniyordu?" sorusuna cevap arıyor. Dünya kamuoyunda "Türkiye silah kaçakçılığında önemli bir ülke" şeklinde bir imaj oluşturup önümüzdeki günlerde yapılacak NATO zirvesi öncesinde Türk emniyeti köşeye mi sıkıştırmak  isteniyordu? Bu ve benzeri soruları çoğaltmak mümkün. Uzun yıllar gümrük camiasında bulunmuş çevrelere göre Ambarlı Gümrüğü"nde yakalanan silahlar burada görev yapan ekibin dikkati sayesinde bulundu ancak yasadışı silah ticaretini engellemek gümrükçülerin değil istihbaratçıların işi. Bunun için de etkili bir istihbarat ağı ve güçlü bir veri tabanı gerekiyor. Yoksa binlerce konteynerin girip çıktığı limanlarda bir orduyu donatacak silah geçer ve hiç biri bulunamaz.
   <br>
    <br>
     <br/>
     <br/>
    </br>
   </br>
  </font>
 </p>
 <p>
  <font>
   (Bu yazı 957 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11442), [web.archive.org (arşiv bağlantısı)](http://web.archive.org/web/20050221154225/http://www.aksiyon.com.tr:80/yazdir.php?id=11442)
