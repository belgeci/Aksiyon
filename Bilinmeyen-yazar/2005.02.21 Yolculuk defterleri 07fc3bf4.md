# “Yolculuk defterleri”

*Bilinmeyen-yazar 2005.02.21*

<div>
 <p>
  <font>
   Yolculuk defterinin kaynağında, yazarın, tesadüf sonucu ve o anki izlenimler doğrultusunda kaydedilmiş bir dizi not ve krokiyle,
   <br/>
   <br/>
   bir güzergâha ve karşılaşmalara tanıklık ettiği, edebi ve sanatsal bir alıştırma yer alır. Öznel, hatta “giz öğretici” olan bu alıştırma, Nicolas Bouvier’ye göre dosdoğru yolculuğu izler: “Yolcuyu yapan yoldur, yolu yapan yolcu değil.” Dünya kenti, yolculuk kenti İstanbul, pek çok anlatıya ve yolculuk defterine esin kaynağı olmuş. İstanbul, yazarlar ve sanatçılar için tükenmez bir esin, yolcular içinse bir büyülenme kaynağıdır. Fransız Kültür Merkezi işte bu nedenle, Clermont-Ferrand Yolculuk Defterleri Bienali’nin işbirliğiyle, bir serginin, yazarlarla bir buluşmanın, çizim ve yazı atölyelerinin de yer alacağı bu etkinliğe ev sahipliği yapacak. İstanbul’da yaşayan Fransız gazeteci Ariane Bonzon ve onun rehberlik ettiği ünlü Fransız çizer Christophe Merlin, Avrupa ve Asya’yı bağlayan İstanbul kenti üzerine “İstanbul ve İstanbullular” yolculuk defterini hazırladılar. Diğer bir eser, resimli roman sanatçısı Fransız çizer Ferrandez’in metin ve çizimleriyle, bir gezintinin ritminde, İstanbulluları İstanbul sokaklarını, renklerini, kokularını açığa çıkarıyor... Sergi 23-26 Şubat tarihleri arasında görülebilir. Ayrıca sergi kapsamında söyleşiler ve atölye çalışmaları da yer alıyor.
   <br/>
   <br/>
  </font>
 </p>
 <p>
  <font>
   (Bu yazı 746 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19743), [web.archive.org (arşiv bağlantısı)](http://web.archive.org/web/20051022201429/http://aksiyon.com.tr:80/yazdir.php?id=19743)
