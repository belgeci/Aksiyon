# Dişi hayvanları keserek fabrikalarımızı imha ediyoruz!

*Bilinmeyen-yazar 2010.03.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kırmızı etin 28 liraya çıkması, beyaz ete talebi artırdı. Sait Uluçay’a göre artışın sebebi sektördeki istikrarsızlık.
  </font>
 </div>
 <div id="newsText">
  <font class="detail-text">
   <p class="MsoNormal">
    Türkiye’de son zamanların en önemli gündemlerinden biri, et fiyatlarındaki fahiş artışlar. Bir kilo dana etinin perakende fiyatı ortalama 24-28 liraya kadar yükseldi. İnsanlar artık kırmızı et yerine tavuk etine yönelmeye başladı. Sektörün köklü firmalarından Dan-Et’in yönetim kurulu üyesi Sait Uluçay’a göre sıkıntıların temelinde istikrarsızlık yatıyor. Uluçay, et fiyatlarındaki artışları ve Dan-Et’in çalışmalarını Aksiyon’a anlattı.
   </p>
   <p class="MsoNormal">
    -Hayvancılık sektöründe son zamanlardaki sıkıntının sebebi nedir?
   </p>
   <p class="MsoNormal">
    Sektördeki en önemli konu istikrar. İstikrar olmadığı zaman bu inişler çıkışlar devam eder. İstikrar ise et, süt ve yem fiyatının dengede olması demektir. Bizde bazen et fırlıyor, bazen yem, bazen süt düşüyor. Süt fiyatı 6 ay çok düşük giderse, süt inekçiliği yapanlar zarar ediyor, yem de pahalı ise inekler kesime gönderiliyor. Damızlıklar kesilince bu sefer buzağı gelmiyor. Bu ise 1 sene sonra hayvan darlığı ve et fiyatlarının yükselmesine sebep oluyor. Fiyatların çok düşük olması gibi pahalı olması da ayrı bir sıkıntı.
   </p>
   <p class="MsoNormal">
    -Piyasadaki dengeyi bozan ne oldu?
   </p>
   <p class="MsoNormal">
    Esas dengesizlik, 1992 yılında et ve canlı hayvan ithalatının serbest bırakılmasıdır. 1992-95 döneminde ithalat serbest bırakılınca bütün besiciler ciddi zarar etti. Yerli üreticilerin en az yarısı yok oldu. Sektör esas darbeyi o zaman aldı.
   </p>
   <p class="MsoNormal">
    -İthalatın fiyatları düşüreceğini söyleyenler var.
   </p>
   <p class="MsoNormal">
    Bu sadece pansuman çözüm olur. İthalatla et fiyatları düşer ama hayvancılar ciddi manada zarar eder. Sektörün geleceği tehlikeye girer. Türkiye şuna karar vermeli: Hayvancılıkta dışarıya bağımlı mı olacağız, üretici mi kalacağız? Elbette içerideki üretici güçlendirilmeli. Her sıkıştığımızda ithalat çözümü telaffuz edilmemeli. İthalat fiyat düşürmek için değil, hayvan ırkının ıslahı gibi konular için olabilir.
   </p>
   <p class="MsoNormal">
    -Fiyatların bu kadar artması üreticiyi vuruyor, peki sektörü nasıl etkiliyor?
   </p>
   <p class="MsoNormal">
    Şu anda hayvancılık para kazanıyor. Hem et fiyatı yükseldi, hem de yem fiyatları düştü. Üretici para kazanıyor ama bu sefer tüketici şikâyetçi. Fiyatlar artınca tüketim yüzde 30 azaldı, tüketici beyaz ete yöneldi. Bu denge nerede kurulacak o önemli. Fiyat makul bir seviyede dengeye gelirse tüketim de artar. İdeal nokta uluslararası fiyatlar olmalı. Verim ve ırklar meselesi çok önemli. Türkiye’de hâlen işletmelerin yüzde 97’si 10-20 baş hayvan besliyor. Organize hayvancılık yapılamıyor.
   </p>
   <p class="MsoNormal">
    -Fiyat istikrarının sağlanmasında Tarım Bakanlığı’nın rolü olabilir mi?
   </p>
   <p class="MsoNormal">
    Bakanlık ani fiyat düşmesi ve çıkmalarına müdahale etmeli. Et balık kurumu gerektiğinde alım yapmalı. Ellerindeki bütçeyi fiyat istikrarını sağlamak için kullanmalı. Gereksiz teşviklere para ayrılıyor. TMO’nun hububata müdahalesi gibi ette de bu kurum müdahale etmeli. Hâlen Et-Balık Kurumu’nun sektörde önemli bir işlevi var. Boşa giden teşvikler vermek yerine bakanlık piyasa düzenleyici rol oynamalı.
   </p>
   <p class="MsoNormal">
    -Türkiye’de hangi sektör sıkıntıya girse hemen teşvik istiyor…
   </p>
   <p class="MsoNormal">
    Biz buna karşıyız. Sıkıştığımızda hemen ‘devlet teşvik versin’ dememek lazım. Bu sektörde teşviklere ve ithal ete karşıyız. Devletin en önemli fonksiyonu, piyasa düzenleme ve fiyat istikrarı olmalı.
   </p>
   <p class="MsoNormal">
    -Dişi hayvan kesiminin yasaklanması sektörü olumlu etkiler mi?
   </p>
   <p class="MsoNormal">
    Yasak tam uygulanmıyor ama uygulansa iyi olur. Dişi hayvan olacak ki, dana olsun. Biz dişi hayvanları keserek aslında fabrikalarımızı imha ediyoruz. Sektöre girmek isteyen firmalar hayvan bulamıyor. Türkiye’de 27 milyon olan hayvan sayısı 11 milyona kadar indi. Şimdi üretim yapmak isteyen firmalar hayvan bulamıyor.
   </p>
   <p class="MsoNormal">
    -Sektördeki dalgalanmalar Dan-Et’i nasıl etkiliyor?
   </p>
   <p class="MsoNormal">
    Dan-Et, 35 yıl önce et sektörüne girdi. 2000 yılında Dan-Et markasını oluşturduk. Afyon Şuhut’ta fabrikamız var. İç Anadolu ve Marmara’da dağıtım ağımız var. Biz de et fiyatlarında bu kadar artış istemiyoruz; çünkü fiyat artınca talep düşüyor. En büyük özelliğimiz et tedarikini canlı olarak yapmamız. Biz hayvanların tamamını canlı alıyoruz, kendi tesislerimizde kendi ekibimiz kesiyor ve işlenmiş hâle de kendi ekibimiz getiriyor. Hem hijyen hem dinî hassasiyet anlamında bize yüzde 100 kontrol imkanı sağlıyor.
   </p>
   <p class="MsoNormal">
    -Markalaşma sürecine rağmen toptancılık devam ediyor mu?
   </p>
   <p class="MsoNormal">
    Et toptancılığı ile markalaşma birlikte gidiyor. Bu bize rahatlık sağladı, kaliteden taviz vermiyoruz. Ürünlerimize talep sürekli artıyor. ARGE çalışmalarımız var ve yurt dışındaki gelişmeleri yakından izliyoruz. Lezzet, hijyen ve dinî hassasiyetlere uygun üretimde çok önemli bir noktaya geldik.
   </p>
   <p class="MsoNormal">
    -Tüketici daha çok hangi ürünleri tercih ediyor?
   </p>
   <p class="MsoNormal">
    Biz en çok sucuk satıyoruz. 40’a yakın ürün çeşidimiz var ama sucuğun satıştaki payı yüzde 35. Onun dışında salam ve sosis talep görüyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-26297-disi-hayvanlari-keserek-fabrikalarimizi-imha-ediyoruz.html), [web.archive.org (arşiv bağlantısı)](http://web.archive.org/web/20120320210147/http://www.aksiyon.com.tr:80/aksiyon/haber-26297-disi-hayvanlari-keserek-fabrikalarimizi-imha-ediyoruz.html)
