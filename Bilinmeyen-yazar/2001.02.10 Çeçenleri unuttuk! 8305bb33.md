# Çeçenleri unuttuk!

*Bilinmeyen-yazar 2001.02.10*

<div>
 <p class="spot">
  Türkiye'deki gündemin yoğunluğu ve sürekli yenilenebilir oluşu, bazı önemli olayları unutuşumuzun en büyük kanıtı bizce. Daha düne kadar tüm Müslüman alemine "Bize dua etmiyorsunuz" şeklinde sitemde bulunan Çeçen halkının ıstırabı hâlâ dinmedi. Fakat işlerimizin yoğunluğu(!) bize onları hatırlatmıyor bile...
 </p>
 <p class="metin">
 </p>
 <p class="metin">
  Türkiyede'ki gündemin yoğunluğu ve sürekli yenilenebilir oluşu, bazı önemli olayları unutuşumuzun en büyük kanıtı bizce. Daha düne kadar tüm Müslüman âlemine "Bize dua etmiyorsunuz" şeklinde sitemde bulunan Çeçen halkının ıstırabı hâlâ dinmedi. Fakat işlerimizin yoğunluğu(!) bize onları hatırlatmıyor bile... Bence biraz gündemi yakalama derdine düşmeyip onları tekrar hatırlamanın zamanı geldi. Derginiz bu konuda meseleye ağırlığınca altın yükleyen nadir yayınlardan.
 </p>
 <p class="metin">
  Yine de iş işten geçmeden ana gündem maddesi olması gereken meseleleri unutmadan hatırlatın bize.. Ne olur!... Saygılarımla...
 </p>
 <p class="metin">
  Abdullah Doğan / BURSA
 </p>
 <p class="arabaslik">
  Politikacılar ABD'ye
 </p>
 <p class="metin">
  Merhaba ben Şevket. Size Amerika'dan yazıyorum, ben genelde internetten girip Türk gazetelerini ve dergilerini okumaya çalışırım hergün, ülkemde neler olduğunu, nelerin yaşandığını öğrenmek için. Ama kötü olan şu ki daha bir gün dahi iyi veya iç açıcı bir haber görmüş değilim. Hergün başka bir yolsuzluk, hergün başka bir ayıp. Geçen hafta mesela başı kapalı kız kardeşlerimizin okullara gidemediğini okudum ve inanın çok ama çok utandım.
 </p>
 <p class="metin">
  Neden mi? Ben Amerika'da yaşıyorum, herkesin bildiği gibi Müslüman olmayan bir ülke, eğer bu ülkenin herhangi bir örgütü veya bir kurumu veya bir okulu burada yaşayan herhangi bir Müslüman insana "Sen başını kapatamazsın" dese inanın yer gök oynar. Benim gittiğim okulda mescid yoktu, ben ve birkaç arkadaş üniversitenin müdürünün yanına gittik ve ona bir mescide ihtiyacımız olduğunu, eğer okul bize mescid sağlamazsa yasal yollara baş vuracağımızı bildirdik. Ne mi oldu? Bir haftadan bile daha kısa bir zamanda bize mescid açıldı. Burada millet Ay'da nasıl yaşayabiliriz, Mars'a gidebilir miyiz rüyaları kurarken benim sözde Müslüman milletim hâlâ başörtüsüyle uğraşıyor. Bence uyanmanın zamanı geldi de geçiyor bile, demokrasiden, özgürlükten, adaletten bahseden geri kafalı, cahil, eğitimsiz, kültürsüz, kaba, politikacılarımızı buraya getirmek lazım belki de. Umulur ki demokrasinin ve adaletin ne demek oluğunu anlarlar. Ve bir kerecik bile olsa, Türkiye için çalışırlar.
 </p>
 <p class="metin">
  Şevket Yiğiter
 </p>
 <p class="arabaslik">
  Gençlik batıyor
 </p>
 <p class="metin">
  Merhaba, geçen hafta derginizde yayınlanan 'Teneffüste Eroin Partisi' adlı yazınızı beğenerek okudum. İnanın çok güzel bir yazıydı. Bazı gerçekler vardır biz onları görmezlikten geliriz, ama bu gerçeklerle karşılaştığımızda hayatın hiç de toz pembe olmadığını anlarız. Uyuşturucu da işte bu gerçeklerden birisi. Ama üzücü olan artık bu illetin çocuk yaştaki gençleri esir alması.
 </p>
 <p class="metin">
  Sorunların dile getirilmesi çok doğru bir olay, belki sorunun yarısını oluşturuyor. Ama önemli olan uyuşturucu gibi, fuhuş gibi asıl gerçeklere çözüm bulabilmek. Bunu nasıl yapabiliriz sorusu kafamı kurcalıyor. Çözümü nasıl olur? Velilerin, öğretmenlerin, okulun, devletin görevleri nelerdir. Ama ben şuna inanıyorum ki bu sorunların meydana gelme nedenlerinden birincisi kendi kültürümüze, gelenek göreneklerimize inançlarımıza bağlı kalmayışımız. Belki de kendi benliğimizi, kendi kimliğimizi unutmamız. İkincisi ise ailelerin çocuklarıyla ilgilenmemesi, öğretmenlerin öğrencileriyle yeterince ilgilenmemeleri belki. Ben de bir öğretmen adayıyım ama öğrencilerimin kurtulması için herşey yapabilirim diye düşünüyorum. Çünkü gençlik bir batağın içinde. Belki eğitim sistemimizi kendi kültürümüze uygun olarak değiştirerek, belki aileleri bilinçlendirerek. Birşeyler yapmanın vakti geldi artık. Toplumumuzdaki bu ahlaksızlıkları bitirmenin zamanı geldi. Yine de bizi bir şekilde uyandırdığınız için teşekkür ederim.
 </p>
 <p class="metin">
  Nezahat Sakal/ Trabzon
 </p>
 <br/>
 <center>
  <a class="anaorta" href="http://web.archive.org/web/20010719025913/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/323/okurhatti/1.htm), [web.archive.org (arşiv bağlantısı)](http://web.archive.org/web/20010719025913/http://www.aksiyon.com.tr:80/2001/323/okurhatti/1.htm)
