# Şike düğümü 26 Ocak’ta çözülecek

*Bilinmeyen-yazar 2012.01.09*

<font class="agenda2NewsSpot">
 Avrupa Futbol Federasyonları Birliği (UEFA), “Türkiye’deki şike sorununun çözülmesinde, şikeyle mücadelede gerekli önlemlerin alınmasında ve disiplin yatırımlarının uygulanmasında, tam sorumluluk Türkiye Futbol Federasyonu’nda.” diyordu, resmî internet sitesinde.
</font>
<font class="newsDetail">
 <p>
  Türk Federasyonu’nun topu attığı Kulüpler Birliği Vakfı, atik davranarak tek pasla üzerine yöneltilen ateşi sahibine iade etti geçen perşembe günü. Futbol Disiplin Talimatı’nın 58’inci maddesine ilişkin düğüm 26 Ocak’taki olağanüstü genel kurulda çözülecek. Kulüpler, şike ve teşvik primini düzenleyen maddedeki suç-ceza eşitsizliğini kabul ediyor ama operasyonu federasyona bırakıyor. Beşiktaş’ın ve birliğin başkanı Yıldırım Demirören toplantıdaki kanaati, “Kim hata yaptıysa cezasını çekecek. Eşitsizlik varsa bu giderilecek.” sözleriyle özetliyordu. Sonunda şakalaşsalar da, Trabzonspor Başkanı Sadri Şener ile Fenerbahçe Asbaşkanı Ali Koç arasında yaşanan söz düellosu da manidardı. Kuruldan bir defaya mahsus af kararı bekleniyor.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31498-sike-dugumu-26-ocakta-cozulecek.html), [web.archive.org (arşiv bağlantısı)](http://web.archive.org/web/20120121050417/http://www.aksiyon.com.tr:80/aksiyon/haber-31498-sike-dugumu-26-ocakta-cozulecek.html)
