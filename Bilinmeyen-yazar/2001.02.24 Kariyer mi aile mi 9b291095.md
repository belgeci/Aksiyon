# Kariyer mi aile mi?

*Bilinmeyen-yazar 2001.02.24*

<div>
 <img border="0" src="/web/20020523104101im_/http://www.aksiyon.com.tr/yazar/sinek.jpg"/>
 <p class="spot">
  Jack Campell güçlü ve zengin bir Wall Street uzmanıdır. Bir gece, geç saatte evine dönerken serseri Cash'le bir dükkan sahibi arasında çıkan anlaşmazlığın ortasına düşer ve onlara yardımcı olur.
 </p>
 <p class="metin">
 </p>
 <img border="0" src="/web/20020523104101im_/http://www.aksiyon.com.tr/2001/325/resimler/Kariyer.jpg"/>
 <p class="metin">
  Ortalık yatıştıktan sonra Jack evine gider ve uyur. Sabah kalktığında kendini 13 yıl önce terk ettiği sevgilisi Kate'in kollarında bulur. Bu arada etrafında kendisine baba diye seslenen ufaklıklar koşturmaktadır. Önce durumu kavrayamayan Jack sonrasında alışır ve hiç bitmesini istemez. Başrollerde Nicolas Cage ve Tea Leoni var. Cage bazı eleştirmenlere göre karaktere melankolik bir hava katmış. Film "kariyer mi aile mi?" sorusunun yalnız kadınlar için değil erkekler için de sorulması gerektiğini anlatıyor. Bu soruya "ikisi bir arada pekâlâ güzel olur" şeklinde verilen cevabı da çürütüyor. Bu arada 'romantik' filmler skalasına dahil edilebilecek olan The Family Man, çok iyi yazılmış senaryosuyla dikkat çekiyor. Sadece evliler değil hayatına yön verme aşamasında olan herkesin izleyebileceği bir film. Evlilik mi kariyer mi? Karar sizin, faturalar nasıl olsa adrese postalanıyor.
 </p>
 <p class="metin">
 </p>
 <p class="metin">
  Yönetmenliğini Robert Zemeckis'in üstlendiği "Cast—Away", insan ruhunun kurtuluşu ve kader kavramının insanoğluna getirdiği artı ve eksiler üzerine keşfe çıkan bir çalışma... Chuck Noland kişisel ve profesyonel yaşamını saatin akışına göre kurmuş bir sistem mühendisidir. Çok hızlı bir tempo gerektiren kariyeri nedeniyle sürekli uçak yolculukları yapmakta ve bu yüzden de kız arkadaşı Kelly'den (Helen Hunt) uzun süre ayrı düşmektedir. Chuck'un hiç bitmeyecekmiş gibi görünen bu düzeni beklenmedik bir uçak kazası sonucunda ansızın kesintiye uğrar. Büyük Okyanus'taki uzak bir adada yepyeni bir çevrede tek başına kalmıştır. Kent yaşamındaki kimliğinden tümüyle arındığı ve alışkanlıklarının hiçbir işe yaramadığı yeni yaşamında onu sayısız güçlük beklemektedir. Herşeyden önce su, yiyecek ve barınak gibi hayatta kalmasını sağlayacak temel gereksinimlerini karşılamak zorundadır. Tom Hanks bu filmiyle de Oscar'a aday gösteriliyor.
 </p>
 <p class="metin">
 </p>
 <p class="arabaslik">
  Bir yazarın hikâyesi..
 </p>
 <p class="metin">
  Napolyon döneminde sapık yazıları yüzünden başı derde giren Marqius de Sade akıl hastanesine kapatılır. Hastanenin sorumlusu olan rahip içindeki şeytanı çıkarması için yazmasını söyler. Fakat yazıları Paris'te yayınlanmaya ve okunmaya başlar. Bunun üzerine Napolyon kitapların toplatılıp yakılmasını ve onun öldürülmesini emreder. Bunun yanlış olacağı danışmanları tarafından Napolyon'a söylenince Sade'in yazılarının nasıl dışarı çıktığını görmek için ona bir doktor denetimi uygular. Filmde Marquis de Sade rolünde Geoffrey Rush oynuyor. Sade'in karısı rolünde karşımıza çıkan Kate Winslet TITANIC ile, iki kez aday gösterildiği Oscar ödülünü almıştı. Filmin yönetmenliğini ise Philip Kaufman yapmış.
 </p>
 <p class="metin">
 </p>
 <p class="arabaslik">
  Komserim Şekspirim!..
 </p>
 <img border="0" src="/web/20020523104101im_/http://www.aksiyon.com.tr/2001/325/resimler/Komser.jpg"/>
 <p class="metin">
  Sahne karakol; oyuncular da öyle ya da böyle yolları karakola düşmüş Beyoğlu eşrafı... Romantik mafya lideri, prensini bekleyen fahişe, bir zamanlar "Hayaticik" rolüyle kariyer yaptığı Yeşilçam'ı, amcaoğlunun başına çay dökmesiyle terk eden, belli ki "Matrix" filminden etkilenmiş uyuşturucu kuryesi, "Doğruyum, çalışkanım, memurum, açım.." pankartıyla eylem yaparken tutuklanıp nezarete atılan matematik öğretmeni ve komser.
 </p>
 <p class="metin">
  Komser, "Hayaticik" rolünden replikler okuyan Tatü'ye inanır, onu "kimsenin hatırlamadığı" bu kariyeri dolayısıyla karakolda provaları yapılacak olan oyunun baş yönetmeni olarak atar. Tabii, Pamuk Prenses ve Yedi Cüceler oyununun bütün oyuncuları Beyoğlu'nda meskun bu karakolda mevcut değildir. Öyleyse aranan ölçü ve ebatlarda oyuncular derhal temin edilir. Doğrusu, sahne karakol, oyuncular da karokol sakinleri olunca temin edilecek oyuncular ve temin etme yöntemi öncekilerden farklı olmaz. Sanılmasın ki karakol sakinlerini bir sanat aşkı sarmıştır da karakolda 'piyes' oynanacaktır; herkes oynayacakları oyun sonrası komiser'in salıverme vaadine güvenmektedirler. Taa ki, "karakolda tiyatro"yapmalarının gerekçesini öğrendikleri zamana kadar...
 </p>
 <p class="metin">
  Şöyle düşünün: Sert, otoriter, devletine ve milletine, örf ve adetlerine bağlı bir polis komiserisiniz. Aynı zamanda babasınız da... Ve kızınızın kanser olduğunu öğreniyorsunuz... Onu biraz mutlu edip hayatını uzatmak, belki de kurtarmak için neler yaparsınız? Aynısını ya da bir benzerini; hem de, hürmette kusur etmediği amirlerleriyle ve devlet büyükleriyle karşı karşıya kalma pahasına.
 </p>
 <p class="metin">
  Film yalnızca bir film değil... Özelikle Sinan Çetin'nin yönettiği filmlerde bunu açıkça görmemek mümkün değil; bir sınır köyünde yaşanan traji—komik olayları anlatan Propaganda'da olduğu gibi "Komser Şekspir" filmiyle bir karakol etrafında gelişen olaylarda, özellikle son sahnesinde koyu bir "Ankara", yani "devlet işlerinin merkezden yönetildiği katı bürokrasi ile sarılmış merkez" eleştirisi var.
 </p>
 <p class="metin">
  Zaman zaman tiyatral olabilen, zaman zaman reklam filmi hissini veren ama iyi bir senoryo, usta bir yönetmen ve iyi oyuncu kadrosuyla kotarılmış dört dörtlük bir film, Komser Şekspir. Bu filmi izleyenlere bol bol gülme ve bol bol ağlama garantisi veriliyor.
 </p>
 <p class="metin">
 </p>
 <p class="metin">
  Komser Şekspir
 </p>
 <p class="metin">
 </p>
 <p class="metin">
  YÖNETMEN: SİNAN ÇETİN
 </p>
 <p class="metin">
  SENARYO: MESUT CEYLAN
 </p>
 <p class="metin">
  OYUNCULAR: KADİR İNANIR, MÜJDE AR, OKAN BAYÜLGEN, ÖZKAN UĞUR, PELİN BATU, GAZANFER ÖZCAN, SELAHETTİN DUMAN
 </p>
 <p class="metin">
  GÖRÜNTÜ YÖN.: KAMİL ÇETİN
 </p>
 <p class="metin">
  MÜZİK: MAZHAR ALANSON
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/sinema/1.htm), [web.archive.org (arşiv bağlantısı)](http://web.archive.org/web/20020523104101/http://www.aksiyon.com.tr:80/2001/325/sinema/1.htm)
