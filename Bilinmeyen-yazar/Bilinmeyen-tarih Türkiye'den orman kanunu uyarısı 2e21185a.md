# Türkiye’den orman kanunu uyarısı

*Bilinmeyen-yazar Bilinmeyen-tarih*

<div>
 <p>
  <font>
   Irak, Kıbrıs, Avrupa Birliği üyeliği, ikili ekonomik ilişkiler, AGSP gibi kritik dış politika meselelerinin birbiriyle yarışan takvimleri arasında Dışişleri Bakanlığı Müsteşarı Uğur Ziyal ABD’deki yoğun temaslarında başkan hariç hemen hemen bütün üst düzey yetkililerle görüştü. Irak operasyonu gibi zor konuların ele alındığı görüşmeler trafiğinde yönetimin iki numarası Dick Cheney(video konferans yoluyla), Dışişleri Bakanı Powell, Genelkurmay Başkanı Myers, Irak operasyonunun bir numaralı savunucusu Savunma Bakan yardımcısı Wolfowitz, Dışişleri Bakan Yardımcısı Marc Grossman yer aldı.
   <br/>
   <br/>
   Gizli olduğu için bu görüşmelerin içeriğine dair fazla bilgimiz yok, ancak tüm bu temasların ardından Uğur Ziyal sıcak konularla ilgili Türkiye’nin yaklaşımlarını The Washington Institute’daki toplantıda ortaya koydu. Ziyal burada ABD’nin uluslararası meşruiyet kazanmadan Irak’a operasyon yapmasının ‘orman kanununa dönüş olacağını, ABD’nin dünyanın kabul edeceği bir çözüme gelmesini umduğunu, Irak’ın bölünmesinin kabul edilemez olduğunu, Irak’ın geleceğinde Türkmenler’in de söz sahibi olması gerektiğini, Kıbrıs’ın üyelik için önşart olmadığını, dolayısıyla AB’nin müzakere tarihi vermesi gerektiğini söyledi. Ziyal’in Türkiye’nin Türkmenler’e ilgisini Bulgaristan’daki soydaşlara ilgisine benzetmesi, Musul—Kerkük’le ilgili bölge ülkelerinin istifhamlarını giderecek nitelikteydi.
   <br/>
   <br/>
  </font>
 </p>
 <p>
  <font>
   (Bu yazı 164 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1798), [web.archive.org (arşiv bağlantısı)](http://web.archive.org/web/20050301174701/http://www.aksiyon.com.tr:80/yazdir.php?id=1798)
