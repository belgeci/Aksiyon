# “Dınde şıfahılık olmaz”

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050302224822im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224822im_/http://www.aksiyon.com.tr/resim/295/14.jpg" vspace="5"/>
  </p>
 </font>
 <font class="content">
  Azerbaycanlı din adamı Mir Muhammed Kerim'in tefsirini gün yüzüne Dr. Ahmet Dolunay çıkardı. Ankara İlahiyat Fakültesi mezunu Dr. Dolunay(36) tefsir uzmanı.
 </font>
 <br/>
 <p>
  <font class="content">
   Doktora öncesi çalışmasında isnaaşeriyenin şeriflere yaklaşımını inceleyen Dr. Dolunay, doktorada ise aynı ekolün tefsir anlayışı üzerine odaklanmış. Bu alanda bir örnek olarak Baküvi Tefsiri’ni ve müellifinin hayatını inceleyen Dr. Dolunay’ın tezinin tefsir bölümü kitap olarak bugünlerde yayınlanmak üzere.
   <br>
    <br>
     Dr. Dolunay ile bu kitap ve müellifi üzerine konuştuk:
     <br>
      <br>
       — Artık neredeyse unutulmaya yüz tutmuş bir kitabı gün yüzüne çıkarmak ve Türkiye’ye tanıtmak fikri nereden aklınıza geldi?
       <br/>
       <br/>
       1993 yılında Memmedali Babaşov diye bir Azeri doktora talebesi İstanbul’a yanımıza geldi ve tam dört ay kaldı. Kendisi de İslam Hukuku’nda doktora yapıyordu. Bu şahıs hakkında bir makale yayımladığını söyledi. Doktora tezimin Mir Muhammed Kerimi’nin hayatı ile ilgili bölümünü içeren bir makale idi. Çok hoşuma gitti. Mir Muhammed’in kendisini Alevi diye tanımlıyor ve gerçek anlamda bir tefsire imza atıyordu. Yani her iki ekolün sivri taraflarına girmediğini söyledi. Dikkatimi çekti, Bakü’ye gittim. Kitap, Azerbaycan Elyazmalar Enstitüsü’ndeydi, fotokopisini alıp Türkiye’ye döndüm. 3 cilt ve 2500 sahifelik hacimli bir eserdi. Burada tefsircilere, Prof. Dr. İsmail Cerrahoğlu Bey’e, Prof. Dr. Suat Yıldırım Bey’e gösterdim. İncelememde yarar olduğunu söylediler. Böylece çalışmaya karar verdim.
       <br/>
       <br/>
       — Azerbaycan’da kitabı Elyazmalar Enstitüsü’nde bulmanız, halk arasında pek bilinmeyen bir eser olduğu anlamına mı geliyor? Yani Azeriler bu kitabı unutmuşlar mı?
       <br/>
       <br/>
       Komünizmin ne olduğunu tam olarak bilmiyorsunuz herhalde. Halkın elindeki Arapça yazılı tüm eserler mahvedilmiş. Bunlar toprak altında kalıp komünizmden sona ortaya çıkarılan eserler. Adamlar, Tevrat’ın 3000 yıllık nüshasını beşiğe koyup çocuk gibi sallayarak bugüne getirmişler. Tevrat’ın bu nüshasını gerçekten Kuba’da gördük.
       <br/>
       <br/>
       — Çok ilginç gerçekten. Kitabın Türkiye’de olduğu gibi Azerbaycan’da da pek bilinmediğini söyleyebilir miyiz?
       <br/>
       <br/>
       Kitap 1905’te Kasbi Matabaası’nda basılmış. Bir nüsha kızında, bir nüsha Elyazmalar Enstitüsü’nde. İki yıllık araştırmam sonucu bir nüshasını da Dil Tarih Kurumu Kütüphanesinde buldum. Zannımca bu Sultan II. Abdülhamid’e hediye edilen nüsha.
       <br/>
       <br/>
       — Eserin Osmanlı arşivleri dışında devrin uleması arasında bir etkisi olmuş mu?
       <br/>
       <br/>
       O konuda hiçbir ize rastlamadım. Yalnız Azerbaycan’dan General Tağiyev getirip Sultan Abdülhamid’e sunmuş. Müellifin halen yaşayan kızı, Abdülhamid Han’ın kitap karşılığında bir çok hediyeler gönderdiğini söylüyor. Eser için Tataristan, Türkmenistan’dan da hediye ve takdirnameler gelmiş.
       <br/>
       <br/>
       — Bunu şunun için soruyorum; o dönemde Abdülhamid’in güttüğü ittihad—ı İslâm siyaseti içinde Şiilerle de ittifak kurma düşüncesi vardı hatta bunun için Afgani’ye vazife vermiş, bir komisyon kurulmuş, Şii müctehitlerle yazışmalar yapılmış. Bu bağlamda eser tam da Abdülhamid’in siyasetine uygunluk arz ediyor.
       <br/>
       <br/>
       Abdülhamid Han’ın siyasetine uygunluk arzediyor ama bir şey var; müellif Baküvi, Cemaleddin Afgani’nin isminden hiç bahsetmiyor. 1917’lerde Azerbaycan’da Şiiler’le Sünniler arasında birleşme oluyor. Müftü ile Şeyhülislam el ele tutuşup Bakü’de Mevlid Kandilini birlikte kutluyorlar.
       <br/>
       <br/>
       — Daha önce isnaaşeriye anlayışı içinde hadisin yerini çalıştınız. Hadisin Müslümanlar’ın hayatındaki yeri konusu son zamanlarda Sünniler arasında da ciddi tartışmalara konu oluyor. Peki Şii ve Sünni ekoller arasında en önemli farklar neler?
       <br/>
       <br/>
       En önemli fark, Sünniler bütün sahabeyi adil (adaletli) kabul ederken, Şia’nın Selman ve Ammar(RA) gibi bir iki sahabeyi adil kabul etmesi.
       <br/>
       <br/>
       Diğer önemli fark, Sünniler ilk ravi olarak sahabeyi kabul ederken Şiiler ilk ravi olarak 12 imamı kabul ederler. Şii tefsir anlayışı da hadis anlayışları çerçevesinde odaklaşmış ve mezhebî doktrinleri ekeseninde dönüp durmuştur. Fakat Baküvi bu konulara hiç girmemiş, hadislerde ölçü olarak Kur’an’a mânâca uygunluk kriterini uygulamıştır.
       <br/>
       <br/>
       — Baküvi’nin Kur’an’ın tahrif olduğunu kabul etmemesi ve hadis alanındaki farklı yaklaşımı geleneğe karşı bir devrim olarak nitelenebilir mi?
       <br/>
       <br/>
       Evet. Fakat Şiiler’in hepsi Kur'an’ın tahrif edildiğini iddia etmemiştir. Hatta tahrif edildi diyenler bile bugün elimizdeki Kur’an’dan başka bir Kur’an’a sahip değil. Bu müellif hem Kur’an’ın tahrif edilmediğini söylüyor hem de bu işi ağızlarında sakız yapıp ileri sürenlere köpürüyor. Bu açıdan bence çok önemli.
       <br/>
       <br/>
       —Genel olarak Alevi ekolün İslam’ın temel kaynağı olan Kur’an’a yaklaşımı nedir? Son zamanlarda Alevi Kur’anı diye çalışma da yapıldı.
       <br/>
       <br/>
       Diyanet’in bu konudaki açıklamasına göre bu çalışma Tibyan Tefsiri’nden araklanmış, bizzat metinde değil sadece başındaki izah kabilinden olan bölümde Kur’an’ın tahrifinden bahsediliyor. Kim ne yaparsa yapsın, Aleviler bir Kur’an tefsirine müracaat etmek isteseler hep bu tahrif yörüngeli bilgilere başvuracaklardır. Çünkü Türkiye’deki Aleviler her ne kadar “Biz Şiiler’den ayrıyız” deseler bile, yine onların eserleriyle dirsek teması içindeler. Ben bu husustan dolayı Diyanet’e Türkiye’deki Aleviler’in kendilerine bir tefsir bulacaklarını, bunun Baküvi’nin çalışması olabileceğini söyledim. Yayınlamalarını teklif ettim. Diyanet Vakfı’nın yayın kurulunun başında olan Prof. Dr. Süleyman Hayrı Bolay da bu konuyu destekledi. Kitap, ilgili heyetten geçti. Fakat ne düşündüyseler iki sene beklettikten sonra yayımlamadılar. Mali problemleri ileri sürdüler. Süleyman Bey de çok üzüldü. Daha önce kitabı Prof. Dr. Beyza Bilgin hocamıza da göstermiştim. Kitabı etraflıca incelediler. Ve mezhepler arası diyalog açısından fevkelade önemli ve akademik bulduklarını söylediler.
       <br/>
       <br/>
       —Türkiye’deki Aleviler’in mevcut Sünni müelliflerin tercüme—tefsirlerine kıyasla bu tefsirde bulacakları farklılık ne olacaktır?
       <br/>
       <br/>
       Evvela bu zat bir Evlad—ı Resul. Hz. Fatıma anamızın soyundan geliyor. Ve bunu ispat ediyor. Müslümanların perişan haline ağlıyor ve yer yer (Hz. Peygamberi kastederek) “Dedeciğim” diye yakarıyor. Aleviler’e her yönden daha candan ve daha yakın. Zaten kitabı okursanız Azeri Türkçesi’nin de verdiği tatlılıkla, kendinizi sanki Allah’la konuşuyor gibi bulacaksınız. Hatta ben bu tezi bir doçent hocamızla tashih için okurken, bir yer vardı ki oraya gelince göz yaşlarını tutamadı ağladı. Sizi ağlatacak tefsiri şimdi çok zor bulursunuz.
       <br/>
       <br/>
       —Bu sözler bir yerde Kur’an’ın tefsirinde mezhep anlayışlarının etkili olduğu anlamına mı geliyor?
       <br/>
       <br/>
       Çok içtenlikle. İyi bir konuya değindiniz. Zaten bu zat mezhepler üstü olmaya çalışmış, yani mezhepleri hor görerek değil onların hep iyi yanlarını alıp taassubu olanları bir kenara atarak ilerlemiş, bir kompozisyon çıkarmış.
       <br/>
       <br/>
       — Ayağa mesh ve müt’a nikahı gibi, eserde Sünni bir okuyucu için inanç ve amel yönünden sakıncalı kısımlar var mı?
       <br/>
       <br/>
       Bir miktar var. Biz kitapta müellifin dediklerine hiç karışmadık. Sünni bakımdan uymayan yerlerini izah ettik. Şiiliğe aykırı olan noktalarını belirttik. Meşhur olmayan görüşlere dip not verdik. Ayağa mesh konusu Ehl—i Sünnetin önemli müçtehit imamlarınca da irdelenmiş. Müt’a nikahı için ise müellifin bizzat kendisi “Bütün ulemaya göre haramdır. Sadece Ca’feri mezhebine göre helaldir” diyor.
       <br/>
       <br/>
       — Sadeleştirme yaptınız mı, orijinal esere başka ne tür katkı ya da müdahaleleriniz oldu?
       <br/>
       <br/>
       Orijinal metnin sadece ayet mealine müdahalede bulunduk ki zaten böyle olması gerekiyordu. Tefsir bölümlerine müdahalemiz yok. Tekrarları çıkardık. Bunları da (...) şeklinde belirttik. Çıkardığımız Farsça Şiirler’i de aynı işaretle belirttik. Tefsirde alıştığımız yöntemi kullanmamış, ayeti alıp hemen tefsire geçmiş. Böyle olunca biz ayetlerin Arapça lafızlarının olduğu bölümlerin tercümesini verdik. Azeri Türkçesi’nin tadı kaçmasın diye yahşi, özge, özüm, mihriban vb. kelimeleri hiç tercüme etmedik.
       <br/>
       <br/>
       — Şifahi kültüre dayalı Alevilik yöreden yöreye değişiyor. Acaba Aleviliğin kitabileşmesi konusunda bu kitap katkı sağlayabilir mi, benzer çalışmalar var mı?
       <br/>
       <br/>
       Evet öyle. Şifahi kültür masallar için, çocukların zekasını artırmak için çok zengin bir servet. Fakat din gibi bir konuda şifahi kültürün çok zararları olacağı kanaatindeyim. Şifahi kültürün bir zararı da sataşmalara çok uygun zemin hazırlaması. Birisi “mum söndürüyorlar” deyince Alevi kardeşlerimiz haklı olarak itiraz ediyor. Bu sataşmalardan koruması için Alevi kültürün tefsir, hadis gibi konularda belli bir temele oturması, şifahi kısmın da bu normlar çerçevesinde devam etmesi en uygunu.
       <br/>
       <br/>
       — Burayı açmakta fayda var. Çünkü bu tür çabalar Sünnileştirme gayreti olarak damgalanıp etkisiz hale getiriliyor. Diyalog zemini sizce ne olmalıdır?
       <br/>
       <br/>
       Bu konuda yanlış bir şey görmüyorum. Kendisini yanlış anlamaya kilitlemiş insanlara da bir şey diyemeyiz. Çünkü “Alisiz Alevilik” saçmalığını ortaya atan bir düşünceye diyecek bir şeyimiz olamaz. Bu tür insanlar için sadece dua edebiliriz. Diğer konuya gelince biz laik ve demokratik bir ülkede yaşıyoruz. Değil mezhep farklılıkları, din farklılıkları bile yadırganacak bir durum değil. Herkes kanun önünde eşit. Durum böyle olunca Alevi kardeşlerimiz “Biz Müslümanız, Kur’an’sız, peygambersiz Alevilik mi olur?” diyorlarsa biz onlara “Bizim Kur’anımıza sahip çıkıyorsunuz” deme hakkını bulamayız. Her konuda çalışma olduğu gibi Aleviler’le ilgili bir konuda da laik ve demokratik bir ülkede herkes çalışma yapabilir. Onlar da bizim hakkımızda çalışma yapabilirler.
       <br/>
       <br/>
       — Konuyu araştırırken mutlaka birçok Alevi ile tartıştınız, tepkileri nasıldı?
       <br/>
       <br/>
       Genelde olumlu baktılar. Bir akademisyen arkadaşım Aleviler’in bu kitabı kabul etmeyeceklerini söyledi. Başka bir Alevi, kendini Alevi diye niteleyen bir Türk’ün böyle bir tefsir yazmış olmasına ve bunun gün ışığına çıkmasına çok sevindi.
       <br/>
       <br/>
       — İşin nirengi noktası da bu zaten. Evi Caferi fanatikler tarafından yakılmış olsa da, o ekol içinden gelen bir yazarın bu çalışması Aleviler’e ne kadar hitap eder?
       <br/>
       <br/>
       Türkiye’deki Alevi büyükleri de kendilerinin evlad—ı resul olduklarını beyan ederler. İsbatıyla Muhammed Kerim de Evlad—ı Resul olayını bizzat belirtiyor. Bu noktada örtüşüyorlar. Ayrıyeten Mir Muhammed’in kızının beyanına göre Osmanlı ve Anadolu Türkleri çok sevdiğini, İranlılar’ı sevmediğini ifade etmekte ve bunu ısrarla belirtmektedir.
       <br/>
       <br/>
       Şurası bir gerçek ki Alevi Kur’an meali hazırlayanlar Tibyan Tefsirini kendi doğrultularında hazırlayıp sunarlarken ne kadar bilimsellikten uzak ve fırsatçı olduklarını ortaya koydular. Biz ise gerçekten “Ben Aleviyim” diyen, Ehl—i Beyt’ten birinin kitabını hazırladık. Herkes hür, ama böyle bir eserden istifade edilmez mi? Tepki de gelebilir, niyetimiz temiz.
       <br/>
       <br/>
       —Sözkonusu çalışma için Tibyan Tefsirinin seçilmesinin özel bir sebebi var mı?
       <br/>
       <br/>
       Özel sebebi yok. Sadece hemen hemen ilk meal olması ve sahibi ortada olmadığı için araklamaya daha yatkın olması.
       <br/>
       <br/>
       —Yazarın kızı ile görüşmelerinizden ve köyünde edindiğiniz izlenimlerden biraz aktarır mısınız?
       <br/>
       <br/>
       Kızının gözleri âmâ. Komünistlerin gece yarısı babasını evden alıp kurşunlayarak öldürdüklerini ağlayarak anlattı. Komünistlerin âdetidir, acısı daha fazla olsun diye gece yarısı götürürler. Torunu ve damadı profesör. Biri Sünni diğeri Alevi. Fakat aralarında bir ayrılıkları yok.
       <br/>
       <br/>
       —Azerbaycan’da bir süre kaldınız. İnanç gereği halkı Alevilik, Ehl—i Beyt dünyasıyla, etnik köken yönüyle Türklük’le içiçe. Bu yönüyle Azerbaycan sözkonusu unsurlar arasında bir diyalog köprüsü olabilir mi?
       <br/>
       <br/>
       Aksi yönde çabalar olsa da, gerçekte Azerbaycan’ın Alevi, Sünni ve Şii diyaloğu için güzel bir zemin olduğunu düşünüyorum.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14153), [web.archive.org (arşiv bağlantısı)](http://web.archive.org/web/20050302224822/http://www.aksiyon.com.tr:80/detay.php?id=14153)
