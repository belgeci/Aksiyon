# Hırvatistan barajında işimiz zor

*Bilinmeyen-yazar 2011.10.17*

<font class="agenda2NewsSpot">
 Polonya ve Ukrayna’nın ev sahipliğindeki 2012 Avrupa Futbol Şampiyonası’na katılabilmek için baraj maçları oynayacağımız Hırvatistan’ı ekarte etmemiz gerekiyor.
</font>
<font class="newsDetail">
 <p>
 </p>
 <p>
  İlk karşılaşma Kasım ayının 11 veya 12’sinde Türkiye’de. Rövanş ayın 15’inde. Hırvatlar eşleşmeye bizden daha farklı bir gözle bakıyor. Çünkü 2008’deki turnuvada inanılmaza yakın geri dönüşlere imza atmıştık. Çek Cumhuriyeti’ni 2-0 yenikken 3-2 mağlup etmemiz pek de şaşırtıcı değildi ama 18 Haziran’daki Hırvat müsabakası bambaşkaydı. 90 dakika 0-0 bitmişti. Penaltı atışlarına bir dakika kala 119’da golü yedik. Herkes hakemin rakibimizin yarı finale kaldığını ilan edecek düdüğünü bekliyordu. Saniyeler akabinde Semih, kaleci Rüştü’nün degajından önüne düşen topa öyle bir vurdu ki, 120’de eşitliği yakaladık. Âdeta zaman durmuştu. Hırvat hocanın söylediği gibi sanki metafizik güçler devredeydi. Penaltılarda elde ettiğimiz 4-2’lik skorla Viyana’yı bayram yerine çevirmiştik. Yarı finalde, bize bu defa Mesut Özil’in olağanüstü çabasıyla baraj yolunu açan Almanya engeline takılmıştık. O zaman başımızdaki hoca Fatih Terim’di. İnşallah şimdi de metafiziğe ihtiyaç duymayız.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30722), [web.archive.org (arşiv bağlantısı)](http://web.archive.org/web/20111021071541/http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30722)
