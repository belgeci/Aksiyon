# Üretilen gıdaların yarısı çöpe gidiyor!

*Bilinmeyen-yazar 2013.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İNGİLTERE - Londra merkezli Makine Mühendisleri Enstitüsü, bir dizi ihmal ve hatadan ötürü dünya çapında üretilen gıdaların yaklaşık yarısının heba olduğunu ortaya koydu.
  </font>
 </div>
 <div id="newsText">
  <font class="detail-text">
   <p>
    Enstitü yayımladığı son raporunda, üretilen mahsullerin depolama, taşıma ve kısa tutulan son kullanım tarihleri gibi bir dizi sebepten dolayı ‘trajik boyutlarda’ heba edildiğini iddia ediyor. Rapor, dünya çapında yılda yaklaşık 4 milyar ton gıda üretildiğini, bunun 2 milyar tona yakın bir kısmının yenmeden toprakta kaldığını veya çöpe gittiğini kaydediyor. Bu durum, dünyada üretilen toplam gıdanın yüzde 30 ila yüzde 50 arasında miktarının tüketilemediğini ortaya koyuyor. Araştırmacılar özellikle Avrupa ülkeleri ve ABD’de satın alınan yiyeceklerin en az yarısının çöpe gittiğine, İngiltere’de yetiştirilen sebzenin yüzde 30’a varan bölümünün sırf görünümü beğenilmediği için yerden toplanmadığına değiniyor. Bundan dolayı yılda en az 550 milyar metreküp su, tüketicinin midesine girmeyen tarım ürünleri için boşu boşuna harcanıyor. Yüzyıl sonuna kadar dünya nüfusuna 3 milyar kişinin daha eklenmesinin beklendiğine dikkat çeken enstitü, yiyecek israfını azaltmak için küresel anlamda ciddi bir strateji belirlenmesinin gerekliliğine işaret ediyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34577-uretilen-gidalarin-yarisi-cope-gidiyor.html), [web.archive.org (arşiv bağlantısı)](http://web.archive.org/web/20130131201927/http://www.aksiyon.com.tr/aksiyon/haber-34577-uretilen-gidalarin-yarisi-cope-gidiyor.html)
