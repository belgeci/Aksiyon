# İlaçtaki restleşmenin faturasını kim ödeyecek?

*Bilinmeyen-yazar 2011.11.28*

<font class="agenda2NewsSpot">
 Uluslararası ilaç endüstrisinin Türkiye’deki temsilcileriyle, hükümet yüzde 10’luk son fiyat indiriminde restleşme noktasında. 1
</font>
<font class="newsDetail">
 <p>
  14 firma 200 üründe yeni tarifeye riayet etmeyeceğini açıkça dile getirdi. Şirketler kanser ve insülin kozunu kullanmaktan da kaçınmıyor. Bu bir koz haddizatında. Gelişme amansız hastalıklarla boğuşanları üzebilir. Sosyal Güvenlik Kurumu (SGK), aynı etkiye sahip terapotik eşdeğerleri bulunan ve çok satan orijinal ilaçları listesinden çıkarmayı; ironik ifadeyle sektörün yumuşak karnına yumruk atmayı planlıyor. 2006’da yaşanan benzer problemde, fahiş farktan kaynaklanan 1,4 milyar avroluk borcunu ödemeyen global ölçekli firmanın müthiş ciro yaptığı kanser ilacı liste dışı bırakılmış; firma resti göze almayınca anlaşmazlık kısa sürede tatlıya bağlanmıştı. İndirimlerin sebebi, 2011’de ilaca ayrılan 15,6 milyar liranın aşılması. SGK, firmaların 2009’da imzaladıkları sözleşmeyle 3 yıl için olası indirimleri kabul ettiklerini belirtiyor. 2 milyar liralık tasarruf oluşturması beklenen indirimde, eczanelerdeki 400 milyon liralık stok zararını kimin karşılayacağı da tartışma konusu. Endüstri buna da yanaşmıyor. Eczacılar kurum iskontosunda aradan çıkabilmeyi umuyor. Reçete başına meslek haklarına tam kavuşmayı da.
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-31097-ilactaki-restlesmenin-faturasini-kim-odeyecek.html), [web.archive.org (arşiv bağlantısı)](http://web.archive.org/web/20111210203559/http://aksiyon.com.tr:80/aksiyon/haber-31097-ilactaki-restlesmenin-faturasini-kim-odeyecek.html)
