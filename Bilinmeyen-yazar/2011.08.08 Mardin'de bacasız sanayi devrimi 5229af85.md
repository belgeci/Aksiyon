# Mardin’de bacasız sanayi devrimi

*Bilinmeyen-yazar 2011.08.08*

<font class="agenda2NewsSpot">
 <span>
  Son 3 yılda 120 milyon dolarlık turizm yatırımı yapılan Mardin’e, Dubai merkezli uluslararası bir şirket 7 yıldızlı otel kondurmaya hazırlanıyor, Vali Turhan Ayvaz’ın bildirdiğine göre.
 </span>
</font>
<font class="newsDetail">
 <p>
  <p class="MsoNormal">
   <span>
    20 yıldır terörün gölgesinde kalan tarihî şehir, turistik potansiyelini Toledo ve Venedik seviyesinde kullanabilmenin arayışı içinde. Yine Vali Ayvaz belirtiyor; şehre gelen turist sayısı 2002’de yalnızca 30 bin iken bu yıl 1 milyon 500 binlere varmış. Beş yıllık süreçte bunun 7 milyona çıkarılması hedefleniyor. Konaklama yatırımı, turizmin olmazsa olmazı. Şehirde 2009’dan beri 20’si butik 28 otel hizmete girmiş. Peki, sanayide beklenen adımları atamayan Mardin, turizm sektöründe İstanbul, Antalya veya Dubai ile yarışabilir konuma varabilir mi? Vali, buna yürekten inanıyor. Bu alanda her yıl önemli mesafeler kat edildiğini söyleyen Belediye Başkanı Beşir Ayanoğlu ise, “Esnaf artık kendini turizme göre dizayn ediyor. Para kazanmayı öğrenen esnafımız kendini yenilemeyi başardı. Bugün turizm sayesinde yüzlerce iş imkânı sağladık. Mardin’de bacasız sanayi devrimini gerçekleştirdik.” diyor. Sümer Şirketler Grubu 2001’de şehre ‘Erdoba Selçuklu’ adlı 13 odalı butik otel kazandırıyor. Yatırım tamamıyla hobi anlayışıyla başlıyor. Grup Başkanı Çetin Sümer gerisini şöyle anlatıyor: “Daha sonra hızla artan talepleri daha çabuk karşılamak amacıyla toplam 54 odalı ‘Erdoba Babil’ ve ‘Erdoba Asur’ adındaki diğer otellerimizi de bünyemize kattık. Şimdi de Mardin’in ilk 5 yıldızlı oteli Erdoba Elegance Otel’i hizmete açtık.” Aslında Türkiye’nin her bir yanı böylesi yatırımları fazlasıyla hak ediyor.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=30102), [web.archive.org (arşiv bağlantısı)](http://web.archive.org/web/20110811102017/http://www.aksiyon.com.tr:80/aksiyon/newsDetail_getNewsById.action?newsId=30102)
