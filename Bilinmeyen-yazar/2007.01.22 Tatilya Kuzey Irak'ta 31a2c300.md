# Tatilya, Kuzey Irak'ta

*Bilinmeyen-yazar 2007.01.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin 'Mini Disneyland'ı Tatilya, artık Kuzey Irak'taki Erbil şehrinde. Oyun parkı bundan böyle Erbil'deki çocukların hayal dünyalarına renk katacak.
  </font>
 </div>
 <div id="newsText">
  <font class="detail-text">
   Medyaya yansıyan bilgilere göre, oyun parkını, Barzani aşiretinden Malaşin Barzani 1,1 milyon dolara satın aldı.
   <br/>
   <br/>
   Park, Erbil'in Ankava semtinde ünlü bir sitenin yakınındaki araziye kurulmaya başlandı. Üzücü bir kaza sonrası mahkeme kararıyla kapatılan Tatilya, uzun bir süredir atıl vaziyetteydi. Doğu Anadolu'daki bazı belediyeler teklif sunsalar da, girişimler sonuçsuz kaldı. Olayın ironik bir yönü de yok değil. Gümrüğü, parlamentosu, bakanlık binaları ve üniversiteleri derken eğlence merkezine de kavuşuyor Kuzey Irak'taki özerk Kürt yönetimi.
   <br/>
   <br/>
   Tatilya 1996 yılında hizmete girdiğinde Türkiye'nin en büyük eğlence merkeziydi. Bayındır Grubu işletiyordu. Açıldığında yıllık ziyaretçi sayısı 700 binleri buluyordu. Borç yükü içindeki grup merkezi 65 milyon dolara İş Bankası'na devretti. 2001 krizinde 290 binlere gerileyen ziyaretçi sayısı son yıllarda 420 binlere tırmanmıştı. Elde edilen bilgilere göre, içindeki oyun parkı satılan merkez, alışveriş merkezine dönüştürülecek.
   <br/>
   <br/>
   Öte yandan her yanında modern binaların inşa edildiği şantiyeyi andıran Erbil hızla kentleşiyor. Türk inşaat firmalarının aldığı ihalelerin 1,5 milyar dolara yaklaştığı ifade ediliyor. Market ve mağazalarda Türk malları satılıyor. Bu gelişmeler, Hürriyet yazarı Fatih Çekirge'ye merhum Cumhurbaşkanı Turgut Özal'ın şu sözlerini hatırlatmış: "Oradan niye korkuyorsunuz? Bırakın bütün Türkiye'yi, bir İstanbul'un yanında Kuzey Irak nedir? Bırakın orayı bizimkiler inşa etsin. Bizim ürünlerimizle bizim mallarımızla dünyaya açılsınlar"
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=19078), [web.archive.org (arşiv bağlantısı)](http://web.archive.org/web/20140508232923/http://www.aksiyon.com.tr:80/aksiyon/newsDetail_getNewsById.action?newsId=19078)
