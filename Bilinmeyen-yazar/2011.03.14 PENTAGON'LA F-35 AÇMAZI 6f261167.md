# PENTAGON’LA F-35 AÇMAZI

*Bilinmeyen-yazar 2011.03.14*

<font class="agenda2NewsSpot">
 F-35, geleceğin avcı uçağı. Dev projede İngiltere, İtalya, Danimarka, Norveç, Avustralya, ABD ve Kanada’yla birlikte Türkiye de üretici ülkeler arasında.
</font>
<font class="newsDetail">
 <p>
  <p class="MsoNormal">
   Ancak ortada proje kadar, hatta onu aşan boyutta bir problem var. Amerikan Savunma Bakanlığı Pentagon, uçak uçuş kodlarını Ankara’ya vermek istemiyor. Yazılıma dair teknolojinin paylaşılmaması, uçağa sahip olamamak anlamına geliyor. F-35’in akıbeti, Türkiye’yi Savunma Sanayii Müsteşarı Murad Bayar’ın temsil edeceği 13 Nisan’daki toplantıda netlik kazanacak. Toptantı Amerika’da gerçekleşecek. Bu, proje bağlamında Ankara’yı üzen ilk kriz değil. Daha öncesinde 4 milyar dolarlık ek fatura yüklenmişti Türkiye’ye. Halbuki, Türk Hazinesi’nin projeye ayırdığı para 10 milyar dolar idi. Toplam maliyetin lojistik masraflarıyla 16 milyar doları bulacağı tahmin ediliyor. İlave finansmanın nereden temin edileceği halen belirsiz. Başlangıçta bir F-35’in 60 milyon dolara mal olacağı hesaplanmıştı. En iyimser yaklaşımla tutar 160 milyon dolara varacak gibi. Görünmezlik ve gelişmiş savaş kabiliyetlerinden ötürü beşinci jenerasyon diye lanse edilen F-35’ten 100 tane satın alacağız. Türk Hava Kuvvetleri’ndeki F-16’lar, F-35’leşecek daha açık bir ifadeyle. Pentagon 2 bin 400 uçak talep ediyor. F-35’ler hızını saatte 135 kilometreye düşürerek çok kısa mesafede iniş ve kalkış yapabiliyor. Yalnız bize ve ABD’ye üretilecek uçaklar bazı özellikleri itibariyle birbirinden ayrılıyor. Örneğin bize geleceklerde, Pentagon’a gideceklerdeki dikey iniş ve kalkış tekniği yok. İlk teslimat tarihi 2015.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28887-pentagonla-f-35-acmazi.html), [web.archive.org (arşiv bağlantısı)](http://web.archive.org/web/20110325061614/http://www.aksiyon.com.tr:80/aksiyon/haber-28887-pentagonla-f-35-acmazi.html)
