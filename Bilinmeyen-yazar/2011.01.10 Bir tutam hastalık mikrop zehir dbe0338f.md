# Bir tutam; hastalık, mikrop, zehir

*Bilinmeyen-yazar 2011.01.10*

<font class="agenda2NewsSpot">
 İnsan vücudunun üçte ikisi su ve tuzdan meydana geliyor. Tuz; suyun damarlarımızda ve hücrelerimizde durabilmesini sağlıyor, kaslarımızı kasıyor, çeşitli besin maddelerinin hücre içine girmesine yardım ediyor, sinirlerin iletisini gerçekleştiriyor.
</font>
<font class="newsDetail">
 <p>
  <p class="MsoNormal">
   Peki, her gün defalarca tükettiğimiz rafine tuzun zararları nedir? Niçin kaya tuzu kullanılmalıdır?
  </p>
  <p class="MsoNormal">
   Doğal tuz kristalinin içeriğindeki tüm elementler rafine edilirken ayıklanıyor ve geriye sadece NaCl (sodyum klorür- yani sofra tuzu) kalıyor. Ayrıştırılan tuzun yüzde 94’ü endüstriyel üretimde, yüzde 6’lık kısmı da gıda sektöründe kullanılıyor. Tuz rafine edilirken birçok toksik (zehirli) madde içine karışıyor. Başka bir sorun da tuzun elde edildiği yerin temizliğiyle alakalı. Mesela, Türkiye’nin büyük oranda tuz ihtiyacını karşılayan Tuz Gölü, kanalizasyonlar ve atık sularla çoktan kirlenmiş durumda. Sofralarımızda, yemeklerimizde kullandığımız rafine tuzun yüzde 97,5’i sodyum klorür, geri kalan yüzde 2,5’i nem soğurucu kimyasallar ve iyottan meldana geliyor. Başlıca nem soğurucular kalsiyum karbonat, magnezyum karbonat ve Alzheimer hastalığına da yol açtığı söylenen alüminyum hidroksit. Bu kimyasallar tuzun serpilmesini kolaylaştırıp akıcılığını artırmak için kullanılıyor. Ayrıca rafine tuzlar, rafinasyon işlemi sırasında 650 santigrat sıcaklığa maruz kalıyor. Böylece tuzun kimyasal yapısı bozuluyor. Bu hâliyle vücut artık onu zehir olarak algılıyor, bir an önce süzüp dışarı atmak istiyor. Boşaltım sistemi önemli bir yük ve baskı altına giriyor. Bu durumda rafine tuz vücudumuzda aşırı su birikimlerine (ödem), kalp yetmezliğine yol açabiliyor. Bir de vücuttan atılamayan rafine tuz
   <span>
   </span>
   tekrar kristalleşerek direkt eklem ve kemiklerde depolanıyor. Bu da değişik türdeki romatizmal hastalıklar ile safra kesesi, böbrek taşı oluşumlarının önemli sebepleri arasında gösteriliyor. Tüm bu sebeplerden dolayı evlerimizde rafine tuzun yerine doğal kaya tuzu kullanmalıyız. Çünkü, yüzde 84’ü sodyum klorür, geri kalan yüzde 16’lık bölümü ise lityum, fosfor, selenyum, magnezyum, kalsiyum, vanadyum gibi doğal mineraller içeriyor. Doğada bulunan 94 elementten soy gazlar hariç tüm elementler (84 element) doğal tuz kristalinde mevcut. İnsan bedeni de tuz gibi 84 elementten meydana geliyor. Yani doğal tuz, mineral ihtiyaçlarımızın tamamını karşılamaya yetecek durumda.
  </p>
  <p class="MsoNormal">
   Bir tuzun doğal olup olmadığını nasıl anlarız? Yarım çay bardağı üzüm sirkesi içine 1 tatlı kaşığı tuz atın. 5-10 dakika bekleyin. Sirke yeni açılmış gazlı içecekler gibi aşağıdan yukarı doğru köpürmeye başlıyor ve bir süre sonra bulanıklaşıyorsa o tuz doğal değildir.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28396-283-bir-tutam-hastalik-mikrop-zehir.html), [web.archive.org (arşiv bağlantısı)](http://web.archive.org/web/20110114230924/http://www.aksiyon.com.tr:80/aksiyon/haber-28396-283-bir-tutam-hastalik-mikrop-zehir.html)
