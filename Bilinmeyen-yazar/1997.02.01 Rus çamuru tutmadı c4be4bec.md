# Rus çamuru tutmadı

*Bilinmeyen-yazar 1997.02.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çeçenistan tarihi dönemeçlerden birini daha geçen hafta aldı. İki yıllık direnişten sonra Rus ordularını topraklarından uzaklaştırmayı başaran Çeçenlerin artık meşru bir Meclis'leri
  </font>
 </div>
 <div id="newsText">
  <font class="detail-text">
   ve halkın yüzde 65'inin oyuyla başa gelen bir liderleri bulunuyor. Sonradan Yeltsin tarafından Kremlin'den uzaklaştırılacak olan Lebed ile şimdiki cumhurbaşkanı Mashadov'un gerçekleştirdiği barışın önemli aşamalarından biriydi seçimler.
   <br/>
   <br/>
   Hatırlanacağı gibi Rusya, demokratik yolla yapılan seçimlerden çıkacak liderle 1996 yazında varılan anlaşmanın 5 yıl ertelediği statü konusunu görüşecek.
   <br/>
   <br/>
   Seçim tarihinin ilan edildiği tarihten bugüne Çeçenistan'da parlak bir seçim sonucu alınmaması için önce çeşitli insani kuruluşlara karşı saldırılarda bulunuldu. Bu maksatla 6 Kızılhaç görevlisi katledildi. Bu çabalar sonuç vermeyince Rusya, kamuoyu yoklamalarında halkın yüzde 80'inin desteklediği anlaşılan Mashadov'un önünü kesmek için sık sık "Rusya'nın Mashadov'u desteklediği" tezini yaymaya başladılar. Amaçları Çeçenlerin kafasını karıştırıp oy oranlarını parçalamak, güçlü bir irade ile karşılarına çıkılmasını engellemekti.
   <br/>
   <br/>
   Seçimin Rusya'daki yankılarını izleyen Zaman'ın Moskova temsilcisi Osman Sönmez'in bu yöndeki kanaatlerini merkezi İstanbul'da bulunan Çeçen Dayanışma Derneği yetkilileri de doğruladılar. Dernekten bir yetkili, "Biz Ruslar'ın taktiklerine çok iyi alıştık. Bunların amacı Rusya'ya karşı 2 yıldır kahramanca direnen, sonunda ordularını Çeçenistan'dan çekmelerini sağlayan anlaşmayı imzalayan Mashadov'un Rus işbirlikçisi olduğu imajını oluşturmaya çalıştılar" diyor.
   <br/>
   <br/>
   Jirinovski de "Mashadov'un kazanmasına hiç sevinmedik. Çünkü içlerinde en akıllı ve Batı'nın görmek istediği kişi o. Onunla pazarlık zor olacak" diyor.
   <br/>
   <br/>
   Rusya Başbakanı Çernomırdin'in "Evimiz Rusya" partisinin açıklaması ise Mashadov'un kazanmasının Çeçenistan'ın Rusya'dan bir an  önce ayrılma politikası izlemeyeceği anlamına geldiği şeklinde.
   <br/>
   <br/>
   Halbuki Mashadov'un seçim zaferinin hemen ardından yaptığı açıklama hiç de Rusya'nın içini rahatlatacak cinsten değil. Mashadov  "Çeçenistan, bağımsız ve  egemen bir devlettir. Ülkenin bağımsızlığı Rusya dahil, tüm ülkelerce  diplomatik biçimde tanınmalıdır" diyor. İktidarında ülkede düzenin yeniden kurulmasına ve haydutluk olaylarının önlenmesine, Rusya'dan savaş tazminatlarının alınmasına  öncelik vereceğini söylüyor. Rusya'nın kendisini desteklediği yolundaki açıklamalarına Mashadov propaganda döneminde de karşı çıkarak "Rusya beni niçin destekliyormuş anlamıyorum. Ben her zaman bağımsızlık için mücadele edeceğimi açıklıyorum"demişti.
   <br/>
   <br/>
   Çeçenistan'da seçmenler 63 üyeli Meclis'i ve 5 yıl süreyle görev yapacak Devlet Başkanı'nı seçmek için sandık başına gittiler. Meclis seçimleri için 850 aday yarışırken, 13 aday başkanlık için yarıştı. Sisteme göre bakanları başkan atıyor, Meclis onaylıyor. Başkanın Meclis'i feshetme yetkisi bulunuyor.
   <br/>
   <br/>
   Seçimlerin geçerli olması için 447 bin seçmenin en az yüzde 50'sinin katılımı gerekiyordu. Alınan neticeler bu katılımın yüzde 60'ın üzerinde olduğunu gösterdi. Kalabalık bir heyetle seçimleri izleyen AGİT heyeti de hem seçimlerin sıhhatli bir ortamda yapıldığını, hem de katılımın gerekli seviyenin üstünde olduğunu doğruladı.
   <br/>
   <br/>
   199496 savaşından önce Çeçenistan'ın nüfusu 1.1 milyondu. Bunun üçte ikisini Çeçenler, gerisini ise Ruslar oluşturuyordu. Ruslar genellikle başkentteydi. Şimdi bir ölü şehir olan Grozni'nin nüfusu 1994'te 400 bin civarındaydı. Savaştan kaçan Çeçen nüfusun büyük bir bölümü komşu Dağistan, İnguşetya ve Kuzey Osetya'da yaşıyor. Halkın ekonomik durumu iç açıcı değil. Resmi istatistiklere göre işsizlik yüzde 90'ın üstünde.
   <br/>
   <br/>
   Bu tablo karşısında yeni Çeçen lider bir yandan halktan aldığı yeni güçle Moskova'yla bağımsızlık mücadelesi verirken, bir yandan da savaşın yaralarını sarmak zorunda.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2227), [web.archive.org (arşiv bağlantısı)](http://web.archive.org/web/20140717224320/http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2227)
