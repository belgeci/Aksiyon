# Yaylaktan kışlağa bir hayat serencamı

*Bilinmeyen-yazar 2010.11.29*

<font class="agenda2NewsSpot">
 Göçebelik Türkmen aşiretleri için sadece bir hayat tarzı değil, aslında tam manasıyla bir ruh.
</font>
<font class="newsDetail">
 <p>
  <p class="MsoNormal">
   Göçebe Türkmen aşiretleri Anadolu toprağının asli unsurlarından belki de en çok dikkat çekeni ve tartışılanı. Özellikle özgürlüklerine düşkünlükten kaynaklanan bir yere bağlanamama huyları senelerce merkezî idareleri uğraştırmış. Ancak onların arasına girince bunu bir art niyetle veya inatla yapmadıklarını anlıyorsunuz. Yaylaklar ve kışlaklar arasındaki hayat onlar adına bir ruh âdeta. İşin aslı yerleşik hayata geçince söz konusu ruhlarını yitirmekten korkuyorlar. Peki, korkmakta ne kadar haklılar? Ötüken Neşriyat’ın yayımladığı İsmail Bozkurt imzalı “Anadolu Türk Aşiretleri/ Avşar ve diğer Türkmen aşiretlerinin yaşayışı ve kültürleri” isimli kitabı inceleyince zikredilen soruya yekten “Haklılar” veya “Haksızlar” diyemiyorsunuz. Eserin muhtevasına geçmeden önce yazarın arka kapağa yerleştirdiği yazıdan bir parça alalım: “Bu kitapta dünden bugüne, aşiretlerin Anadolu’da yaptıklarını, yaşadıklarını, biraz da unuttuklarını bulacaksınız. Belleğimizde olmamasına rağmen, duyduğumuz andan itibaren bize ait olduğunu anlayacağınız birçok deyim, atasözü ve kelimeleri bulacaksınız. Unutulan, unutulduğu için yaşanmamış sayılan dünün ifadelerini hatırlatarak yeniden yaşanmışlar arasına katmaya çalıştık. Bu kitapta, ağıtları, öğütleri, yüz yılları delerek gelen özlü sözleri, eskimeyen yenileri bulacaksınız. Düşersen toprak, binersen at, sırdaşın avrat, yetiştirebildiysen edepli evlat… Bunları bulamadıysan bu kitabı kaldır at.” Çalışma yirmi bölümden oluşuyor ve her birinin ayrıntılı alt başlıkları var. İşte o kısımların ana başlıkları: Evlenme; Doğum; Kişiye ait gereçler; Halk hekimliği ve halk baytarlığı; Halk mutfağı; Koyunlu kuzulu hayat; Ev araç ve gereçleri; Evlik ve evlikte kullanılan eşyalar; Giyim kuşam ve temizlik; Aşirette ölüm; Halk inanışları; Değirmende nöbet; Atlar, at malzemeleri ve keçe dökmek; Oyunlar; Halk takvimi; Dostluk, arkadaşlık ve cömertlik; Üzengi arkadaşlığı, üzengi yoldaşlığı; Lâkaplar, deyimler, yeminler, dualar, beddualar, ölçüler tartılar; Ağıtlar, deyişler ve türküler; Hikâyeler, deyişler; Efsaneler ve masallar.
  </p>
  <p class="MsoNormal">
  </p>
  <p class="MsoNormal">
   ANADOLU TÜRK AŞİRETLERİ
  </p>
  <p class="MsoNormal">
  </p>
  <p class="MsoNormal">
   İsmail Bozkurt
  </p>
  <p class="MsoNormal">
   Ötüken Neşriyat
  </p>
  <p class="MsoNormal">
   382 sayfa
  </p>
  <p class="MsoNormal">
   02122510350
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28067-13-yaylaktan-kislaga-bir-hayat-serencami.html), [web.archive.org (arşiv bağlantısı)](http://web.archive.org/web/20101204110818/http://www.aksiyon.com.tr:80/aksiyon/haber-28067-13-yaylaktan-kislaga-bir-hayat-serencami.html)
