# Bugünleri de gördük netekim!

*Bilinmeyen-yazar 2011.06.13*

<font class="agenda2NewsSpot">
 O ve komuta kademesindeki dört arkadaşı bir gün gelip de Cumhuriyet Savcılarına 12 Eylül 1980 darbesinin hesabını vereceklerini düşünmüşler miydi acaba hiç?
</font>
<font class="newsDetail">
 <p>
  <p class="MsoNormal">
   Ölünceye dek, ‘ülkeyi iç savaşın eşiğinden kurtaran kahramanlar’ diye anılacaklarını mı zannediyorlardı hep? 7’nci Cumhurbaşkanı Kenan Evren, ülke tarihinin darbe yapıp da yargı önüne çıkan ilk genelkurmay başkanı şimdi. Ankara Merkez Orduevi’ndeki 2,5 saat süren sorguda, Maraş olayları ve kanlı 1 Mayıs gösterisini de içeren 12 soru yöneltiliyor kendisine. Müdahale öncesinde her gün onlarca vatan evladının hayatını kaybettiği bir hakikat. “Anayasal kurumlar işlemez hale geldi, devlet nizamı bozuldu. Biz de Türk Silahlı Kuvvetleri (TSK) İç Hizmet Kanunu’nun 35’inci maddesini uygulamak zorunda kaldık.” sözlerinin zahiri yansıttığı da belirtilebilir bir açıdan. Ama asıl sual, Türkiye’nin o kargaşa ortamına nasıl çekildiğiyle alakalı: “Darbe süreci bir tertip miydi?” Bu iddiayı reddediyor 1918 doğumlu Evren. Bilgi doğruysa, 12 Eylül’ün yol haritası niteliğindeki ‘bayrak’ planını da göstermiş savcılar. 7 Eylül 2009 tarihinde yayımlanan 770’inci sayımızın “Şartlar Olgunlaşmamış Nitekim” başlıklı kapak dosyası tam da bunu anlatıyordu. TSK kaynaklı belgeler, yönetime el koymayı gerektirecek ortamın ilmek ilmek örüldüğünü ispatlıyordu açıkça. Aynı el gençleri sağ ve sol kamplarına ayrıştırıp birbirine kırdırmış, darbeye zemin hazırlamıştı. Başlangıç sorgusu sadece anayasal düzeni yıkmak, hükümeti ve Meclis’i devirmek suçlarını kapsıyor. Evren’in kapısı daha çok çalınacak. Darbeci paşalardan 86 yaşındaki dönemin hava kuvvetleri komutanı Tahsin Şahinkaya’nın ifadesi de, tedavi gördüğü İstanbul GATA’da alındı. O da mecburen 35’inci maddeyi uyguladıklarını söylüyordu ve pişman değildi.
  </p>
 </p>
</font>

## Yorumlar

### Hasan Yılman, 2011-06-16
> Her türlü kapalı rejime (faşizm, komünizm, feodal yapı vs.) karşı olduğumuz ve demokrasi ile yönetilmeyi (eksiksiz ve katıksız bir demokrasiyi kastediyorum) benimseyerek iktidarı sandık belirlemeli beğenmiyorsak milletin hakemliğine baş vurulmalı millet ne yaparsa hep doğru yapar. Aptal değiliz Türk...

Kaynak: [www.aksiyon.com.tr](http://www.aksiyon.com.tr:80/aksiyon/haber-29629-bugunleri-de-gorduk-netekim.html), [web.archive.org (arşiv bağlantısı)](http://web.archive.org/web/20110619193226/http://www.aksiyon.com.tr:80/aksiyon/haber-29629-bugunleri-de-gorduk-netekim.html)
