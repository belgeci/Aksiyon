# Hamas’etten siyasete

*Bilinmeyen-yazar 2006.02.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Filistin’deki seçimlerde büyük oy patlaması yaparak birinci parti olan Hamas’ın siyasi lideri Halid Meşal, Ankara’ya sürpriz bir ziyaret gerçekleştirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070406030219im_/http://www.aksiyon.com.tr/resim/585/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bir anda dünya kamuoyu bütün dikkatini Türkiye’ye yoğunlaştırdı. Ziyaretin sebebi neydi? Görüşmelerde neler konuşulacaktı? Ne gibi mesajlar verilecekti?
   <br>
    <br>
     Avrupa Birliği (AB), Amerika Birleşik Devletleri (ABD) ve İsrail’in ‘terör örgütü’ kabul ettiği Hamas’ı, uluslararası tepkileri göze alarak ağırlayan Türkiye ne yapmak istiyordu? Aslında Türkiye’nin niyeti çok açıktı: Ortadoğu’daki barış sürecine katkıda bulunmak. Ama ‘kaş yaparken göz çıkartma’ riski de vardı ortada. Mikro cerrahi hassaslığında diplomasi becerisi gerektiriyordu olay. Bir defa ziyaret resmî bir nitelik taşımıyordu. Görüntü, iktidardaki AK Parti ile iletişim ve görüş alışverişi çerçevesinde tutuldu. Hamas heyeti, Devlet Konukevi hükmündeki Ankara Palas’ta Türk Dışişleri yetkilileriyle görüştükten sonra AK Parti Genel Merkezi’nde temaslarda bulundu. Buradaki görüşmelere genel başkan yardımcıları Dengir Mir Mehmet Fırat, Şaban Dişli, Akif Gülle ve Şükrü Ayalan katıldı. Görüşmenin sonlarına doğru AK Parti merkezine Dışişleri Bakanı Abdullah Gül de geldi. Gül toplantıya bakan sıfatıyla değil, parti yetkilisi kimliğiyle dahil olmuştu.
     <br/>
     <br/>
     Ankara, Hamas’a açık konuştu: İlk önce silahı ve şiddeti bırak. Ondan sonra İsrail hükümetiyle iki bağımsız devletin temsilcileri olarak temasa geç. Filistin’deki demokratik değerlerin korunacağına dair güvence ver. Hamas, Ankara kadar içindekini dışa yansıtmadı. Sadece demokratik değerlerin benimseneceğini deklare etmekle yetindi. Ziyaret öncesinde bilgilendirilen ülkelerden ABD’nin en azından şimdilik tavır koymadığı gözlenirken; İsrail’e göre olay Türkiye ile ilişkileri derinden yaralayacaktı. İsrail’in tepkisini özetleyen klişe sözü Başbakanlık Sözcüsü Raanan Gissin dile getirdi: “Biz Abdullah Öcalan ile bir araya gelsek, siz ne hissederdiniz?” İsrail, Hamas’ın Ankara ziyaretinden, en az Gissin’in sorusundaki mizansen olaydan Türkiye’nin hissedeceği kadar rahatsız olabilir. Aksi görüş beyan etmek mantıksız. Terör elbette ki dünyanın her yerinde terördür; masum insanlara hiçbir gerekçeyle saldırılamaz ama İsrail cephesinin önemli bir ayrıntıyı atlamaması gerekiyor. PKK, Türkiye’yi bölmeye çalışıyor. Hamas ise İsrail tarafından işgal edilen Filistin topraklarının geri alınmasının mücadelesini veriyor. Bu açı sebebiyle iki örgüt aynı kefeye konulamaz.
     <br/>
     <br/>
     Bu arada Rusya, Hamas liderlerini davet etti. Rus Dışişleri Bakanlığı, Devlet Başkanı Vladimir Putin’in Hamas’a yaptığı daveti doğruladı. Meşal, mart ayı başında Moskova’ya gidecek. Ziyaret programına ABD ve İsrail bir hayli tepkili. Ne derece doğrudur bilinmez ama ziyareti Birleşmiş Milletler (BM), AB ve ABD’nin el altından onayladığı ileri sürülüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23431), [web.archive.org (arşiv bağlantısı)](http://web.archive.org/web/20070406030219/http://www.aksiyon.com.tr:80/detay.php?id=23431)
