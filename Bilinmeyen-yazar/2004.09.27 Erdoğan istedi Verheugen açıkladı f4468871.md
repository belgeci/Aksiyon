# Erdoğan istedi, Verheugen açıkladı

*Bilinmeyen-yazar 2004.09.27*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <!--- Resim Burada ---------->
  </p>
 </font>
 <font class="content">
  Başbakan Recep Tayyip Erdoğan Brüksel’e ayak bastığında gözler, ‘listede gözükmediği’ hâlde yanında duran iki isme çevrilmişti.
 </font>
 <p>
  <font class="content">
   Adalet Bakanı Cemil Çiçek ve zinanın suç olmasını savunan AK Parti İstanbul Milletvekili Nimet Çubukçu da heyetteydi. Gazeteciler şaşkındı, “Siz de geldiğinize göre zinada geri adım atılmayacak, kılıçlar çekilecek” sözleriyle endişelerini dışa vurmuşlardı. Oysa, bu tablo, ‘meyvesi alınan ince bir stratejinin’ uzantısıydı.
   <br>
    <br>
     Neydi, bu strateji, nasıl şekillenmişti? Sorunun cevabı, aslında Başbakan Erdoğan’ın ‘Türk Ceza Kanunu’nunda (TCK) zinaya ceza öngörülmesi’ yönündeki ısrarının perde arkasında gizli. Ortalıkta sayısız senaryo dolaştı ancak sırrı kimse çözemedi. Erdoğan’a yakın bir AK Parti kurmayının günler sonra Aksiyon’a anlattıkları ise yaşananları aydınlatacak ipuçları içeriyor.
     <br/>
     <br/>
     Buna göre, başlangıçta Erdoğan’ın kafasında AB’yle ilgili bir plan yoktu. ‘Zinaya cezayı’ böyle olması gerektiğine ‘kalpten inandığı’ için istedi. Kişisel görüşü, ‘aile ve toplumun korunmasından’ yanaydı, bunda da samimiydi. Hem, ‘kafasında bir senaryoyla yola çıktıysa, yakın çevresi de bunu bilmeliydi.’
     <br/>
     <br/>
     Zina ısrarının haklı gerekçeleri vardı ancak kriz alevlenmiş, ülke hop oturup hop kalkmıştı. İç politika ve ekonomideki gerilemeye uluslararası boyut ekleniyor, 40 yıllık Avrupa rüyası, neredeyse bir ‘hızlandırılmış kazaya’ doğru sürükleniyordu. AK Parti Merkez Yürütme Kurulu (MYK), 20 Eylül Pazartesi günü gelişmeleri masaya yatıracaktı. İşte, AK Parti kurmayının bahsettiği krizin ikinci perdesi de burada açıldı. Toplantıda MYK üyeleri eleştirilerini dile getirmekle kalmayıp “zinadan vazgeçilmemesi durumunda AB’yle iplerin kopacağı, bunun maliyetinin de büyük olacağı” uyarısını yaptı. Müzakereler, ‘Brüksel stratejisi’nin belirlenmesiyle neticelendi. Yani, ‘zina olmadan TCK geçecek, AB’nin yeni şartlar ileri sürmesi engellenecekti.’
     <br/>
     <br/>
     Kurmayının anlattıklarından, Erdoğan’ın Brüksel’e, oluşturulan stratejiyle uçtuğu anlaşılıyor (Çiçek ve Çubukçu’nun heyete dahil edilmeleri de pazarlık gücünü artırma çabasının parçası). AB yöneticileriyle kapalı kapılar ardında gerçekleşen görüşmelerden sızanlar da bunu teyit ediyor. Erdoğan-Verheugen görüşmesinden sızan bir bilgi ise stratejinin son halkası mahiyetinde: Erdoğan, zina karşılığında ilerleme raporunda yeni bir şart ileri sürülmeyeceği sözünü veren Verheugen’den bunu basının önünde açıklamasını da rica etti. Erdoğan, “Birazdan basının önüne geçeceğiz. Bu sözünüzü, orada da tekrarlamanızı bekliyorum. Bunu önemsiyorum” dedi. Verheugen ise bu ricayı kırmadı ve “Komisyonun tavsiyesi için başka koşul bulunmamaktadır” şeklindeki tarihi açıklamasını yaptı.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=16193), [web.archive.org (arşiv bağlantısı)](http://web.archive.org/web/20060118231557/http://aksiyon.com.tr:80/detay.php?id=16193)
