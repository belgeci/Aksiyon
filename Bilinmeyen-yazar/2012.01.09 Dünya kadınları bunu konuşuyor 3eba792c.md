# Dünya kadınları bunu konuşuyor

*Bilinmeyen-yazar 2012.01.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaşadığımız dünya her geçen gün biraz daha kirleniyor, doğallığını kaybediyor. Kuraklık, sel felaketleri derken insanoğlu zor günler-anlar yaşamak, ölümcül hastalıklarla boğuşmak durumunda kalıyor. Dünyayı bu hâle biz getirdiğimize göre onu düzeltecek de biziz.
  </font>
 </div>
 <div id="newsText">
  <font class="detail-text">
   <p>
    Sadece kadınlar buna inansa bile hayli yol alacağımız aşikâr! Avrupa, Amerika ve hatta Türkiye’de de bu anlamda bilinçlenen, zararlı kimyasalları hayatından çıkarmaya çalışan meraklılar var. Üstelik kıtalararası bilgi alışverişleriyle her sağlıksız temizlik maddesi ya da yiyeceğin doğal alternatifi bulunuyor. Son zamanlarda dünya kadınlarının konuştuğu önemli konular arasında karbonat mucizesi var. Bakalım onu nerelerde kullanabiliriz?
   </p>
   <p>
    Camlar üzerinde kalan bant izleri veya yeni eşyalardaki inatçı etiket izleri için karbonatı suyla karıştırarak macun kıvamına getirin ve bir bez yardımıyla lekeleri ovarak temizleyin. Duruladıktan sonra izlerin yok olduğunu göreceksiniz.
   </p>
   <p>
    Hamam böcekleri hanımların kabûsudur. Zehirli ilaçları mutfakta kullanmak ise insanı âdeta paranoyaklaştırır. Çözüm için yarım ölçü toz şeker ile yarım ölçü karbonatı karıştırrarak evin muhtelif yerlerine koymak yeterli. Şekere gelen böcekler karbonatı tükettiğinde ölüyor.
   </p>
   <p>
    Tıkanan lavabolara döktüğümüz açıcılar hem suda yaşayan canlıları öldürüyor, denizleri zehirliyor hem de su borularını yıpratıyor. Ayrıca buharının solunması önemli sağlık sorunlarına vesile olabiliyor. Onun yerine; haftada bir kez bir çay fincanı karbonat ile bir çay fincanı sirke karışımını mutfak, banyo lavabonuza dökmeniz yeterli. Ayrıca aynı karışımın ardından bir çaydanlık kaynar suyu boşalttığınızda da tıkanıklıklar açılıyor. Bir tutam karbonat ile sirke karışımını da bulaşık sonrası lavabo temizliğinde kullanabilirsiniz.
   </p>
   <p>
    Duş kabinlerinin camlarında oluşan kireç lekelerine karşı da ıslak süngere karbonat döküp ovmanız kâfi. Kireç sökücü, çamaşır sulu temizlik maddelerini kullanmanıza gerek yok.
   </p>
   <p>
    Doğal diş macunu tedarik edemiyorsanız dörtte bir çay kaşığı karbonatı kaşık içinde sulandırarak kendi macununuzu kendiniz yapabilirsiniz.
   </p>
   <p>
    Ayrıca üç kaşık karbonatı bir kaşık suyla karıştırıp hafif masajla cilt temizliğinde de kullanabilirsiniz.
   </p>
   <p>
    Alerjik bitki tahrişlerinde de kaşınan yerin üzerine karbonat serperek kaşıntıyı durdurabilirsiniz.
   </p>
   <p>
    Evinizdeki küçük sanatçıların duvar yazı ve resimlerini silmek için de karbonat imdadınıza yetişebilir. Islak beze karbonatı serpip ovmanız yeterli.
   </p>
   <p>
    Yağ lekelerinin üzerine karbonat serpin, bir saat sonra lekenin tamamen yok olduğunu göreceksiniz.
   </p>
   <p>
    Karbonatı marketlerden almak yerine kiloyla aktarlardan çok daha ucuza temin edebilirsiniz.
   </p>
   <p>
    <em>
     Kaynaklar: www.cnn.com/living, www.curbly.com,blog.meyvelitepe.org
    </em>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31553-283-dunya-kadinlari-bunu-konusuyor.html), [web.archive.org (arşiv bağlantısı)](http://web.archive.org/web/20121125100846/http://www.aksiyon.com.tr:80/aksiyon/haber-31553-283-dunya-kadinlari-bunu-konusuyor.html)
