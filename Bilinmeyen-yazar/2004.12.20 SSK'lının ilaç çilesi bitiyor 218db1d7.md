# SSK'lının ilaç çilesi bitiyor

*Bilinmeyen-yazar 2004.12.20*

<div>
 <p>
  <font>
   En geç 10 Şubat 2005 tarihinde hayata geçirileceği belirtilen anlaşmayla artık Sosyal Sigortalar Kurumu (SSK) üyesi çalışanların ilaç çilesi sona erecek.
   <br/>
   <br/>
   Emekli Sandığı ve Bağ-Kur üyeleri gibi diledikleri anlaşmalı eczaneden reçetelerindeki ilaçları temin edebilecekler. SSK'lıya nefes aldıracak ilaç alım protokolü Çalışma ve Sosyal Güvenlik Bakanı Murat Başesgioğlu, Maliye Bakanı Kemal Unakıtan, Türk Eczacılar Birliği Genel Başkanı Mehmet Domaç ve İlaç İşverenleri Sendikası Başkanı Bülent Eczacıbaşı tarafından imzalandı. Anlaşmayla ayrıca ilaç sektörü devlete yüzde 14,5 civarında indirim yapacak. Bunun devlete sağlayacağı tasarruf miktarı yaklaşık 1 katrilyon lira. Ancak anlaşmanın mihenk noktası, eczacıların alacaklarını Maliye’nin zamanında ödemesi. 1990'lı yılların başına kadar SSK'lılar direkt eczanelerden ilaçlarını temin ediyorlardı. Ödeme krizi yaşanınca eczacılarla SSK arasındaki ipler koptu. Ardından SSK bugün de süren uygulamayı başlattı. Maliye Bakanı Unakıtan, 10-12 katrilyonluk ilaç pazarındaki alımın yüzde 85'ini kamunun yaptığını hatırlatarak, Başbakan Recep Tayyip Erdoğan'ın "İlaç kuyruklarını kaldıracağız." vaadinin yerine getirildiğini söyledi.
   <br/>
   <br/>
  </font>
 </p>
 <p>
  <font>
   (Bu yazı 726 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19277), [web.archive.org (arşiv bağlantısı)](http://web.archive.org/web/20051220003917/http://aksiyon.com.tr:80/yazdir.php?id=19277)
