# Matematikçinin renkli hayatı

*Bilinmeyen-yazar 2000.10.28*

<div>
 <p class="spot">
  Golbach'ın 1742'de Euler'e yazdığı mektubundan beri bir problemin çözümünü bulmak nice usta matematikçinin hayalini süslüyor: 2'den büyük her çift sayı, iki asal sayının  toplamına eşittir.
 </p>
 <p class="metin">
  Böyle ifade edilen Golbach Sanısı, şu anda matematikte çözümü bulunamamış en büyük (ya da kazık) problemlerden birisi olarak kabul ediliyor.. Romanımızın kahramanı olan Petros Amca da, bütün hayatını bu problemi çözmeye adıyor ve yıllar geçtikçe hem kardeşlerinden hem matematik âleminden kopup, sonunda Atina'ya yakın bir köyde münzevi bir hayata sığınıyor. Tabii arkasında matematik ile hayatın keşistiği ahiret sorularını bırakarak. Matematikçileri hayattan kopuk, kafalarını sayılara takmış, donuk ve sıkıcı insanlar olarak düşünüyorsanız sıkı durun; bu romanda hayatıyla, özverileriyle, sancılarıyla son derece tutkulu ve âşık bir karakter var karşımızda.
 </p>
 <p class="metin">
  Matematikçinin renkli hayatı, Petros Amca ve Goldbach Sanısı, Apostolos Doxiadis, Everest, 172 sayfa, 0 212 513 34 20
 </p>
 <p class="metin">
 </p>
 <p class="metin">
  Hiçbir günce Kudüs güncesi kadar ilgi çekici olabilir mi? Hiçbir şehir bu kadar zıtlığı bir arada barındırabilir mi? Ve hiçbir şehrin hikayesi her dönemde bu kadar birbirinden farklı anlatılabilir ve hâlâ kendini dinletiyor olabilir mi? Hep şehri kavgalarıyla okuduk. Biraz da şehrin içinde yaşayan insanların gündelik hayatlarına, dramlarına bakmak gerekir herhalde. Ne yerler, ne içerler, neye gülerler ve tabii neler çekerler, bu şehirde yaşamanın bedeli olarak. Sahar Khalifa Nablus doğumlu, Filistinli bir yazar. Sürgüne gitmedi, romanlarında İsrail yönetimi altında yaşayan genç kuşakların günlük yaşam içindeki konumlarını ele alarak, ilginç kesitler sundu. Filistin temalı, Arap edebiyatı tarihine ilişkin araştırmalar yanında Shakespeare üstüne incelemeleriyle tanınıyor.
 </p>
 <p class="metin">
  Kudüs Güncesi, Al—Subar, Sahar Khalifa, Belge Yayınları, 220 sayfa, 0 212 517 44 53
 </p>
 <p class="metin">
 </p>
 <p class="arabaslik">
  Yunanlı Zehir Hafiye
 </p>
 <p class="metin">
  25 yılda ancak cinayet masası şefliğine yükselebilmiş, Atinalı dürüst bir polis memuru. Arnavutluk, Çekoslovakya ve Yunanistan arasındaki yasadışı organ ve çocuk ticaretini aydınlatarak mesleğinde yükselmeye çalışan ihtiraslı bir kadın gazeteci. Sansasyon peşinde koşan TV habercileri, devletle sıkı ilişkiler içinde olan Yunan medyası, büyük iş adamları ve bu ilişkilere bulaşmamaya özen gösteren FBI özentisi Yunan polisi. Gece Bülteni, okuru, İki Arnavut göçmenin ölü bulunmasıyla başlayan olaylar zincirinin peşinde Atina sokaklarında heyecanlı bir serüvene sürüklüyor. Kitap, başarılı bir polisiye olmanın ötesinde, bugünkü Yunan toplumuna içerden bakma, Ege'nin iki yakasındaki benzerliklerin kültürle sınırlı kalmayıp siyaset dünyasını da kapsadığını görme fırsatı veriyor. Yazar Yunanistan'da TV dizi ve film senaryolarıyla tanınıyor.
 </p>
 <p class="metin">
  Gece Bülteni, Petros Markaris, Doğan Kitap, 309 sayfa, 0 212 677 06 20
 </p>
 <p class="metin">
 </p>
 <p class="arabaslik">
  "Sağcılık ve İslamcılık" nereye?
 </p>
 <p class="metin">
  İki aylık düşünce, siyaset ve sosyal bilim dergisi Tezkire son sayısını sağcılık ve İslamcılık konusuna ayırmış. Dergide Emin Göksu'nun "Sağcılık ve Solculuğun Ötesinde", Murat Güzel'in "Türkiye'de İslamcılık ve Sağcılık", Yasin Aktay'ın "Siyasal İslam Anlatısının Sonu", Hasan Hanefi'nin "Modern Muhafazakârlık" gibi dosyaları yer alıyor. Ayrıca İlhami Güler'in kaleme aldığı "Sağcılık Olarak Sunnilik" başlıklı yazısı da mevcut. Ercan Şen ise 'Türk Ulusçuluğu Nereye?' sorusunun cevabını arıyor. Tezkire'nin her sayısında Nuray Mert, Ömer Çelik ve Ömer Çaha'nın yazılarını görebiliyoruz. Bu sayıda, Ömer Çaha demokrasi ile rejim arasında sıkışıp kalan Türkiye'yi konu alırken, Nuray Mert "Dünya Çapında Bir Azınlık: Müslüman" başlıklı makalesinde farklı bir yaklaşım sergiliyor.
 </p>
 <p class="metin">
  Tezkire, Sağcılık ve İslamcılık, 159 sayfa, 0 312 419 .. ..
 </p>
 <p class="metin">
 </p>
 <p class="arabaslik">
  Adalet birgün gelir
 </p>
 <p class="metin">
  Hoşgörü ve umut kenti San Francisco'da bir beyaz öldürülmüş, günahsız bir siyah linç edilmiş. Umut kentinin mutsuz insanları, hoşgörüsüzlüğün karanlık gökyüzünü kanla boyayan alevleri arasında içlerindeki hıncı söndürmeye çalışıyorlar. Politikacılar, avukatlar ve polis teşkilatı ise birbirleriyle kıyasıya mücadeleye girişerek karmaşanın büyümesine yardım ediyorlar. Kanun ve düzenin sona erdiği yerde son umut adaletti... Kaçınılmaz adalet! Polisiye kitaplar hakkında haklı bir şöhreti olan Altın Yayınevi'nin tercümesiyle okuyacaksınız kitabı.
 </p>
 <p class="metin">
  Kaçınılmaz Adalet, John T. Lescroort, Altın Kitapları, 480 sayfa, 0 212 513 63 65
 </p>
 <p class="metin">
 </p>
 <p class="arabaslik">
  Ünlülerden gezi yazıları
 </p>
 <p class="metin">
  Editörlüğünü Orhan Kural'ın yaptığı Sefername, günümüz yazarlarının gezi yazılarını içeriyor. İçinde birbirinden ilginç gözlem ve izlenimleri taşıyan gezi yazıları seyahat tutkunlarının ilgisinden kaçmayacaktır. Kitapta, Hilmi Yavuz, Nedim Gürsel, Nevval Sevindi, Coşkun Aral, Yılmaz Erdoğan, Ayşe Kulin gibi pek çok ünlü kişinin kaleminden renkli gözlemler bulacaksınız. Umarız kimse kimseden kopya çekmemiştir...
 </p>
 <p class="metin">
  Sefername, Gezi Yazıları, Gezginler Kulübü 516 sayfa, 0 212 285 63 22
 </p>
 <p class="metin">
 </p>
 <p class="arabaslik">
  Beynini kullan!
 </p>
 <p class="metin">
  Beyniniz hergün gözlediğiniz binlerce uyarıyı anlamlandırıyor. Fakat halen onun potansiyelinin bir bölümünü kullanıyoruz. "Beyin Geliştirme" beyninizin kontrolünü ele almanıza ve her boyutu içerecek şekilde bakış açınızı geliştirmenize yardım etmeyi amaçlıyor. "Yarın bugün olduğunuzdan daha akıllı olabilirsiniz" diyor kitabın yazarları.
 </p>
 <p class="metin">
  Beyin Geliştirme, Marilyn vos Savant/Leonore Eleischer, İm Yayınları, 422 s, 0 532 213 99 17
 </p>
 <p class="metin">
 </p>
 <p class="arabaslik">
  Basın yayın tarihi
 </p>
 <p class="metin">
  18. yüzyıldaki Aydınlanma'nın, 19. yüzyıl başındaki Sanayi Devrimi'nin, 20. yüzyıldaki dev boyutlu bilimsel ve teknolojik atılımların "matbaa"ya dayandığını söylemek abartılı olmasa gerek. Demokrasi, insan hakları gibi temel değerlerin de matbaa sayesinde yaygınlaşıp evrenselleştiği bir gerçek. Uygarlığın hızla ve ivme kazanarak gelişmesine öncülük eden matbaa, başlangıçta yazı ve resimlerin kağıda geçmesini sağlayan pek ilkel bir araçtır. Teknolojik ve kültürel atılımların gerçekleşmesine katkıda bulunurken, kendi gelişmesinin yolunu da açmış, bugünkü aşamaya gelinmiş. Basımevi artık çağdaş yaşamın ve çağdaş toplumların onsuz olunmaz bir parçası, çağdaş uygarlığın başlıca öğelerinden biri. Matbaacılık da, büyük boyutlu, bilgisayar teknolojisinin en son yeniliklerinden yararlanarak dallanıp budaklanmış bir sanayi dalı. "Basındaki yerini ve işlevini düşünürsek, "basım" ve "basın" sanayii ayrımı yaparak "iki sanayi dalıdır" da diyebiliriz" diyor Alpay Kabacalı. Kabacalı'nın kaleme aldığı "Türkiye'de Matbaa Basın ve Yayın" kitabı, basım ve basın sanayiinin Türkiye'deki gelişmesini başlangıçtan günümüze kadar yansıtmayı amaçlayan ilk çalışmanın ürünü. Matbaanın ülkemizdeki yaklaşık 275 yıllık tarihçesi ve basın yayın alanlarındaki gelişmelerin yanı sıra, yazılı/basılı kültürümüzün geçmişine ilişkin temel bilgilere titiz bir çalışmanın eseri olan bu kitapla ulaşabilirsiniz.
 </p>
 <p class="metin">
  Başlangıcından Günümüze Türkiye'de Matbaa Basın ve Yayın, Alpay Kabacalı, Literatür, 279 sayfa, 0 212 292 41 20
 </p>
 <p class="metin">
 </p>
 <p class="arabaslik">
  Yapay zeka ve uzman sistemler
 </p>
 <p class="metin">
  Visual Prolog; uzman sistemler, yapay sinir ağları, konuşma dilini anlama, robot programlama, görme, planlama ve karar verme gibi mantıksal ilişkilerin kullanıldığı alanlarda kullanılıyor. Yüksel lisans çalışmaları sırasında kullanılan Visual Prolog 4.1 temel alınarak hazırlanan kitap, yapay zeka konularında çalışma yapanlara Türkçe bir kaynak sunabilmek, bu dilin sadece akademik çalışmalarda değil, ticari programlar için de iyi bir alternatif olarak sunabilmek amacıyla hazırlanmış.
 </p>
 <p class="metin">
  Visual Prolog ile Programlama, Yavuz Selim Aydın, Sistem Yayıncılık, 337 sayfa, 0 212 293 83 72
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/308/kitaplik/1.htm), [web.archive.org (arşiv bağlantısı)](http://web.archive.org/web/20020429234451/http://www.aksiyon.com.tr:80/2000/308/kitaplik/1.htm)
