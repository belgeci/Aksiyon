# O, hep bir adım önde yaşadı

*Bilinmeyen-yazar 1997.03.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kâmil ruh ten urbasından sıyrıldı. Kemalini dostlarının zihinlerine nakşettikten sonra Rabbine doğru süzüldü. Geride kalanlar daha bir özlem içinde olacak artık.
  </font>
 </div>
 <div id="newsText">
  <font class="detail-text">
   Zira, gariplerin berzahı "Özyurd"undan sonra "Kemal" ine de kavuştu. Geçen cuma anladık "Öleceğiz müjdeler olsun, müjdeler olsun" mısraının derinliğini.. Ardından Hacı Kemal Ağabey'e yurdunu yuvasını unutturup sınırlar aştıran şevk ma'kesinden dinledik onu. Mesleğin hakkını verip bu sohbeti sizlere aktarmak boynumuza borç olmuştu. Ama hakkıyla intikal ettirmek ne mümkün... Ne diyelim "Hata edenlerin hayırlıları tevbe edenlerdir" demekten başka... Özrümüzün kabulünü dileyerek söz incilerini duru vicdanlarınıza arzediyoruz.
   <br/>
   <br/>
    Hacı Kemal Ağabey ile eskilere dayanan bir dostluğunuz var. Onun sizde iz bırakan en belirgin vasıfları nelerdir?
   <br/>
   <br/>
   Hacı Kemal, zannediyorum çoğumuzdan, çoğundan bir kaç kalem öndedir. Çok kimseye hakkı geçmiştir. Çok kimsenin elinden tutmuştur. Eskiden beri doğru bildiği şeyde koşturup dururdu. Çok vefalı biriydi. Bu açıdan bazı insanlar vardır ki, işte bir kaç insanla aralarında alacakları verecekleri vardır. Hakları vardır. Fakat Hacı Kemal'in çok kimseden alacağı vardır. Civanmertliği, bu hizmette inandığı çizgide nasıl inanıyorsa o uğurda niyetine göre ömür boyu koşması... Hele son zamanlarda Orta Asya'da yaptıklarıyla belgeselleştirilmesi gerekli olan bir irfan abidesi, bir değerler abidesiydi o.
   <br/>
   <br/>
    30 yılı aşkın bir süredir hizmet eden Hacı Kemal Ağbey'in hizmet etmeyi irade etmesi ile Allah'ın ona olan lutufları arasında nasıl bir irtibat vardır?
   <br/>
   <br/>
   Bu koordinasyon veya münasebeti tenasüb ü illiyet prensibi açısından ele alıp ifade etmemiz mümkün değil. İnsan iradesiyle bu mazhariyeti hasıl etti desek, o zaman iradeyi çok abartmış oluruz. Ama şartı adi planında bütün insani değerlere, insani faziletlere, insanın yükselmesine, o irade, yerinde bir rıhtım, yerinde bir alan ve yerinde de bir rampa olur. Onunki nasıl bir iradeydi, onun takdiri bize düşmez. Hele şu ilk misafir olduğu gecede onu kendi Rabbi Kerimi bilir. Hâkimlik ve hakemlik vazifesini bize vermemişler.
   <br/>
   <br/>
   Bir diğer yanı da bazen, insanlardaki küçük istidat ve liyakatlara tedelli yoluyla, tenazül yoluyla ilahi inayet geliyor, ulaşıyor. Bu defa da o ilahi inayet yönlendirici oluyor. Tıpkı Seyri sülüku ruhanide, cezbi iczaba gelen insanların halleri gibi. Artık onlar pek de iradelerini kullanmıyorlar. Belki o cezbi incizab dalgalarıyla sürekli bir kuvvei kudsiye, bir cazibe merkezi tarafından çekiliyorlar. Benim itikadım daha ziyade o merkezde. Rabiatü'l Adviye Hazretleri Cenabı Hakk'a tazarru ederken : "Allahım! Benim sana olan alakam ve aşkım değil; Senin bana olan alakan ve muhabbetin hürmetine.." diyor. Bu açıdan o tedelli ve tenezzül çok önemlidir. Allah öyle diledi, Allah öyle eyledi şeklinde bakmak garantili bir şeydir. Çünkü insan bir sebeple belli bir noktaya gelmişse ve o sebebi az da olsa seziyorsa  ki o sebebin sezilmemesi ayrı bir ihsanı ilahidir  o zaman o ihsan bir mekre dönebilir. Az bir şey aklının köşesinden yaptım, ettim, çattım, becerdim... gibi şeyler geçse mekre dönmüş olur. Çünkü bunlar Kur'anı Kerim'de hep Allah düşmanları tarafından söylenmiştir. Hiç bir peygamber ben bilirim demez. Hususiyle Alemin Efendisi "Ne nezdimde hazineler olduğunu iddia ediyorum, ne de bir şey bildiğimi" buyuruyor. Ben bilmem diyor. Ben bilmem sözü o kadar çok ağzından çıkıyor ki gerçekten hiç bir şey bilmediğini zannedersiniz. Ama bütün insani bilgiler bilgisinin yanında deryadan bir katre kalan Allah'ın bilgisine göre hızır vari meseleye yaklaşmak icab ediyorsa öyle demek düşer. Cenabı Hakkın o inayeti bize sadece bilme, bildirme, duyurma, hissettirme ve sevketme mevzuunda değil. Hemen hayatın her safhasında öyledir. Bu sebeple İlahi inayet öncelikli yaşıyoruz şeklinde yaklaşmak daha isabetli olur. Ama onun belki bir istidadı, bir liyakatı vardı. Sonradan da bu insan bu işleri böyle ortaya koyunca, biraz evvel de 30 sene ciddi bir vefa hissi ile hizmet ettiğini söyledim onun gibi bu kadar hizmet etmiş olan başka insanlar da vardır ve bu insanların muhakkak küçük hataları olmuştur. Hata edenlerin hayırlıları tevbe edenlerdir fehvasınca hata yapanlar hakkında konuşanlar, hata edenin tevbe etmiş olması ihtimaline binaen affedilmez bir hayata düşmüş olurlar. Hele bir de hata ettin, hata etti dedikleri kimse ile buluşup helallık alamamışlarsa Hafizanallah!... Kaybederler.
   <br/>
   <br/>
   Şimdi bu insan (Merhum Hacı Kemal Ağabey) bir ihsan dalga boyunda istifadeleri  olmuş,  sonra  bu  yol girmiş ve bu  yolun  hakkını  yerine  getirmişse eğer getirmişse şayet liyakatını ortaya koymuş demektir. Bu da şu demek olur: Allah gelecekte onun çok yüksek bir performans ortaya koyacağını biliyordu, bildi ve dolayısıyla başta onu böyle hidayet etti dersiniz.
   <br/>
   <br/>
    Hâli vakti yerinde olmasına rağmen gözü dünya malında pek olmadı. Çok mütevazı bir hayat yaşadı. Bunun altında yatan sır perdesi nedir.?
   <br/>
   <br/>
   Ben onun geniş imkanlara sahip olduğu dönemleri bilirim. Dükkanlarını sattı, evini sattı... Ve ben doğru mu söyledim, yanlış mı söyledim, kendi hakkımda hüküm vermeseydim daha rahat konuşurdum ama... Yani, "Hacı Kemal, senle benim evimiz olmaması lazım, dünyaya çalışıyoruz hissini etrafa uyarmayalım" diye söylerdim hep. Oysa ki, objektif düşünce olarak çoluk çocuğu olanın başını sokacağı bir evi olmalı. Kira, evden eve taşınma çok şirin değil. O, zannediyorum çoklarından akıl almış, çoklarına akıl vermişti. Eskiden evi vardı, fakat vefat ederken ilk sekerâta girdiği anda bir garib olarak ölüm anına girdi, yabancı bir evdeydi, hatta çocukları bile yanında yoktu. Allah o lütfu da ona ihsan etti. Çünkü buyruluyor ki; "garib ölen şehittir". İlk sekerâta girdiği zaman yanında kimsesi yoktu.
   <br/>
   <br/>
    Hizmeteğitim aşkından ve cömertliğinden biraz bahseder misiniz?
   <br/>
   <br/>
   Çok cömertti. Bunu bütün arkadaşları bilirler. Ben Ege'de gezici olduğum zaman da  onun çocukları o zaman küçüktü, ben evinde de kaldım teyibi elinde ben nereye gittiysem o da oraya geldi. Bizim yaptığımız bir hizmet olmayabilir. Fakat onlar bir hizmet kabul ettiklerinden dolayı niyetlerine göre sevap alırlar. Cömertlik çok önemlidir, bir iki defa size arzetmiştim kuyruklu yıldızlar gibi gezen büyük veliler vardır. Mesela İbni Ethem gibi ve bunlardan birisi de İbrahim Havas. Bunlar belde belde dolaşırlar, Anadolu'yu kaç defa baştan aşağı taramışlardır. Hadisi Şerifte buyuruluyor ki "cömert insan fasık da olsa cennete girer". Hacı Kemal fasık değildi. Fakat cömert bir insandı. Çocuklarının bugünkü sarraflık işleri olmasa Hacı Kemal'in şahsı adına hiç bir şeyi yoktu. Onun bir şahidi de Yahya Bey'dir. Benim onda takdir ettiğim çok evsaf vardır. Kendini unutacak kadar fenafi'ddava, fenafi'lhizmet bir insandı. Arzettiğim gibi 80 senesi, bütün arkadaşların bir civanmertliği vardır da, 6 sene çok ciddi sıkıntı yaşadım bu sıkıntı zamanlarında o, ilk günden itibaren hep yanımda oldu. Aramızda böyle de bir uyum vardı. Tabii insanın bunları unutması mümkün değil. Yani hayatımda onun o kadar çok civanmertliğine şahit olmuşumdur ki saymakla bitiremem.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2389-o-hep-bir-adim-onde-yasadi.html), [web.archive.org (arşiv bağlantısı)](http://web.archive.org/web/20121229214732/http://www.aksiyon.com.tr:80/aksiyon/haber-2389-o-hep-bir-adim-onde-yasadi.html)
