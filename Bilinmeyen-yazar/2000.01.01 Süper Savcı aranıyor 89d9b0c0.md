# Süper Savcı aranıyor

*Bilinmeyen-yazar 2000.01.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Devlet ve işadamları arasındaki çarpık ilişki 1980 öncesi kapalı ekonomi döneminde de vardı. Devletin imkanlarının suiistimal edilmesi ve kayırmacılık geçmişi olmayan, bugün ortaya çıkmış bir hastalığımız değil.
  </font>
 </div>
 <div id="newsText">
  <font class="detail-text">
   Örneğin şu meşhur Garantili Kur Sistemi. 1980 öncesi Garantili Kur Sistemi getirilerek yurt dışından alınan borçlar dövizin seyri ne olursa olsun sabitlenerek borç geri ödenmesi yaptırılmış. Bu sayede 10 milyon dolar borç alan bir iş adamı reel olarak 1 milyon dolar para geri ödemişti. Aynı dönemde piyasada rekabet olmadığı için yurtdışından ithal edilen mallar çok rahatlıkla yüksek fiyatlardan satılıyordu. İthalat izni almak çok büyük bir ayrıcalıktı.
   <br/>
   <br/>
   Devletişadamı arasındaki alver düzeni bugün de devam ediyor. Değişen sadece soygunun yöntemi ve artık daha modern yöntemler takip ediliyor. Garantili Kur Sistemi, sınırlı ithalat izni, düşük faizli kredi ile değil de banka kurdurup, bankanın içini boşalttırarak işadamlarına imtiyazlar veriliyor.
   <br/>
   <br/>
   Alaaddin Çakıcı olayında da görüldü ki yasalar bazen adaleti gerçekleştirmekten çok suçluyu koruyan bir araç haline dönüşebiliyor. Devletin Egebank, Esbank, Yurtbank, Yaşarbank ve Sümerbank'a el koyması operasyonunda da hukukun şekli işleyişi takip edilecek olursa diğer banka kurtarma operasyonlarında olduğu gibi suçlayacak birilerini bulmak mümkün olmayacak. Hırsızminare ilişkisini hatırlatan bankanın içini boşaltma işlemlerinin olağanüstü yetkilerle donatılmış bir Süper Savcı olmadan çözülemeyeceği savunuluyor. Ancak bu şekilde hukukun şekline bağlı kalmadan özüne sirayet edip perdenin arkasındaki kişileri ortaya çıkararak adaletin gerçekleştirilebileceği, caydırıcılığın ve kararlılığın ortaya konabileceği  belirtiliyor.
   <br/>
   <br/>
   Banka operasyonunun gizliliği ve halkta paniğe yol açmaması yönleri operasyonu başarılı gösterse de milyarlarca dolarlık devleti zarara uğratması, operasyonun başarısını anlamsız kılıyor.
   <br/>
   <br/>
   Bankalar aslında denetleniyor
   <br/>
   <br/>
   Bankalar aslında çok sıkı bir şekilde denetleniyor. Hazine'ye bağlı Bankalar Yeminli Murakıp üyeleri tarafından düzenli bir şekilde izleniyor. Sıkıntıda olan bankalar anında tespit edilip yukarı bildiriliyor. Sorun bankaları takip etmemekte değil bu bankalar hakkında zamanında işlem yapamamakta. Sıkıntıda olan bankaları, bırakın devleti sokaktaki vatandaş bile artık biliyordu. Çekler 'yarın gel' diyerek erteleniyorsa bu banka artık takatini tüketmiş, yolun sonuna gelmiş demekti.
   <br/>
   <br/>
   İstanbul eski Defterdarı Nurettin Canikli, bilançolara bakarak bankaların durumunu anlamanın mümkün olmadığını, makyajlamanın çok rahat yapıldığını ve devletin de güvene dayalı sistemin zarar görmemesi için yanlış beyanlara ses çıkarmadığını söylüyor.
   <br/>
   <br/>
   Madem biliniyordu niçin izin verildi?
   <br/>
   <br/>
   Devletin sıkıntıda olan bankaları aylar öncesinden bilmesine rağmen bazı kural dışı davranışlara niçin müsaade ettiğine anlam veremediğini vurgulayan Canikli, "Aynı bankalar şu dört beş ayda reklama öylesine para aktardılar ve normalin üstünde faiz oranları ile mevduat topladılar ki devletin bunlara niçin izin verdiğini anlamak mümkün değil. Çünkü devlet bankalara el koyduğunda reklam masraflarını karşılamanın yanında rasyonel olmayan oranlardaki faiz paralarını vermek mükellefiyetine girmiştir. Aşırı şube açmak eleman masraflarını, personel giderlerini de şişirmiştir" diyor
   <br/>
   <br/>
   5 bankanın topladığı mevduat 7,5 milyar dolar. Bankaların topladığı mevduatlar toplamının yüzde 7'sini oluşturan önemli bir tutar. Bankaları kurtarmak için yaklaşık 55,5 milyar dolara ihtiyaç var. Canikli deprem dolayısı ile devletin çıkardığı ek vergi vasıtası ile beklenen gelirin 2,5 katrilyon lira olduğunu, bu paranın  5 bankayı kurtarmak için harcanacak tutara denk bir para olduğunu kaydediyor.
   <br/>
   <br/>
   "Aslında bankaların takibi konusunda bir sıkıntı yok. Ufak tefek eksikleri dışında mevzuat bu iş için yeterli. Ancak hukukun şekli işleyişine bakıldığı takdirde bir neticeye ulaşmak mümkün olmuyor" diyen Canikli "Süper yetkilerle dolatılmış bir savcı vasıtası ile hukukun şekline değil de özüne inilerek perdenin arkasındaki kişilerin ve niyetlerin ortaya çıkarılması gerekli. Şu hali ile kaldığı takdirde bu sistem bankaları boşaltma işlerini cazip bir hale getiriyor, teşvik ediyor. Halbuki öylesine müeyyideler getirilmeli ki caydırıcı olmalı" diyor.
   <br/>
   <br/>
   Bankayı batma noktasına getirenler, bankayı Mevduat Sigorta Fonu'na devredip, işin içinden çıkmakta, geçmişte olduğu gibi hiçbir cezai veya mali sorumluluk altına girmeden işin içinden sıyrılmakta. Bunu görenler, başka bankaların ödediği reel faizin iki katı faiz ile para toplamakta, sonrada bankanın içini değişik metodlarla kolayca boşaltmakta.
   <br/>
   <br/>
   Bankalarla holdingler arasındaki ahlaksız ilişkiye işaret eden Canikli'ye göre, bankalar ile holdingler arasındaki organik bağ koparılmalı. Bankalar bir holdingin diğer şirketlerinin finansman aracı olarak kullanılıyor. Gelişmiş ülkelerde olduğu gibi bankacılık yapan kişinin başka işle uğraşmasının önüne geçilmeli. Türkiye'de yasa olmasına rağmen yolu bulunup, yasa deliniyor. Nurettin Canikli sıcak bir örnek veriyor: "RTÜK yasasına göre belli oranda tv sahibi olanlar devlet ihalelerine giremiyor. Ancak biliyoruz ki birçok ihalede bazı tv sahiplerini görüyoruz. Bankalar Kanunu'nda da belli oranın üstünde bir banka sahibinin şirketlerine kredi aktaramıyor. Ancak uygulayan yok."
   <br/>
   <br/>
   Bankalarda suiistimal yapılması son Korkmaz Yiğit olayında kayıtlara geçti. Korkmaz Yiğit'in soruşturmasını yürüten savcı iddianamesinde, bankanın Korkmaz Yiğit'in eşdost ve akrabaları tarafından kurulan şirketlere teminat almadan kredi verdiğini ve bu organizasyonun Korkmaz Yiğit tarafından yapıldığını belirtiyor.
   <br/>
   <br/>
   Banka fona devredildikten sonra batık kredilerin tahsili geçmiş örneklerden hareketle söyleyebiliriz mümkün olmuyor. Türkbank'a el konulduktan sonra 400 milyon dolar, yani 130 trilyon lira Fon'dan aktarma yapıldı ve bankanın borçları ödendi. Bankekspres'in Fon'a maliyeti ise 250 milyon dolar oldu.
   <br/>
   <br/>
   Şimdi ne olacak?
   <br/>
   <br/>
   Beş bankanın sahipleri ve yönetim organlarında görev alanların yeni Bankalar Yasası uyarınca haklarında ceza davaları da açılabiliyor. Bu bankaların içinin kasıtlı olarak boşaltılması halinde 6 ile 12 yıl arasında ceza da verilebiliyor. Bu arada bankaların sahiplerinin mal varlıkları da haczedilebiliyor. Bu nedenle Fon veya yeni yönetimler ile banka sahipleri arasında önümüzdeki günlerde büyük bir hukuk savaşı başlaması bekleniyor. Mevcut halde bankaların eski sahiplerine devri sözkonusu olamayacak. Uzun bir süredir gözetim kapsamında olan bankaların sahiplerinin bugüne kadar bankaların mali durumunun düzeltilmesi için taze kaynak sağlayamamaları, bankaların sermayelerini bütünüyle kaybetmiş olmaları yeni Bankalar Yasası'nın ilgili maddelerinin uygulanması için hükümete yetki verdi. Bu gelişmeler yeminli murakıpların raporları ile de belgelendi. Bu yetki kullanılırken banka sahiplerinin rızalarının alınmasına da gerek yok.
   <br/>
   <br/>
   Fonda para ne kadar?
   <br/>
   <br/>
   Tasarruf Mevduatında halen 1.1 milyar dolar civarında kaynak var. Bu bankalara yönelik operasyonun gecikmesi nedeniyle bankaları kurtarma maliyeti daha da arttı. Bu nedenle 1.1 milyar dolarlık kaynağın dışında 4 milyar dolarlık taze kaynağa ihtiyacı olduğu söylenebilir. Fon, sahibi olduğu diğer bankaları satarak kaynak sağlayabileceği gibi Merkez Bankası'ndan avans da alabilecek. Ancak Merkez Bankası kaynaklarının kullanılmasının para programı ile bağdaşmayacağı biliniyor. Zira 4 milyar dolar paranın piyasaya girmesi halinde Türk parasının değeri birden bire düşer ve enflasyon üç haneli rakamlara fırlar.
   <br/>
   <br/>
   El konulan bankaları tanıyalım
   <br/>
   <br/>
   Bakanlar Kurulu kararıyla Merkez Bankası nezdindeki Tasarruf Mevduatı Sigorta Fonu'na devredilen 5 bankanın toplam 372 şubesi bulunuyor.
   <br/>
   <br/>
   Söz konusu bankalarda çalışan personel sayısı ise yaklaşık 8 bin. Hazine tarafından yapılan açıklamada, Bakanlar Kurulu'nca Tasarruf Mevduatı Sigorta Fonu'na devredilen Yurtbank, Egebank, Sümerbank, Esbank ve Yaşarbank'ın, mevcut şubeleri ile Fon'un "sahipliği ve garantisi" altında, yeni yönetimleri ile normal faaliyetlerine devam edecekleri belirtilmişti.
   <br/>
   <br/>
   EGEBANK:  Egebank, 5 Nisan 1928 tarihinde 150 kurucu üye tarafından, İzmir Esnaf ve Ahali Bankası adı ile kuruldu. 1959 yılında Egebank adını aldı. 1990'da merkezini İstanbul'a taşıdı ve  1998'den itibaren Şevket Demirel Grubu bünyesine geçti.
   <br/>
   <br/>
   ESBANK: 1927 tarihinde 500 bin lira sermaye ile Eskişehirli tüccar ve şehrin ileri gelenleri tarafından kurulan Esbank, 1977'den itibaren Zeytinoğlu ailesine geçtikten sonra, bölgesel bankacılıktan çıkıp Türkiye geneline yayılmaya başladı.
   <br/>
   <br/>
   Esbank'ı diğer 4 bankadan ayrı tutmayı gerektiren şartlar var. Bankanın holding bünyesinde bulunan birçok şirkette iştiraki olması nedeniyle Zeytinoğlu Grubu Yönetim kurulu Başkanı Yavuz Zeytinoğlu'nun bütün mal varlığı devletin eline geçmiş oldu. Yavuz Zeytinoğlu kendisini şöyle savunuyor: "Otomotivden çimentoya kadar bütün sanayi kuruluşlarımızı  bir şekilde bankaya bağlamıştım. Banka ile birlikte hepsini devlete hediye ettim. Bunların hiçbiri önemli değil. Önemli olan bu şirketlerin çalışıyor olması ve şirketlerde çalışanların haklarının korunması. Mal mülk peşinde değilim. Ama adımın 'banka hortumlayan' olarak anılması beni kahrediyor. Devletten tek isteğim itibarımı koruması. Bu kadar güzel ve bedava ekmeği almak isteyen çok olacak tabii." Zeytinoğlu, esas sıkıntının devletten alacağı olan 100 milyon doları alamamaktan çıktığını savunuyor.
   <br/>
   <br/>
   SÜMERBANK: 1933 yılında bir kamu bankası olarak kurulan Sümerbank, 17 Ekim 1995 tarihinde 103.5 milyon dolara İpeks İplik Tekstil Sanayi A.Ş'ye satılarak, özelleştirilmişti.  Yönetim Kurulu Başkanı Hayyam Garipoğlu. Devletin özelleştirerek gelir elde etmeyi umduğu bankayı şimdi kurtarmak zorunda kalması trajik bir netice.
   <br/>
   <br/>
   YAŞARBANK: Türkiye Tütüncüler Bankası A.Ş adıyla 17 Eylül 1924 tarihinde Akhisar ve civarında 250 ortak tarafından kurulan banka, 12 Aralık 1996 tarihinde, 1980'den bu yana yer aldığı Yaşar Topluluğu'nun adını unvanına ekledi.
   <br/>
   <br/>
   YURTBANK: 1993 yılında Eurocredit Türk Fransız Bankası A.Ş unvanı ile tek şubeli bir banka olarak faaliyete geçen Yurtbank, 1995 yılında Yurt Ticaret ve Kredi Bankası unvanını aldı. Ali Avni Balkaner yönetim kurulu başkanı.
   <br/>
   <br/>
   Devletişadamı arasındaki ilişki böyle devam ettikçe bu 5 batık bankaya yeni isimler ekleneceğini görmek için çok akıllı olmak gerekmiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5695-super-savci-araniyor.html), [web.archive.org (arşiv bağlantısı)](http://web.archive.org/web/20131220105137/http://www.aksiyon.com.tr:80/aksiyon/haber-5695-super-savci-araniyor.html)
