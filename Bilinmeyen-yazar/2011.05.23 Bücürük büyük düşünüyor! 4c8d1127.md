# Bücürük büyük düşünüyor!

*Bilinmeyen-yazar 2011.05.23*

<font class="agenda2NewsSpot">
 Türkiye’de ve dünyada 300’den fazla noktada müşteriyle buluşan Bücürük, yabancı ortaklıkla artık yurtdışında da büyümeyi hedefliyor.
</font>
<font class="newsDetail">
 <p>
  <p class="MsoNormal">
   1995 yılında Kenan ve Rafet Ünal kardeşler tarafından Yeşildirek'te kurulan Bücürük Giyim, bugün Türkiye'nin önde gelen çocuk markalarından. Türkiye'de 42 mağaza, 300 bayi ve dünyada da 80 satış noktasına ulaşan Bücürük, küresel kriz sürecinde iyi bir yönetim sergileyerek, mağaza ve çalışan sayısını artırmış bir firma. 2010 yılında kurumsal büyümeyi sürdürmek için yabancı ortak arayışına giren şirket, İrlandalı yatırım fonu Kerten ile ortaklık anlaşması imzaladı. Yönetim Kurulu Başkanı Kenan Ünal, yabancı ortaklıkla birlikte artık yurtdışında da büyümek ve Bücürük markasına daha fazla yatırım yapmak istediklerini söylüyor.
  </p>
  <p class="MsoNormal">
   -Markalaşmaya nasıl karar verdiniz?
  </p>
  <p class="MsoNormal">
   1995 yılında tekstil sektörüne girdikten sonra, 1997'den itibaren markalaşma sürecine başladık. İki kardeş, kişisel servet yapmak yerine sürekli şirkete yatırım yaptık. Hatta 2009 krizinde yazlığımızı bile satıp şirkete yatırdık. Sürekli markaya yatırım yaptık. Türkiye'de tuhaf bir patron zihniyeti var. Patronlar elindekini kaybetmemek için, uzun vadede şirketi kaybediyor. Bugün tanınan bir marka olmamızda markaya sürekli yatırım yapmamızın önemli rolü var.
  </p>
  <p class="MsoNormal">
   -Kriz öncesinde tekstil sektöründe ciddi sorunlar yaşanıyordu. Şimdi durum nedir?
  </p>
  <p class="MsoNormal">
   Dünya Ticaret Örgütü'nün, 2004 yılından itibaren kotaları kaldırması ve Çin'in atak yapması, bizi sıkıntıya soktu. Siparişler Uzakdoğu'ya kaydı. O dönem sektör ciddi sıkıntı yaşadı. 2008'deki küresel krizde ise Avrupa ve Amerika yara aldı. Sipariş adetleri düştü.
   <span>
   </span>
   Çin'den gelecek malların en az 45 günde gelmesi, küçük adetli teslimat yapamamaları ve orada da maliyetlerin artması, Türkiye'nin kaliteli üretim ve hızlı teslimat özelliğini ön plana çıkardı. Bir süredir kaybettiğimiz siparişler tekrar geri döndü. Biz en uzak yere 7 günde mal gönderiyoruz, hem de düşük terminli ve adetli siparişleri alıyoruz. Üretimde marka olmuş bir ülkeyiz.
  </p>
  <p class="MsoNormal">
   -Bu yükselişin devam etmesi için nasıl bir strateji izlenmeli?
  </p>
  <p class="MsoNormal">
   Bu işin içinde olan insanların firmasına sahip çıkması gerekiyor, çalışanına sahip çıkması gerekiyor. Uzun vadeli düşünmesi gerekiyor. Kendine değil şirkete yatırım yapması lazım. Böyle davranan firmalar krizde sıkıntıya da girse, piyasalar açıldığında bunun karşılığını görecektir. İtibarları yüksek olacaktır. İş dünyasında artık şirketin itibarı ve işini iyi yapmak çok önemli hâle geldi. Yatırım yapmaya devam edenler, kısa vadede az kazansa da, uzun vadede kazanan olacaktır. Ev alayım, yat alayım, kat alayım diye şirketten para çekenler krizlerde çok zor durumda kalıyor. Bayilik vereceğimiz zaman 50 bayilik için 500 adet talep geliyor çünkü bizim uzun vadeli baktığımızı insanlar görüyor. Markaya yatırım yapan her zaman kazanıyor.
  </p>
  <p class="MsoNormal">
   -Türkiye'de çocuk giyimi sektörünün durumu nedir?
  </p>
  <p class="MsoNormal">
   Türkiye'de hazır giyim sektöründe çocuk giyimin payı ortalama yüzde 17. Yerli marka olarak da 5 önemli oyuncudan bahsedilebilir. Biz de ilk 3'e giriyoruz. Türkiye'de çocuk nüfusu çok yüksek ama tabii herkes mağazadan alışveriş yapmıyor, pazarlardan ürün alanlar da çok fazla. Buna rağmen sektörün önü açık diye düşünüyorum.
  </p>
  <p class="MsoNormal">
   -Çocuk giyimde moda algısı yüksek mi?
  </p>
  <p class="MsoNormal">
   Moda algısı çok yüksek. Biz yurtdışı fuarlarda trendleri yakından izliyoruz. Orada gördüğümüz modelleri ve konseptleri getiriyoruz. Tasarımda 33 kişilik bir ekibimiz var. Bu ekip Türkiye'deki talebi de gözeterek yılda 4 ayrı koleksiyon hazırlıyor. Özellikle A ve B segmenti çocuk giyimde dahi modayı takip ediyor. Genelde ise birbirine uydurarak satın alma davranışı çok yaygın.
  </p>
  <p class="MsoNormal">
   -Aileler kaç yaşına kadar çocukların giyiminde etkili oluyor?
  </p>
  <p class="MsoNormal">
   Türkiye'de çocukların alışverişini anne yapıyor ve kendisi gibi düşünerek yapıyor. 8 yaşına kadar anne alışverişte çok etkili ama 8 yaştan sonra çocuğun kendi kararları etkili hâle geliyor. Biz 10 yaşa kadar Bücürük markasıyla satıyoruz. 10 yaş sonrası için farklı markalarımız var. Çünkü çocuk 10 yaştan sonra Bücürük markalı ürün giymek istemiyor. Ben Bücürük değilim diyor.
   <span>
   </span>
  </p>
  <p class="MsoNormal">
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29477-bucuruk-buyuk-dusunuyor.html), [web.archive.org (arşiv bağlantısı)](http://web.archive.org/web/20110724085006/http://www.aksiyon.com.tr:80/aksiyon/haber-29477-bucuruk-buyuk-dusunuyor.html)
