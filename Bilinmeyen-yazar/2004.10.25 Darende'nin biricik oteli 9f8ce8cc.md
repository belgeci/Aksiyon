# Darende'nin biricik oteli

*Bilinmeyen-yazar 2004.10.25*

<div>
 <p>
  <font>
   Malatya’nın 14 bin nüfuslu Darende İlçesi’nde 4 yıldız ayarında kurulan Otel Tiryandafil, bölgenin bu alandaki önemli bir eksikliğini giderdi.
   <br/>
   <br/>
   Kayseri ile Malatya arasında konaklama hususunda yaşanan sıkıntılar Darendeli girişimcilerin yaptıkları otelle sona erdi. Somuncubaba Külliyesi  ve 15 dolayında tarihi eserle, tarih ve inanç turizmi açısından büyük bir potansiyele sahip Darende’deki problemi gören işadamları Kamuran Parlak ve Kemal Demir ilçeye standartları yüksek bir otel kazandırdılar. Darende Eğitim Kurumları Ltd. Şti. sayesinde, ilçede Özel Birgül İlköğretim Okulu, Özel Ayşe Sıdıka Hatun Kız Öğrenci Yurdu ve bu yıl açılacak olan Özel Birgül Lisesi’nin yanı sıra Tiryandafil Otel’le de 57 kişiye istihdam imkanı sağlanmış. Darende ilçesinde yapılan bir araştırmaya göre Temmuz’da 30 bin dolayında yerli turist gelerek dini ve tarihi yerleri gezmiş. Darende Eğitim Kurumları Genel Müdürü Kemal Demir, Mayıs 2003’te kurulan şirketlerinin 4 kurumla hizmet verdiğini ve Darende’nin ekonomik, eğitim ve sosyal alanda gelişmesine katkı sağladığını kaydetti.
   <br>
    <br>
     Şirketin 8 ortağı bulunduğunu belirten Demir, “Kayseri Malatya arasında böyle bir konaklama tesisi yok. 8 aylık sonuçlar bize bu alanda başarılı olunabileceğini gösterdi. Otelimiz lokanta, yüzme havuzu, sauna, buhar odası, fitnes center, 34 oda 90 yatak kapasitesi ile çalışıyor. Binamız 6 kat ama biz bunun 3 katını işletmeye açtık. Geri kalanları da önümüzdeki yıllarda değişen taleplere göre hizmete sokacağız. Süit tarzı odalarımız, 100 kişilik çok amaçlı salonumuz ve 50—60 kişilik mescidimiz var” dedi.
     <br>
      <br>
       Darende’de türbeler ve 7 tane camisiz minare var. Bedesten, hamamlar, tarihi köprüler ve evler, Gürpınar Şelalesi ve Türkiye’nin en uzun kanyonu Tohma kanyonu da burada.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 3205 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=17144), [web.archive.org (arşiv bağlantısı)](http://web.archive.org/web/20060104063128/http://aksiyon.com.tr:80/yazdir.php?id=17144)
