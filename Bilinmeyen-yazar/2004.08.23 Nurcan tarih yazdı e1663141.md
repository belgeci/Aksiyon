# Nurcan tarih yazdı

*Bilinmeyen-yazar 2004.08.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Atina’da yapılan 28’inci yaz olimpiyatlarında haltercilerimizin elde ettiği başarılarla büyük sevinç yaşadık. Kuşkusuz en önemli başarı, yarıştığı 48 kiloda üç dünya ve beş olimpiyat rekoru kırarak İstiklal Marşı’mızı çaldırıp bayrağımızı en üstte dalgalandıran 21 yaşındaki genç haltercimiz Nurcan Taylan’dan geldi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626182646im_/http://www.aksiyon.com.tr/resim/507/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Gerçi, Halil Mutlu da, Naim Süleymanoğlu’ndan sonra olimpiyatlarda üst üste üç defa altın madalya alan ikinci haltercimiz olarak çok büyük bir başarıya imza atmıştı ama Taylan’ın ki biraz daha özeldi. Çünkü o olimpiyatlarda altın madalya kazanan ilk bayan sporcumuzdu. Hem de Süreyya Ayhan olayıyla bozulan moralleri yeniden düzeltmişti. Taylan aslında 53 kiloda yarışacaktı. Üstelik bu kilonun favorisiydi. Ama dünyanın en iyi bayan haltercisi olarak kabul gören Çinli Li Zhiu’yu geçmek için kilo verip 48 kiloya indi. Taylan’ın başarısında Başbakan Tayyip Erdoğan da motivasyon desteğiyle etkili olmuş. Şampiyon sporcunun anlattığına göre, koparmada ikinci hakkında 112.5 kiloyu kaldıramayınca Erdoğan kendisini aramış. Konuşma sonrası 70 milyonun desteğini arkasında hissederek bu kiloyu kaldırmayı başarmış. Taylan, gelecek yıl için dünya şampiyonluğu sözünü de şimdiden verdi. Halil Mutlu ise 2008 Pekin olimpiyatlarında dördüncü altın madalyasını alarak Naim Süleymanoğlu’nu geçmeyi hedeflediğini müjdeledi.
   <br>
    <br>
     <b>
      Petroldeki ateş sönecekmiş
     </b>
     <br/>
     <br/>
     Uluslararası Enerji Uzmanı Necdet Pamir, varili 50 dolar seviyesine yaklaşan petroldeki ateşin daha artmayacağını ve önümüzdeki aylarda normale döneceğini söyledi. Pamir’e göre OPEC, 35 dolara çoktan razı. Birileri ‘ölümü gösterip sıtmaya razı etmeye’ çabalıyor. Pamir, fiyat artışını şu sebeplere bağlıyor: Çin’in petrol ithalatı yüzde 30 arttı. OPEC acil durum kapasitesinde SOS verdi. OECD ülkelerinin stok miktarları da yetersizdi. Rusya’da Yukos krizi sürüyordu. Venezuella, siyasi koas altında. Spekülatörler iş başında.
     <br/>
     <br/>
     <b>
      Mülkü olan yabancıların yüzde 33’ü Yunan
     </b>
     <br/>
     <br/>
     Tapu ve Kadastro Genel Müdürlüğü Yabancı İşler Daire Başkanlığı, 14 Temmuz 2004 tarihi itibariyle Türkiye’de gayrimenkule yatırım yapan yabancı sayısının 44 bin 740 olduğunu açıkladı. Yeni Zelanda’dan Norveç’e; Endonezya’dan Meksika’ya kadar dünyanın 68 ülkesinden yabancıların ülkemizde satın aldıkları mülk sayısı ise 42 bin 884. Alınan gayrimenkullerin önemli bir bölümünü binalı mesken alanlar oluşturuyor. Türkiye’den mülk edinen yabancılar arasında 14 bin 418 Yunan yüzde 33’lük pay ile ilk sırada yeralıyor. 26 şehrimizde mülkü bulunan Yunanlılar daha ziyade İstanbul, Bursa ve İzmir’i tercih ediyorlar. 11 bin 27 mülkle Almanlar, Yunanların ardından gelirken, bu iki ülkeyi Suriye, İngiltere, Avusturya, Hollanda, Fransa, Belçika, İtalya ve KKTC izliyor. Türkiye’de mülk edinilmesini kolaylaştıran 4916 sayılı ‘Çeşitli Kanunlarda ve Maliye Bakanlığı’nın Teşkilat ve Görevleri Hakkında Kanun Hükmünde Kararname (KHK)’de Değişiklik Yapılması Hakkında Kanun’un yürürlüğe girmesinden sonra yabancıların ülkemizde gayrimenkul yatırımı yapmasında artış meydana geldi. Sözkonusu Kanun’un uygulanmaya başlandığı 19 Temmuz 2003’ten önce 37 bin 578 olan yabancılarca satın alınan gayrimenkul sayısı, 14 Temmuz 2004 tarihine kadar 5 bin 306 adet arttı.
     <br/>
     <br/>
     <b>
      Hacı Bektaş’ta meydan Sarıgül’e kaldı
     </b>
     <br/>
     <br/>
     Hacı Bektaş-ı Veli’yi Anma Kültür ve Sanat etkinliklerinde bu yıl meydan, CHP’de lider adayları arasında adı geçen Şişli Belediye Başkanı Mustafa Sarıgül’e kaldı. Nevşehir’in Hacı Bektaş İlçesi’ndeki etkinliklerin ulusal bazda 41’incisi, uluslararası bazda ise 15’incisi gerçekleştirildi. Meydan Sarıgül’e kaldı çünkü, CHP lideri Deniz Baykal, kendisine söz hakkı verilmemesi gerekçesiyle etkinliklere yıllar sonra ilk defa iştirak etmedi. DSP’nin de lider düzeyinde temsil edilmediği etkinliğe Hükümet adına Kültür Bakanı Erkan Mumcu katıldı.
     <br/>
     <br/>
     <b>
      CHP’de muhalefete ihraçlı gözdağı
     </b>
     <br/>
     <br/>
     Cumhuriyet Halk Partisi (CHP), parti içinde ‘30’lar hareketi’ adıyla organize olan muhalif gruptan İstanbul milletvekilleri Ahmet Güryüz Ketenci ve Hasan Aydın ile Ankara milletvekili Mehmet Tomanbay’ı partiden ihraç etti. Son yerel seçimde CHP’in başarısız olduğunu düşünen partili milletvekilleri ses yükseltmişti. Bunun üzerine Deniz Baykal alelacele izleyiciler ve basına kapattığı parti kongresinde yeniden genel başkanlığa seçilerek koltuğunu sağlamlaştırmıştı. Muhalif grup içinde yer alan üç milletvekilinin ihracının CHP’de ne gibi gelişmelere sebep olacağı merak ediliyor. Üç ihraçla CHP’nin parlementodaki sandalye sayısı da 168’e geriledi. İhraç edilen Ketenci, böyle giderse CHP’nin DSP gibi küçüleceğini öne sürdü. Doğruları söylediği için ihraç edildiklerini savunan Ketenci, solun birleşmemesi halinde siyaseti bırakacağını açıkladı.
     <br/>
     <br/>
     <b>
      Berksoy ve Cordan vefat etti
     </b>
     <br/>
     <br/>
     Türkiye’nin ilk kadın opera sanatçısı Semiha Berksoy, 94 yaşında vefat etti. Bir süre önce Memorial Hastanesi’nde Kalp Cerrahisi Bölüm Başkanı Prof. Dr. Bingür Sönmez tarafından ameliyat edilen Berksoy, Atatürk ödülü sahibiydi. 75’inci sanat yılındaki Berksoy’un ölümünü Associated Pres (AP) ‘Türk opera divası öldü’ başlığıyla okurlarına duyurdu. Bu arada, 28 Şubat sürecinde milli eğitim denilince adı en fazla zikredilen bürokratlardan olan Bener Cordan da hayatını kaybetti. Uzun süredir kanser tedavisi gören 63 yaşındaki Cordan’ın tedavisi Hacettepe Tıp Fakültesi Hastanesi’nde sürüyordu. Eski Milli Eğitim Bakalığı müsteşarlarından Cordan, YÖK Yönetim Kurulu üyesiydi.
     <br/>
     <br/>
     <b>
      Charley kasırgası ABD’yi vurdu...
     </b>
     <br/>
     <br/>
     Amerika Birleşik Devletleri (ABD), 1992’de 25 milyar dolar maddi zarara yol açan Andrew kasırgasından sonra tarihindeki ikinci büyük kasırga felaketiyle karşı karşıya kaldı. Küba’nın ardından ABD’nin Florida eyaletinde hayatı felç eden ve saatteki hızı zaman zaman 289 kilometreyi bulan Charley kasırgasında yaklaşık 20 kişi hayatını kaybederken, yüzlerce kişiden ise haber alınamıyor. Kasırganın tahmini faturası da 15 milyar dolar. Uzmanlar, Tampa körfezini vurması beklenirken Fort Myers’e ulaşan Charley’in rota değiştirmesinin can kaybını ve kayıplarını artırdığını söyledi. Ülkede Florida felaket bölgesi ilan edildi. Florida’nın valiliğini ABD Başkanı Bush’un kardeşi Jeb Bush yapıyor.
     <br/>
     <br/>
     <b>
      Erdoğan fotoğrafı netleştirmek istiyor
     </b>
     <br/>
     <br/>
     Avusturya’da yakalanan Alaattin Çakıcı daha Türkiye’ye iade edilmeden, adının karışan olaylar gündem oluşturmaya başladı. Bir de iadesi gerçekleşip konuşursa kimbilir neler olacak? Şu sıralar Yargıtay ve MİT’te, Çakıcı yüzünden büyük çalkantı ve sarsıntı yaşanıyor. Başbakan Recep Tayyip Erdoğan, Yargıtay-MİT arasındaki patlak veren Çakıcı skandalıyla ilgili fotoğrafı netleştirmeye çalışıyor. Geçen hafta başında MİT Başkanı Şenkal Atasagun’u çağırarak makamında 25 dakika görüşen Erdoğan, Yargıtay ve MİT taraflarından gelen birbiriyle çelişen ifadelerin meydana getirdiği bilgi kirliliğini ortadan kaldırmayı amaçlıyor. Edinilen bilgilere göre Erdoğan öncelikle, skandala adı karışan Yargıtay Başkanı Eraslan Özkaya hakkındaki soruşturmanın sonuçlanmasını bekleyecek.
     <br/>
     <br/>
     <b>
      Psikolojik savaşın böylesi
     </b>
     <br/>
     <br/>
     İsrail İç Güvenlik Bakanı Tazi Hanegbi, cezaevlerindeki şartların iyileştirilmesi amacıyla açlık grevine başlayan Filistinliler’in, grevi diledikleri kadar sürdürebileceklerini açıkladı. Yani, İsrail Bakanı, yaklaşık 8 bin Filistinli tutuklunun ölmesine dünden razı. Bu arada, Cezaevi İdaresi grevi kırmak için müthiş bir psikolojik savaş metodu bulmuş. Açlık grevindeki Filistinliler’in bulunduğu koğuşların kapısında ızgara et pişireceklermiş. Başta Ortadoğu’daki Arap ülkelerine, Birleşmiş Milletler örgütüne ve insan hakları savunucularına şimdiden afiyet olsun.
     <br/>
     <br/>
     <b>
      Karadeniz otoyolu’na kredi dopingi
     </b>
     <br/>
     <br/>
     Doğu Karadeniz Otoyolu için Akbank’ın Malta, Garanti Bankası’nın Lüksemburg ve İş Bankası’nın Bahreyn şubeleri tarafından oluşturulan konsorsiyum 831 milyon dolar kredi temin etti. Avrupa’yı Kafkaslar ile Orta Asya’ya bağlayacak yolun 2005 yılı sonuna kadar büyük oranda bitirileceği açıklandı. Bankaların 277’şer milyon dolarını karşıladığı 5 yıl vadeli kredinin geri ödemesi, imza tarihden 42 ay sonra başlayacak ve dört taksit halinde yapılacak.
     <br/>
     <br/>
     <b>
      Tekne turları moda oldu
     </b>
     <br/>
     <br/>
     İşadamı İhsan Kalkavan’dan sonra, Koç Holding’in onursal ya da şeref başkanı Rahmi Koç da tekneyle dünya turuna çıkacak. Eylül ayında başlayacak tur iki yıl sürecek. Koç, Nazenin 4 isimli teknesiyle Kalamış’tan engin denizlere açılacak. Dünya turunda günlük tutacağı açıklanan Koç, 3 ayda bir İstanbul’a gelecek ancak aralık ayının tamamını bu şehirde geçirecek.
     <br/>
     <br/>
     <b>
      Yılın fotoğrafını Zaman çekti
     </b>
     <br/>
     <br/>
     Turkcell’in yılın futbol ödülleri açıklandı. Yılın fotoğrafı ödülü, Zaman gazetesi spor muhabiri Burak Bürkük’e verildi. Bürkük’ün, teknik direktör Fatih Terim’i konu alan ‘Bir Dikili Ağacı Kaldı’ rumuzlu fotoğrafı, Mart ayında da birinci seçilmişti. Lütfi Kırdar Uluslararası Kongre ve Sergi Sarayı’nda gerçekleştirilen ödül törenine Başbakan Recep Tayyip Erdoğan ve çok sayıda futbol yetkilisi katıldı. Ödül alanların listesi şöyle: Yılın golü: Sergen Yalçın. Yılın futbolcusu: P. Van Hooijdonk, Yılın klas hareketi: P. Van Hooikdonk, Yılın fotoğrafı: Mahmut Burak Bürkük (Zaman) Yılın Fair-Play ödülü: Ergün Aydın (17 Yaş Altı Genç Milli Takım). Yılın örnek futbolcusu: Tayfur (BJK), Yaşam boyu başarı ödülü: Bülent Korkmaz (GS), Yılın 11’: Volkan (FB), Tolga (TS), Deniz (FB) İbrahim Toraman (BJK), Ali Tandoğan (GB), Ümit (FB), Gökdeniz (TS), Serkan (FB), Tuncay (FB), Zafer (Konya), Van Hooijdonk (FB). Ayrıca, 1954 yılının milli takımında top koşturan oyunculara da özel ödül verildi.
     <br/>
     <br/>
     <b>
      Fenerbahçe’nin büyüsü bozuldu
     </b>
     <br/>
     <br/>
     Ligler başlayalı henüz üç haftayı geride bıraktık ama hakem, teknik direktör, yönetici ve transferlerle ilgili tartışmalar hemen tavan yaptı. Fenerbahçe Şükrü Saraçoğlu Stadı’nın büyülü olduğu iddiası ise bütün tartışmalarının önüne geçti. İddiaya göre Fenerbahçe’ye geçen sezon başarısız olsun diye büyü yapıldı. Bu büyü medyum Ayten Gürışık tarafından bozuldu. Kamuoyuna yansıdığı kadarıyla olay şöyle gelişir: Fener geçen sezon ilk maçta İstanbulspor’a 3-0 yenilince stad büyülü ihbarı gelir. Bunun üzerine Stad Müdürü Mürşit Tarhan, Gürışık ile irtibata geçer. Gürışık, stada büyü yapıldığını söyler. Bayan medyum ile birlikte stadın çeşitli yerlerine içinde idrar da olan bazı sıvılar dökülür. 7-1lik Elazığ galibiyeti sonrası büyünün bozulduğuna inanılır. Sonrası malum, Fener şampiyon olur. Bu sene de işi garantiye almak için Gürışık ile görüşülür. Aynı işlemler tekrarlanır. Ancak Gürışık geçen seneki gibi bu yıl da herhangi bir ücret ve hediye alamaz ve olayı medyaya sızdırır. İddianın en can alıcı bölümü de, büyünün Galatasaray’ın Kolombiya’yı file bekçisi Mondragon’un yaptırdığının söylenmesi.
     <br/>
     <br/>
     <b>
      Gülen, Afrika’ya mesaj verdi...
     </b>
     <br/>
     <br/>
     Kenya’da İngilizce yayınlanan günlük Daily Nation gazetesi Fethullah Gülen ile yaptığı röportaja iki tam sayfa ayırdı. Hezron Mogambi’nin gerçekleştirdiği röportajda, okuyuculara tanıtılan Gülen’in 2003 yılında Teksas Üniversitesi’nce insanlık tarihinin 5 bin yılının barış kahramanlarından biri seçildiğine dikkat seçildi. Gülen, Kenya ve Doğu Afrika’da 3.5 milyon okuru olan Daily Nation’daki röportajında, ‘Dünyaya mesajınızı nasıl açıklarsınız?’ sorusunu  “Allah, zulmü ve fitneyi asla istemez. O, barış içinde ve adalet ölçülerine göre yaşamamızı diler. Dolayısıyla, Allah’a inananlardan beklenen, dünyada barış, kardeşlik ve adeleti sağlama istikametinde çalışmaktır.” diye cevaplarken, “İnsanı problem olmaktan çıkarıp onu ve dünyasını huzura kavuşturmanın yolu da eğitimden geçer” dedi.
     <br/>
     <br/>
     <b>
      Tüketin ama çıldırmadan
     </b>
     <br/>
     <br/>
     ‘İhtiyaçlar sınırsız, kaynaklar kıt’. İktisat dersinde hocaların dilinden düşen ilk not almaya değer sözdür bu. Bütün mesele ihtiyaç ve kaynakları dengelemektir iktisatçılara göre. Teorinin telafuzu kolay ama pratiğe geçirmek bir hayli zordur çoğu zaman. Pratik başarı her açıdan motivasyon istiyor. Diyanet İşleri Başkanlığı (DİB) Din İşleri Yüksek Kurulu Üyesi Muhlis Akar da, tüketim çılğınlığına dikkat çektiği Diyanet dergisindeki yazısıyla motivasyona destek verdi. “İslami prensiplerin amacı insanları kendi imkanları oranında dengeli harcamaya sevketmektir” diyen Akar, İslam’da ekonominin; ahlaki değerler ile sosyal normlardan bağımsız olmadığına vurgu yaparak, harcamalarda orta yolu önerdi.
     <br/>
     <br/>
     <b>
      Ve MGK’ya ilk sivil genel sekreter atandı
     </b>
     <br/>
     <br/>
     Milli Güvenlik Kurulu (MGK) Genel Sekreterliği görevine ilk defa bir sivil; Atina Büyükelçisi Yiğit Alpogan atandı. Cumhurbaşkanı Ahmet Necdet Sezer, Ak Parti Hükümeti’nin gönderdiği atama kararnamesini onayladı. 2001 yılından bu yana Türkiye’nin Atina Büyükelçiliği makamında oturan Alpogan, Türk-Yunan ilişkileri ve Kıbrıs konularında uzman. Ankara Üniversitesi Siyasal Bilgiler Fakültesi mezunu olan Alpogan, Kıbrıs’ta 24 Nisan 2004 tarihinde gerçekleştirilen referandum öncesinde kritik rol oynadı. MGK Genel Sekreterliği Yasası, Avrupa Birliği (AB)’ye uyum sağlama süreci çerçevesinde yaklaşık bir yıl önce değiştirildi. Değişikliğe göre artık makama bir sivil atanabilecekti. Ancak, Genelkurmay Başkanı Hilmi Özkök geçen yıl, komuta kademesini şekillendirmek için Başbakan Recep Tayyip Erdoğan’dan, MGK Genel Sekreteri’nin bir yıl daha asker olmasını talep etti. Erdoğan’ın talebi olumlu karşılaması üzerine Orgeneral Şükrü Sarıışık, MGK genel sekreterliğe getirildi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14810), [web.archive.org (arşiv bağlantısı)](http://web.archive.org/web/20070626182646/http://www.aksiyon.com.tr:80/detay.php?id=14810)
