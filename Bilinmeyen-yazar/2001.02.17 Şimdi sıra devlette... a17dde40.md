# Şimdi sıra devlette...

*Bilinmeyen-yazar 2001.02.17*

<div>
 <p class="spot">
  Son sayınızdaki kapak konusunu oldukça beğendim. 'Postmodern Tefeciler' başlıklı dosyada bankaların nasıl hortumlandığını ve perde arkasında hangi dolapların döndüğünü detaylı bir şekilde ortaya koymuşsunuz. Şimdi sıra bu suçlulara hakettiği cezayı vermesi gereken devlette.
 </p>
 <p class="metin">
 </p>
 <p class="metin">
  Anketin sonucunu merak ediyorum
 </p>
 <p class="metin">
  Merhaba, Aksiyon'u çok yakından takip eden bir okurum. Dergiyi gerçekten beğeniyorum ve cumartesi günlerini iple çekiyorum. Ekonomiden spora, kültürden magazine, siyasetten topluma varıncaya kadar her konuda doyurucu haberler bulmak beni bu derginin bağımlısı yapıyor. Uzun zamandan beri düşüncelerimi sizlere ileteyim, diyordum. Nasip bugüneymiş. Son sayınızdaki kapak konusunu oldukça beğendim. 'Postmodern Tefeciler' başlıklı dosyada bankaların nasıl hortumlandığını ve perde arkasında hangi dolapların döndüğünü detaylı bir şekilde ortaya koymuşsunuz. Şimdi sıra bu suçlulara hakettiği cezayı vermesi gereken devlette.
 </p>
 <p class="metin">
  Geçen sayınızda en çok beğendiğim dosyalarınızdan biri de Ayşe Atlı ile ilgili haberdi. Fransa'da yaşayan Ayşe Atlı kardeşimizin modern tesettür tasarımı oldukça güzeldi. Bu tür yeteneklerin desteklenmesi ve tanıtılması lazım. Bu tür dosyaların devamını bekliyorum. Ayrıca, 'Vahşi ve Güzel' başlıklı orta sayfa haberinin yazısı ve fotoğrafları da çok güzeldi. Cemal Kalyoncu'nun hazırladığı albüm dosyalarına değinmeme gerek yok. Her zaman beğenerek okuyorum.
 </p>
 <p class="metin">
  Bu kadar beğeniden sonra iki eleştiride bulunmak istiyorum. Birincisi, aylar önce Aksiyon Okur Anketi yapılmıştı. Sonucu hâlâ yayınlanmadı. Merak ediyorum doğrusu. İkincisi de dergilerin tiraj raporları artık verilmiyor. Eskiden ilk baktığım yerlerden biri tiraj raporuydu. Rasih Yılmaz beye saygılarımla...
 </p>
 <p class="metin">
  Ragıp Kabakçı / Fethiye-MUĞLA
 </p>
 <p class="metin">
  Time'ın kalitesini yakaladınız
 </p>
 <p class="metin">
  Sayın Aksiyon ekibi; derginizi beğenerek takip ediyorum. Tüm sayıları edinmeye çalışıyorum. Bence bunlar ileride bizden sonraki kuşaklara önemli bir kaynak olma işlevini görecek. Bazı sayılarınızda kalite alt sınırına vuran yazılara rastlasak da genelde Time kalitesini tutturduğunuzu düşünüyorum. Konu ve konuşmacı seçiminde gösterdiğiniz titizlik ifadelere de yansırsa düzgün cümlelerden oluşmuş sohbet tadında yazılarınızı zevkle okuyabiliriz. Başarı sizlerle olsun.
 </p>
 <p class="metin">
  Ebrar
 </p>
 <p class="metin">
 </p>
 <p class="metin">
  Sayın Aksiyon yetkilileri; Aksiyon dergisi bizim için önemli, uzun zamandan beri arşivden verimli yararlanamıyoruz. Bir zahmet bir an evvel şu işleri bir yoluna koymanız iyi olacak. Arama motorunda kelime ve tarih, derginin sayısına göre eklenirse iyi olur.
 </p>
 <p class="metin">
  Ayriyeten son sayının tarihi 20 Ocak 2000 diye hâlâ arz—ı endam ediyor. Bildiğim kadarıyla 2001 yılındayız. Neyse... Kolay gelsin.
 </p>
 <p class="metin">
  Ramazan Cihan
 </p>
 <p class="metin">
 </p>
 <p class="arabaslik">
  Nokia cep telefonunun, Charlie'nin Melekleri adlı filmin sponsorluğunu üstlendiğini —ki bu filmde ezan sesinde dansöz oynatıldığını— söylüyorlar. Böyle bir şey varsa araştırıp tepkinizi derginizde dile getirmenizi istiyoruz. Çünkü Nokia telefon almak isteyen arkadaşlarımızın bu konuda tereddütleri var. Ayrıca sinema köşenizde bu filmin eleştirisinin yapılmasını istiyoruz. Bizi bu konuda aydınlatırsanız çok memnun oluruz.
 </p>
 <p class="metin">
  Asuman Büyükbozat,
 </p>
 <p class="metin">
  Şükran Hazır, Oya Kırbıyık
 </p>
 <p class="metin">
 </p>
 <p class="arabaslik">
  Tarafsız dergicilik
 </p>
 <p class="metin">
  Hayata bakış açısında bazı ufak farklılıklarımız olduğunu bilsem de, derginizin tarafsız olma gayretine ve haberciliğine saygı duyuyorum. Almanya'da yaşayan bir üniversite öğrencisi olarak Türkiye'den haberler ve izlenimler alabileceğim bir kaynak.
 </p>
 <p class="metin">
  Ali Evren Eryıldız
 </p>
 <br/>
 <center>
  <a class="anaorta" href="http://web.archive.org/web/20020501063933/mailto:aksiyoner@hotmail.com">
   aksiyoner@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/324/okurhatti/1.htm), [web.archive.org (arşiv bağlantısı)](http://web.archive.org/web/20020501063933/http://www.aksiyon.com.tr:80/2001/324/okurhatti/1.htm)
