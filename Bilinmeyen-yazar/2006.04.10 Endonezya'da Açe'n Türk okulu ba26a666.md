# Endonezya’da Açe’n Türk okulu

*Bilinmeyen-yazar 2006.04.10*

<div>
 <p>
  <font>
   Açe, Endonezya’nın 42 milyon nüfuslu Sumatra adası üzerindeki bir eyaletin adı. Çoğumuz adını 26 Aralık 2004 tarihinde meydana gelen Güney Asya depremi ve tsunamiden sonra duyduk.
   <br/>
   <br/>
   Oysa orası Osmanlı yadigârı bir beldeydi. Pasifik İşadamları Derneği (PASİAD), afet akabinde Türkiye’den 12 bin kilometre uzaktaki bölgeye yardım götüren ilk Türk kuruluşuydu. Kimse Yok mu Derneği’nin de katkılarıyla yardımlar çığ gibi büyüyerek beldenin yaralarını sarıldı. Ama tekrar ayağa kalkabilmenin, kalkınmanın ve gelişmenin yolu eğitimden geçiyordu. İki derneğin bu düşüncelerle Açe’ye inşa ettirdiği Fatih Koleji’nin ilk bölümü hizmete açıldı. Eyaletin en büyük eğitim kurumu niteliğindeki kolej öğrencilerinin yüzde 80’i tsunamiden etkilenen ailelerin evlatları. 14 dönüm arazi üzerinde konuşlanan 650 öğrenci kapasiteli kolejde Türkçe, İngilizce ve Bahasa dillerinde eğitim veriliyor. Kolej aynı zamanda bölgenin ilk depreme dayanıklı okulu. Açe’nin başşehri Banda Açe’de 3 ay önce inşasına başlanan okulun 3 milyon dolara mal olması bekleniyor. Eğitimci Mehmet Ali Şengül, açılış töreninde kolejin Endonezya ve Açe ile Türkiye arasındaki dostluğun bir nişanesi olacağını söyledi. Yoğun talep sebebiyle geçici binada eğitime başlanılan okul, 22 Haziran’da tamamen hizmete girecek. Afette sadece Açe’de resmî rakamlara göre 220, gayriresmî açıklamalara göre de 400 bin kişi ölmüştü. Şemdinli raporu fırında
   <br>
    <br>
     TBMM Şemdinli Araştırma Komisyonu 4 aydır üzerinde çalıştığı ‘Hakkâri, Yüksekova ve Şemdinli olaylarıyla ilgili’ raporunu önümüzdeki günlerde bitirecek. Komisyonun Musa Sıvacıoğlu başkanlığında Perşembe günü yapılan son toplantısında Başbakan Recep Tayyip Erdoğan ile Kara Kuvvetleri Komutanı Orgeneral Yaşar Büyükanıt’ın da dinlenmeleri konusunda şiddetli tartışmalar yaşandı. Edinilen bilgilere göre CHP’li Ahmet Ersin’in, Şemdinli’de olayın lokal olmadığını söyleyen Başbakan Erdoğan için “Mutlaka bir bildiği vardır. MİT, Emniyet, Jandarma Başbakanın kontrolünde, onu da dinleyelim.” demesi tartışmalara yol açıyor. Komisyon üyelerinden biri de “Orgeneral Büyükanıt da ‘O çocuğu iyi tanırım’ dedi, onu da mı çağıracağız?” diye soruyor. Başbakan’ın çağrılması 2’ye karşı 7 oyla reddediliyor. Üyeler bugüne kadar Van, Bitlis, Hakkâri, Şemdinli, Yüksekova, Ankara altıgeninde bilgi almak için 77 kişiyi dinledi. Bunların 43’ü Meclis’te komisyona bilgi verirken, 34 kişiyle olay yerlerinde görüşüldü.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 362 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23888), [web.archive.org (arşiv bağlantısı)](http://web.archive.org/web/20060422083733/http://www.aksiyon.com.tr:80/yazdir.php?id=23888)
