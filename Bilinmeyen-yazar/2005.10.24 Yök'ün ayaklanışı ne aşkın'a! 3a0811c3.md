# Yök’ün ayaklanışı ne aşkın’a!

*Bilinmeyen-yazar 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yolsuzluk, tarihî eser kaçakçılığı ve evrakta sahtecilik yapmakla suçlanan Van Yüzüncü Yıl Üniversitesi Rektörü Prof. Dr. Yücel Aşkın’ın mahkeme kararıyla tutuklanması, Yükseköğretim Kurulu’nu (YÖK) ayağa kaldırdı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Rektörler Komitesi’ni Ankara’da toplayan YÖK Başkanı Prof. Dr. Erdoğan Teziç’e göre ortada bir komplo vardı. Teziç’in bir cümlesi niçin ayaklandıklarını (!) ziyadesiyle özetliyordu: “Aşkın’a sahip çıkmak, Cumhuriyet’e sahip çıkmakla eş anlamlı.” Rektörler, Komite (!) halinde, 23 Ekim Pazar günü, Aşkın’a destek için Van’a gitmeye karar verdi. Bakalım bu hafta başında Van’da neler olacak?
   <br>
    <br>
     Hukukun üstünlüğüne ve Türkiye’nin ‘değiştirilmesi teklif dahi edilemez madde zırhıyla’ Anayasa’da teminat altına alınan ‘hukuk devleti’ özelliğine sürekli vurgu yapanlar acaba bir yargı kararına neden bu kadar tepkiliydi? Henüz savcı iddianamesini hazırlamamış yani yargılama başlamamışken bu teyakkuzun sebebi ne? Prof. Dr. Aşkın suçsuzsa ki buna inanıyorlar; o zaman bu gürültü niye? Nasıl olsa er ya da geç gerçekler ortaya çıkmayacak mı? İşin doğrusunu söylemek gerekirse, olay, Rektör Aşkın’a sahip çıkma boyutunu aşıyor. Belli ki, bir şeylerin zamanı gelmiş. Tam da fırsat bu fırsatken, yükleniliyor bir yerlere. Bazı mesajlar verilmek isteniyor birilerine. Bu cümleler ne edebiyat, ne de hayal ürünü. Amaç gerçekten de, Atatürkçülük ve Cumhuriyet değerlerini muhafaza etmekse, Prof. Dr. Kemal Alemdaroğlu, Cumhurbaşkanı Ahmet Necdet Sezer tarafından İstanbul Üniversitesi Rektörlüğü görevinden alınırken neden ses çıkarılmadı. Oysa, (Prof. Dr. Toktamış Ateş gibi samimi Atatürkçüler bir bir ilişkisini koparsa da) Alemdaroğlu, Atatürkçülük’ün yılmaz savunucularındandı. Bu davada, gerekirse bilime bile ara verilebileceğini söylemişti. İşte bunun için kimse onun görevden alınabileceğini aklının ucunda bile geçirmiyordu. Çünkü İstanbul Üniversitesi bir kaleydi. Durum bu iken, Prof. Dr. Teziç, önlerindeki usulsüzlük dosyalarını ve mahkeme kararlarını hatırlatarak topu yargıya atmıştı. Şimdi ne değişti de top yargıdayken, sahaya pet şişe ve bozuk para fırlatılıyor?
     <br/>
     <br/>
     Komite üyesi rektörlerin, Teziç’i, basın açıklaması sırasında niçin çılgınca (sanki 29 Ekim 1923’te Cumhuriyet’in ilanına şahit oluyorlarmışçasına) alkışladıklarının arka planında neler yattığını şimdilik bilmiyoruz. Kim bilir, birçok üniversitenin yolsuzluk iddialarıyla çalkalandığı şu günlerde sıranın kendilerine gelmesinden ürküyorlardır. Belki de ittifakları, tamamen duygusaldır! Ya da...
     <br/>
     <br/>
     Öte yandan Rektör Aşkın’a verilen destekte ilginç bir boyut da Doğu Perinçek cephesinde yaşanıyor. Perinçek, tutuklanıncaya kadar Aydınlık Dergisi’nde aleyhine haber yaptırdığı Rektör Aşkın’ın yanında yer aldığını deklare etti. Dergi, “Van’da Haçlı Üniversite” başlıklı haberinde, üniversite yönetimini misyonerlerle iş birliği içinde olmakla suçlamış, gençlerin Hıristiyanlaştırılma çalışmalarının bizzat üniversite yönetimince sürdürüldüğünü dile getirmiş ve Rektör Aşkın’ın Karen Fogg’u evinde ağırlamasını eleştirmişti.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22740), [web.archive.org (arşiv bağlantısı)](http://web.archive.org/web/20070609103006/http://www.aksiyon.com.tr:80/detay.php?id=22740)
