# Enflasyon hesabı nihayet değişiyor

*Bilinmeyen-yazar 2004.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Enflasyon hesaplama yöntemiyle ilgili şikayetler nihayet dikkate alındı. Devlet İstatistik Enstitüsü (DİE), 2005 yılından geçerli olmak üzere yeni bir enflasyon hesaplama sepeti oluşturacak. "Enflasyon tek haneli rakamlara indi ama hissetmiyoruz" serzenişini ortadan kaldırmaya aday bu sepete birçok yeni unsurun dahil olduğunu görüyoruz.
  </font>
 </div>
 <div id="newsText">
  <font class="detail-text">
   Konu hakkında açıklama yapan Devlet Bakanı Beşir Atalay, enflasyon hesaplamasında 2005"te geçilecek 2003 bazlı yeni endekse, 1994 bazlı endekste yer almayan yaklaşık 100 yeni maddenin dahil olacağını, yeni endeksin toplam 665 mal ve hizmet çeşidini içereceğini açıkladı. Endekse dahil olacak yeni mallar arasında cep telefonu, sim kartı, bilgisayar, kasko, paket turlar, araç LPG ve kontak lens de yer alıyor. Fiyat endeksleri 1994 yılı tüketim kalıpları esas alınarak hazırlanıyor. Oysa aradan geçen zaman içinde birçok mal ve hizmetin önemi azaldı. Uluslararası normlara göre fiyat sepetlerinin beş yılda bir değiştirilmesi gerekiyor. Çünkü bu süre içinde tüketim ve üretim kalıpları büyük ölçüde değişebiliyor. Mevcut TÜFE sepeti 410 madde içeriyor. Yeni TÜFE sepetinde ise yaklaşık 665 madde yer alacak. Yeni maddelerin listesi henüz kesinleştirilmemekle birlikte cep telefonu, sim kartı, bilgisayar, kasko, paket turlar, LPG, kontak lens gibi ürünlerin fiyatları da izlemeye alınacak. Yeni endekste fiyatlar 150 ilçeden ve yoğun alışveriş yapılan 15 bin işyerinden derlenecek. Mevcut endeks, seçilmiş 74 ilçe ve 6390 işyerindeki fiyatlarla oluşturuluyor. DİE"nin çalışma takvimine göre hem TEFE, hem de TÜFE sepetlerinde yer alacak mal, hizmet ve ürünler bu yıl haziran ayı sonunda belli olacak. Listede yer alan her madde için ayrı ağırlık katsayısı belirlenecek. Enflasyon hesaplamalarına temel oluşturan bütçe anketinin doğru sonuçlar verebilmesi için o yılın tüketici davranışları ve piyasa koşulları açısından istikrarlı olması gerekiyor. Ancak Türkiye 1994"ten beri üç ekonomik kriz ve iki deprem felaketi yaşadı. Bu nedenle gelir ve tüketim harcamaları araştırmaları güvenilir temellere oturtulamadı. 2001 yılında yapılan bütçe anketinin üçüncü ayı sonunda kasım krizi yaşandığı için ertelendi.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=9643), [web.archive.org (arşiv bağlantısı)](http://web.archive.org/web/20120619211744/http://www.aksiyon.com.tr:80/aksiyon/newsDetail_getNewsById.action?newsId=9643)
