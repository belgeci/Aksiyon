# Doublemoon’un ‘ezcümle’si

*Bilinmeyen-yazar Bilinmeyen-tarih*

<div>
 <p>
  <font>
   Bir nevi ‘ezcümle’ albümü East2 West. Doublemoon etiketiyle geçen yıllarda çıkan 13 albümden herbirinden bir tane olmak kaydıyla seçilen 13 eserden oluşuyor. Bilindiği gibi Doublemoon’un yerel sesleri taşıyan evrensel müzik tarzı son bir kaç yılda kendine özel bir yer buldu.
   <br/>
   <br/>
   Ne klasik ve yukarıdan bakan ne de, ‘halka inmeliyiz’ kolaycılığına sahip uluslararası piyasada adını duyurmuş isimlerle yeni ufuklara yelken açmak onlarınkisi. O bakımdan bugüne kadar İstanbul’da çıkan en iddialı ve cesur müzikleri bir araya getiren albüm denilmesi yanlış olmaz. Medeniyetlerin kavşağından güncel sesler ve titreşimlerden oluşan bir dünya. Kendini farklı dünyaların en iyilerini bir araya getirmeye adayan Doublemoon, caz ve dünya müziği geleneklerinin mihenk taşlarından ilham alıyor. Sufi—elektonika’sından alla turca’ya, funk’tan caza, oryantal hip—hop’tan anadolu blues’una kadar uzanan yelpazede “yeni bir tarz” oluşturmaya çalışıyor. Albümde Burhan Öçal, Jamaaladeen Tacuma ve Natacha Atlas üçlüsünün çalışması “Habibi”, Mercan Dede’nin “Vefaname” si, Brooklyn Funk Essentails’ın “By And By”ı, Laço Tayfa’nın “Bergama Gaydası” gibi seçkin eserler bulunurken İlhan Erşahin, Aziza A. gibi sanatçıların çalışmalarına da yer veriliyor.
   <br/>
   <br/>
  </font>
 </p>
 <p>
  <font>
   (Bu yazı 58 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1792), [web.archive.org (arşiv bağlantısı)](http://web.archive.org/web/20050301175150/http://www.aksiyon.com.tr:80/yazdir.php?id=1792)
