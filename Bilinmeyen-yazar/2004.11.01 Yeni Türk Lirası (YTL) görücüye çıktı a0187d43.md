# Yeni Türk Lirası (YTL) görücüye çıktı

*Bilinmeyen-yazar 2004.11.01*

<div bgcolor="#FFFEF6">
 <font>
  <img border="0" height="1" src="/web/20051105164046im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051105164046im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  1 Ocak 2005 tarihinde elimize alacağımız Yeni Türk Lirası'na (YTL) ilişkin meraklar giderildi. Türk Lirası'ndan 6 sıfır atılmasıyla oluşan YTL, Başbakan Recep Tayyip Erdoğan'ın da katıldığı bir toplantıyla tanıtıldı.
 </font>
 <p>
  <font class="content">
   1, 5, 10 ve 20 YTL ufak tefek ebat farklılıklarını dikkate almazsanız, halen kullanılan 6 sıfırlı paraların karşılıkları gibi. 50 ve 100 YTL ise yeni tasarlandı. 1, 5, 10, 25 ve 50 kuruş ile 1 lira değerinde altı tür madeni para piyasada dolaşacak. 1 YTL'nin hem banknotunu hem de madenisini kullanacağız.
   <br>
    <br>
     Yeni banknotlarda 6 gelişmiş güvenlik özelliği bulunuyor. Birincisi filigran olması. Yani ışığa tutulduğunda Atatürk portresinin küçüğü ve kupür değeri görülüyor. İkincisi, paranın ön yüzündeki, dokunulduğunda hissedilen kabartma baskı. 1 YTL haricindeki banknotların hepsinde farklı açılardan bakıldığında altın sarısından yeşile renk değişimi görülmesi özelliklerin üçüncüsü. Dördüncüsü emniyet şeridi. Paranın arka yüzünde kesik gümişî çizgi var. Işıkta düz bir hat halini alıyor. Paranın beşinci güvenlik noktası ışığa tutulduğunda her iki yüzdeki parçanın tek şekil olarak algılanması. Özelliklerin altıncısı paranın ön yüzündeki gizli görüntü. Bu ancak para yatay konumda ve göz hizasında ışığa tutulduğunda görülebiliyor.
     <br/>
     <br/>
     2005 Şubat ayı sonuna kadar piyasadaki paranın yüzde 90-95 oranında YTL'ye dönmesi bekleniyor. TL, 2005 yılı boyunca geçerli. 10 yıllık zamanaşımı süresince Merkez Bankası ve bu bankanın bulunmadığı yerlerde Ziraat Bankası şubelerinden YTL ile değiştirilebilecek.
     <br/>
     <br/>
     1927-1981 arasındaki 54 yılda 50 kuruş ile 1 lira arasında 10 farklı banknot tedavüle çıkarken, canavarlaşan enflasyon sayesinde 1981'den sonraki 23 yılda 11 yeni kupür piyasaya sürüldü. Günümüzde bir banknotun maliyeti 4,5 sent. Gelelim merak edilen birkaç önemli sorunun cevabına. ATM'ler 1 Ocak 2005'te çalışacak. Yalnız 31 Aralık'ta saat 23.58'den itibaren geçecek beş dakika içinde işlemler duracak. 2006'ya kadar ATM'lerde TL ve YTL bulunacak. Kredi kartı kullanımı da, tıpkı ATM'deki gibi aynı saatte 5 dakika iptal edilecek. Bankaların teknolojik alt yapılarına göre bu süre değişebilir. İşyerlerine yazar kasalarını YTL'ye uyumlu hale getirmeleri için verilen süre 31 Mart 2005'te bitecek. Çekler YTL'ye çevrilmiş olarak işlem görürken, bankalar hesaplardaki para birimi değişikliklerinde komisyon talep edemeyecek. İnternet ve telefon talimatlı bankacılık işlemlerinde de hesap bakiyeleri YTL'ye dönüştürülecek. 2005'te etiketler ve tarifeler TL ve YTL için ayrı ayrı olacak. Borsada da herhangi bir negatif durum yaşanmayacak. TL, kuruşu kuruşuna YTL cinsine dönecek.
     <br/>
     <br/>
     Bilhassa yeni paramızın tedavüle çıktığı ilk haftalarda sıfır atmaya son derece özen göstermek gerektiği ortada. 5, 10 kuruşun ya da birkaç liranın ne önemi var diye düşünmenin bedeli ağır olabilir. Geçiş zannedildiği gibi kolay değil. Başbakan Erdoğan bile tanıtım toplantısında hata yaptı. Çocukluğunda delikli 2,5 kuruşun kendisi için ayrı bir anlamı olduğu söyleyen Erdoğan, "Çünkü 2,5 kuruşa bir simit alabiliyordunuz. Daha sonra bu 5 kuruş oldu. Şimdi maalesef öyle bir noktaya geldi ki Ankara'da 300 bin liraya kadar çıktı. Şimdi tekrar 3 kuruşa simit alabileceğiz" deyince Devlet Bakanı Ali Babacan, 30 kuruş diye uyarıverdi.
     <br/>
     <br/>
     Paradan bir defada en fazla sıfır atma rekoru Almanya'da. Almanlar paralarından 1923'te 12 sıfır birden attılar. Bunun nev-i şahsına münhasır bir olay olduğu anlaşılıyor, zira şimdiye değin bu rakama yaklaşan ülke bile olmadı. 12'yi kategori dışında bırakırsak, rekor 6 sıfır aslında. İlk 6 sıfırı 1994'te Sırbistan Karadağ attı. Onu 1995'te Gürcistan ve 1999'da Angola izledi. Türkiye ise 2005'te egale etti.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=17618), [web.archive.org (arşiv bağlantısı)](http://web.archive.org/web/20051105164046/http://aksiyon.com.tr:80/detay.php?id=17618)
