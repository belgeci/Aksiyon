# TSK’ya O’YAK’ışmıyor artık

*Bilinmeyen-yazar 2012.01.09*

<font class="agenda2NewsSpot">
 Ordu Yardımlaşma Kurumu (OYAK) Savunma Güvenlik Sistemi (SGS) Genel Müdürlüğü’nü nasıl bilirdiniz? Tabii ki iyi bilirdik…
</font>
<font class="newsDetail">
 <p>
  Mazideki kimi anket neticelerinin ‘en güvenilirliğini ilan ettiği’ köklü yapıyla ilişkili bir şirketin kötü işlere bulaştığını aklımıza getirecek değildik ya! 17 Mayıs 2006 tarihinde Alparslan Arslan’ın Danıştay merkezinde gerçekleştirdiği silahlı saldırı sırasında binadaki kameraların niçin çalışmadığı ortaya çıkınca kafalarımız biraz karışmıştı ama. TÜBİTAK’ın 19 Ocak 2010’da özel yetkili savcılığa gönderdiği raporda, olayın bir gün öncesine ait kayıtların geri döndürülemezcesine silindiğinin belirtilmesiyle de âdeta şoktaydık. Ankara 11’inci Ağır Ceza Mahkemesi’nin 2008’in 14 Şubat’ında Arslan’ı iki kez müebbet hapse çarptırarak davayı apar topar sonuçlandırmasının ve Ergenekon terör örgütüyle herhangi bir irtibat bulunmadığına hükmetmesinin ne manaya geldiğini yeni yeni anlıyorduk. Yargıtay 9’uncu Ceza Dairesi o yılın 16 Aralık’ında kararı bozup Ergenekon davasıyla birleştirince de garip duygular bürümüştü içimizi. Sanki Başkent’e kaçırılmak isteniyordu azami önemdeki dava. Neyse ki akim kalmıştı şer gayretler. İstanbul 13’üncü Ağır Ceza Danıştay hadisesini başa sarmıştı. OYAK SGS Aralık 2005’ten itibaren Danıştay’a kamera sistemi hizmeti veriyor. Her nedense 4,5 aydır tıkır tıkır işleyen cihazlara 2006 yılı Mayıs ayının 3’ünde bir hâller oluyor! 16 Mayıs’a dek dört defa arıza gerekçesiyle müdahaleye uğruyor. Ancak bilirkişiye göre ‘bozulmuştu’ bilgisi tamamen gerçeğe aykırı. SGS’ye operasyon kaçınılmazlaşıyor. Gözaltına alınanlardan emekli Albay Orhan Çoban şirketin olay anındaki genel müdürü. Oda TV kapsamında tutukluyken Silivri Cezaevi’nde ölen MİT’çi Kaşif Kozinoğlu’nun da komutanı. İkisi de Özel Kuvvetler’den MİT’e transfer.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31491-tskya-oyakismiyor-artik.html), [web.archive.org (arşiv bağlantısı)](http://web.archive.org/web/20120121043831/http://www.aksiyon.com.tr:80/aksiyon/haber-31491-tskya-oyakismiyor-artik.html)
