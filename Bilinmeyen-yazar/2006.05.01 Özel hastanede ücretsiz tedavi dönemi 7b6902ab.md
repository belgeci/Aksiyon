# Özel hastanede ücretsiz tedavi dönemi

*Bilinmeyen-yazar 2006.05.01*

<div>
 <p>
  <font>
   Meclis’te geçen hafta kabul edilen Sosyal Güvenlik Reformu’nun yürürlüğe gireceği 1 Ocak 2007’den itibaren vatandaşlar, devletin anlaşmalı olduğu özel hastanelerde ücretsiz tedavi olabilecek. Özele gidenlerin masrafları, özel oda ve öğretim üyesi doktor talebinde bulunulmaması halinde devlet tarafından karşılanacak.
   <br/>
   <br/>
   BAĞ-KUR’LUYA MÜJDE
   <br>
    <br>
     Prim borcundan dolayı yıllardır hastanelerden faydalanamayan Bağ-Kur’luya hükümetten müjde geldi. Genel Sağlık Sigortası ile herkes tedavi olabilecek. Prim borcundan dolayı yıllardır hastanelerden faydalanamayan 2 milyon Bağ-Kur’lu da Genel Sağlık Sigortası ile 2007’de tedavi olabilecek. Önceki aylarda çıkarılan prim affı ile geçmişe yönelik borçlarını yeniden yapılandırma imkânı bulan Bağ-Kur sigortalıları, Sosyal Güvenlik Reformu’ndan en büyük avantajı sağlayan kesim olacak.
     <br>
      <br>
       Esnaf, şoför, ev hanımı, serbest meslek sahibi ve Bağ-Kur’a tâbi çiftçilerden oluşan yaklaşık 2 milyon sigortalı, prim borçlarını ödeyemedikleri için halen bu kurumdan sağlık hizmeti alamıyor. Bakmakla yükümlü oldukları aileleri ile birlikte toplam sayıları 10 milyonu bulan vatandaşlar, ne hastaneye gidip doktora ücretsiz muayene olabiliyor, ne de herhangi bir tedavi imkânına sahip.
       <br>
        <br>
         BORCU OLSA BİLE...
         <br/>
         <br/>
         Kanuna göre, Genel Sağlık Sigortası’nın (GSS) uygulamaya gireceği 1 Ocak 2007’den itibaren sadece bir ay prim ödeyen vatandaşlar “GSS Sigortalısı” kabul edilecek ve anında sağlık hizmetine hak kazanacak. Bu kişilerin, daha önce Bağ-Kur’a borcu olup olmadığına ise hiç bakılmayacak.
         <br/>
         <br/>
         30 GÜNLÜK PRİM YETERLİ
         <br/>
         <br/>
         Kanunun 67. maddesi, Genel Sağlık Sigortası’ndan faydalanmak için vatandaşlara sadece iki şart getiriyor. Hastaneye başvurduğu tarihten önceki son bir yılda toplam 30 günlük prim ödemiş olması ve başvurduğu tarihte prim borcunun bulunmaması.
         <br/>
         <br/>
         BEDAVA SAĞLIK HİZMETİ ALACAKLAR*
         <br/>
         <br/>
         Prim borcunu ödememiş olsalar dahi, 18 yaşını doldurmayanlar.
         <br/>
         <br/>
         Doğum yapmak üzere olan sigortasız kadınlar.
         <br/>
         <br/>
         Tıbben başkasının yardımına muhtaç olanlar.
         <br/>
         <br/>
         İş kazası ve meslek hastalığı hallerinde.
         <br/>
         <br/>
         Yetkililere bildirimi zorunlu olan bulaşıcı hastalığı bulunanlar.
         <br/>
         <br/>
         Koruyucu sağlık hizmetleri verilmesinde.
         <br/>
         <br/>
         Grev ve lokavt durumları ve acil hallerde.
         <br/>
         <br/>
         (*)Hiçbir şart aranmaksızın hizmet alacaklar
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 619 kez okunmuştur)</font>
						</p>
---------->
</div>


Kaynak: [www.aksiyon.com.tr](http://aksiyon.com.tr:80/yazdir.php?id=24128), [web.archive.org (arşiv bağlantısı)](http://web.archive.org/web/20060520154122/http://aksiyon.com.tr:80/yazdir.php?id=24128)
