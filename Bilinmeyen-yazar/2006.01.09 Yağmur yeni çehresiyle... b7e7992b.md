# Yağmur yeni çehresiyle...

*Bilinmeyen-yazar 2006.01.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yağmur yeni çehresiyle okur karşısına çıktı. Yeni tasarımı ve mizanpajı ile okurun beğenisini kazanacaktır şüphesiz. “Gönül Dili, Hâl Şivesi” başlıklı başyazıda söz ve beyanların ne kadar yaldızlı olsalar da gönül diliyle seslendirilmemişlerse muhataplar üzerinde tesir icra etmesinin mümkün olmayacağı vurgulanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807044203im_/http://www.aksiyon.com.tr/resim/579/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hilmi Yavuz’un poetikası üzerine çalışan Korhan Altunyay, yazısında şairi besleyen üç önemli etken üzerinde duruyor: Tasavvufla alakasını belirleyen annesi, klasik şiir sevdiren babası ve hayatını biçimlendiren Batılı ve laik okullar. Mehmet Doğan kültürümüzdeki aşk telakkisinden günümüz âşıklarına kısa bir yolculuktan sonra kırık mızraplarını eline alıp yollara düşen yeni âşıkları anlatıyor. Derginin geçen sayısında yer alan “Yüreğe İşleyen Sözler” hikâye serisi devam ediyor. Bu sayıda beş şiir var. Son sayfada ise klasik şiirin büyük şairlerinden Esrar Dede’nin gazeli yer alıyor. Ayrıca dergide “Mahir İz ve Yıllar’ın İzi” ve “Hatıralarında Yahya Kemal” başlıklı iki yazı hatırat türünün iki güzel çalışması olarak dergide yerini alıyor. Ali Osman Dönmez, Psikiyatrist Bowlby ve Ian Craib’in teorilerinden hareketle şiirlerinden örnekler vererek Cahit Sıtkı’nın yalnızlık macerasını yeni ve farklı bir bakış açısıyla tahlil ediyor. “Gönül Ayinesi”nde gönülden kopup gelen mektup örnekleri var. Bu örneklerden birisi Peygamberimiz’in Habeş Necaşi Ashama’ya gönderdiği mektup. Batının tek sesli diye eleştirdiği Türk musikisinin gerçekten ne kadar zengin olduğunu Recai Ali Bayram “Medeniyet, Kültür ve Musiki” başlıklı yazısında okuyoruz.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23150), [web.archive.org (arşiv bağlantısı)](http://web.archive.org/web/20070807044203/http://www.aksiyon.com.tr:80/detay.php?id=23150)
