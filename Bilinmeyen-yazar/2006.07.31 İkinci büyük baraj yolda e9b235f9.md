# İkinci büyük baraj yolda

*Bilinmeyen-yazar 2006.07.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ilısu barajı açılınca on binlerce kişiye iş sağlayacak. Hasankeyf ve çevresindeki tarihi mirasın sular altında kalacak olması ise hâlâ tartışılıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190454im_/http://www.aksiyon.com.tr/resim/608/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Elli yıldır gündemde olan Türkiye'nin ikinci büyük barajı Ilısu'nun temeli bu hafta atılıyor. Güneydoğu Anadolu Projesi (GAP) kapsamında inşa edilecek Ilısu Barajı ve Hidroelektrik Santrali'nin (HES) inşaatı işsizlik ve terörle anılan bölgede doğrudan 7 bin, dolaylı olarak 80 bine yakın kişiye ekmek kapısı olacak. 2013'te bitirilmesi hedeflenen baraj, tamamlandığında yıllık 3 bin 833 milyar kilovatsaat (kWh) enerji üreterek ekonomiye 300 milyon doların üstünde katkı sağlayacak. Ilısu Barajı göl hacmi bakımından Türkiye'nin ikinci büyük barajı; enerji üretim kapasitesi bakımından da Atatürk, Karakaya ve Keban'dan sonra dördüncü büyük HES olacak.
   <br>
    <br>
     Dicle nehrinin üstüne inşa edilecek baraj Şırnak ili sınırlarında kalsa da Diyarbakır, Batman, Mardin ve Siirt'i de kapsayacak bir ekonomik hareketlilik sağlayacak. Yedi yılda bölgede yaşanacak ticari hareketliliğin 700 milyon doları aşması bekleniyor. Türkiye, Ilısu Barajı ile ikili anlaşmalar çerçevesinde finansman, elektro mekanik ve inşaat aşamasında Avusturya ile yoğun işbirliği yapacak. Türkiye ülkeler arası ikili anlaşmalar çerçevesinde daha önce baraj inşa etme konusunda Kanada, Avusturya, Rusya, ABD ile mutabakat metinleri imzalamış. Kanada ile yapılacak HES projesinden vazgeçen Türkiye yakın tarihte bunu kendi kaynaklarıyla yapmaya karar verdi.
     <br/>
     <br/>
     Barajın ilk projesi Devlet Su İşleri Genel Müdürlüğü'nce (DSİ) 1954'te yapılmış. Suriye sınırına 45 kilometre uzaklıkta inşa edilecek baraj Dicle'ye Türkiye sınırları içinde vurulan son kemer olmayacak. Dicle Nehri'nde Ilısu'nun önünü inşa edilecek Cizre Barajı ile bölgenin tarımsal sulaması da sağlanacak. Cizre, Nusaybin, İdil, Silopi ovalarında 120 bin hektar alan sulanacak. Tüm GAP alanı düşünüldüğünde bölgede 6,5 milyon insan yaşıyor. Ilısu'nun devreye girmesiyle bu bölgede tarıma uygunluğu açısından neredeyse sulanmamış arazi kalmayacak.
     <br/>
     <br/>
     Hazine garantili ihracat ve ticari kredileri kapsamında finansmanı sağlanan barajın dış kredi tutarı 1,2 milyar Avro olacak. Bunun 25 milyon Avro'su Sümer, Asur, Babil, Persler, Bizans, Selçuklu ve Osmanlı dahil 16 ayrı medeniyetin izlerini taşıyan bölgenin tarihi mirasının korunması ve kurtarılması için harcanacak. Finansman Avusturya Vatech-Finance GmbH önderliğinde Avrupa bankalarından yüzde 100'ü dış kredi olarak temin edildi. Kaya dolgu yöntemiyle inşa edilecek barajda, yarı gömülü altı ünitenin yanı sıra 3 de tünel inşaatı var. Baraj yüksekliği 135 metreyi geçecek.
     <br/>
     <br/>
     4 BİNDEN FAZLA MAĞARA EV KORUNACAK
     <br/>
     <br/>
     DSİ yetkilileri, bölgenin 6 bin yıllık tarihinin simgesi haline gelen Hasankeyf Antik Kenti ve çevresindeki tarihi eserlerin kurtarılması konusunda hassasiyetin sürdüğünü belirtiyor. Hasankeyf Yukarı Şehir bölgesinde sadece yüzde 20'lik bir kısmın sular altında kalacağına dikkat çeken yetkililerin görüşüne göre, onlarca mezar, türbe, höyük, eski kalıntı, 4 binden fazla mağara evin korunacak. Ilısu ve çevresi daha sonra Arkeolojik Park ve Açıkhava Müzesi ilan edilerek, kültür ve turizm hareketliliğini kendine çekecek. Hasankeyflilerin aşağı şehir ve karşı şehir dedikleri bölgede kalan El Rızk, Koç, Sultan Süleyman, Kızlar, Küçük camileri, Zeynel Bey Türbesi, İmam Abdullah Zaviyesi ve  Artuklu Köprüsü, Hasankeyf Yeni Kültürel Park Alanı'na taşınacak. Sadece bu bölgenin operasyonu için 53 milyon dolar civarında kaynak tahsis edildi.
     <br/>
     <br/>
     Barajı inşa edecek konsorsiyum ve yapımcı firmalar arasında yerli ortaklar Nurol İnşaat, Cengiz İnşaat, Çelikler İnşaat, Temelsu İnşaat, Dolsar ve Rast Mühendislik, yabancı ortaklar Ed. Züblin (Almanya), Stucky (İsviçre), Vatech GmbH (Avusturya), Alstom (İsviçre), Colenco Power (İsviçre) Maggia Energy (İsviçre) şirketleri yer alıyor. Proje finansmanı yine Avusturya tarafından Vatech Finance girişimince sağlanacak. Ilısu, GAP'ı enerji projeleri açısından yüzde 76 olan gerçekleşme oranını yüzde 95'lere çıkarmış olacak.
     <br/>
     <br/>
     <br/>
     ILISU BARAJI KÜNYESİ
     <br/>
     <br/>
     Başlangıç-bitiş tarihi: 2006-2013
     <br/>
     Baraj yüksekliği: 135 metre
     <br/>
     Dolgu hacmi: 43,79 milyon m3
     <br/>
     Su depolama kapasitesi: 11 milyar m3
     <br/>
     Santral kurulu gücü: 1200 MegaWatt (MW)
     <br/>
     Enerji üretim miktarı: 3.833 GigaWatt-yıl
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24925), [web.archive.org (arşiv bağlantısı)](http://web.archive.org/web/20061010190454/http://www.aksiyon.com.tr/detay.php?id=24925)
