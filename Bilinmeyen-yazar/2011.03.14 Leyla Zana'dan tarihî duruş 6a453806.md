# Leyla Zana’dan tarihî duruş

*Bilinmeyen-yazar 2011.03.14*

<font class="agenda2NewsSpot">
 Yer Diyarbakır Yenişehir İstasyon Meydanı. Kapatılan DEP’in eski milletvekili Leyla Zana, 8 Mart Dünya Kadınlar Günü etkinlikleri çerçevesinde düzenlenen mitingde Kürtçe bir konuşma yapıyor.
</font>
<font class="newsDetail">
 <p>
  <p class="MsoNormal">
   Bir ara sözü demokratik açılıma destek veren ve şiddete karşı duran Kürt sanatçı Şivan Perver’e getirince kalabalıktan yuh sesleri yükseliyor. Perver’i ‘bir onur’ diye niteleyerek tarihî bir duruş sergileyen Zana, hemen akabinde şunları söylüyor: “Kürt kadını bu onura sahip çıkacaktır. Çıkmazsak sıra bugün Perver’e, yarın bana, ertesi gün BDP genel başkanına gelecek. Biz oyunlara gelmemeli, onurumuza sahip çıkmalıyız.” Leyla Zana, bir sıradan bahsederken, Perver ve Kemal Burkay gibi pek çok uzlaşmacı Kürt aydınının PKK’ca tehdit edilişini hatırlatıyor. “Birbirimizi eleştirelim ama biz aileyiz. 5 kardeş de aynı düşünmeyebilir.” diyerek şöyle devam ediyor: “Bu onların birbirine baskı yapacakları anlamına gelmiyor. ‘Herkes benim gibi düşünecek’ diye bir şey olamaz. Biz demokrasiyi kendimiz kadar bizim gibi düşünmeyenler için de istemeliyiz.” Türkiye’ye döneceğini açıklayan Kürt siyasetçi Burkay için de kimsenin sürgünde yaşamasını istemediğini vurguluyor Zana: “Onurlu gelsin ve gitsinler. Ama kişisel değil, genel bir çözüm istiyoruz. Bütün bu milletler demokrasi ve özgürlük görmüş, bizler de göreceğiz. Bizler rengimizle, gelenek ve göreneklerimizle yaşayacağız. Bunları isterken başkalarının onuruna saldırmayacağız. Ortadoğu’ya örnek olacağız. Tarihimizde de bu vardır bizim.”
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28879-leyla-zanadan-tarih%C3%AE-durus.html), [web.archive.org (arşiv bağlantısı)](http://web.archive.org/web/20110325061545/http://www.aksiyon.com.tr:80/aksiyon/haber-28879-leyla-zanadan-tarih%C3%AE-durus.html)
