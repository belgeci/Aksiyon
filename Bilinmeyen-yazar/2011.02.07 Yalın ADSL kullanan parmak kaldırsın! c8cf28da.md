# Yalın ADSL kullanan parmak kaldırsın!

*Bilinmeyen-yazar 2011.02.07*

<font class="agenda2NewsSpot">
 Telefon ücreti ödemeden internet kullanma (Yalın ADSL) hayali kuran tüketici, açıklanan fiyattan dolayı hayal kırıklığına uğradı. İnternet kullanıcı sayısını arttıracağı zannedilen Yalın ADSL için belirlenen aylık sabit fiyat 15 TL’ye yakın.
</font>
<font class="newsDetail">
 <p>
  <p class="MsoNormal">
   Ayrıca 32 TL bir defaya mahsus tesis kurulum ücreti isteniyor. Yalın ADSL’nin ne kadar yalın olduğunu anlamak için küçük bir hesap yapalım: ADSL hizmeti alan bir kullanıcı telefon için 19.89 TL, ADSL için 29 TL ödüyor; toplam 48.89 TL yapıyor. Yalın ADSL’i tercih ederseniz telefon parası ödemiyorsunuz. 29 TL ADSL, 15 TL Yalın ADSL için ödüyorsunuz. Toplamda 44 TL. Tüketici sadece 4.89 TL kâr etmiş oluyor. Yalın ADSL yerine telefon + ADSL kullanmayı tercih ederseniz, 4.89 TL fazladan verip, telefonla konuşabiliyor, hatta “Akşam 7’den sabah 7’ye” kampanyasına göre günde 12 saat bedava konuşuyorsunuz. Değdi mi şimdi Yalın ADSL için harcanan bunca enerjiye? Bu arada, TTNet kayıtları alıp ‘en geç bir hafta içinde hizmeti kullanabileceksiniz’ derken, Turk.net, 15 yerine 10 TL talep ediyor ve “Şimdilik bu hizmeti veremiyoruz, ön başvuru kabul ediyoruz.” diyor. Superonline’dan ise “Uygulama başlamadı, fiyat veremiyoruz.” cevabı alıyorsunuz.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28637-245-yalin-adsl-kullanan-parmak-kaldirsin.html), [web.archive.org (arşiv bağlantısı)](http://web.archive.org/web/20110411140824/http://www.aksiyon.com.tr:80/aksiyon/haber-28637-245-yalin-adsl-kullanan-parmak-kaldirsin.html)
