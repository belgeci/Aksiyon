# Vekiller de Böyle Takdir Etti

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20040304195752im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040304195752im_/http://www.aksiyon.com.tr/resim/471/8.jpg" vspace="5"/>
  </p>
 </font>
 <font class="content">
  Siyasetin yargıya müdahalesi kadar yargının toplumsal yaşama müdahalesinin de tartışılması gerekiyor. Kanunlarda yargı mensuplarına tanınan takdir yetkisinin kullanımında toplumun örf ve adetlerine dikkat edilmemesi bu kurumlara olan güveni zedeliyor. Emekliliği yaklaşan ya da bir partiye göz kırpan hakim ve yargıçlar kendi dünya görüşlerine göre kararları yorumluyor.
 </font>
 <p>
  <font class="content">
   Mesela başörtülü bir sanığı mahkeme salonuna almayan hakim bugüne kadar binlerce meslektaşından farklı takdir yetkisi kullanabiliyor. Ya da davayla hiç ilgisi olmadığı halde “İslam dininde cami yoktur” fetvası verebiliyor. İşte bu örnekler milletvekillerinin yargıya olan güvenini zedelediği için TBMM Dokunulmazlıkları Araştırma Komisyonu, milletvekili dokunulmazlığının korunması kararını aldı. CHP’li komisyon üyeleri dokunulmazlıkların kaldırılması için oy kullanırken, AK Partililer hayır oyu verdi. Komisyon Başkanı Hüsrev Kutlu “Tüm kamu görevlilerinin yedeği var. Türkiye’de yedeği olmayan tek kişi milletvekili” dedi.Aralarında MİT, yüksek yargı mensupları, vali, müsteşar gibi şahısların da bulunduğu 16 ayrı kamu görevlisinin yargılanmasında da engeller olmasına karşın milletvekillerinin dokunulmazlığının kaldırılmasında ısrar edilmesi tartışmalara neden oldu. Başkan Kutlu, TBMM’de düzenlediği basın toplantısında askeri yargı, MİT mensupları, müsteşarlar ve valilerle ilgili yargılama engeli bulunduğunu belirterek, “Kaldırılacaksa bunların tümü kaldırılmalı” dedi. Başbakan Yardımcısı Mehmet Ali Şahin alınan kararı ‘Milletvekilleri yargıya güvenmiyor’ diyerek savundu ve bir örnek verdi; “Emekli Yargıtay Başsavcısı Vural Savaş yazdığı son kitapta Başbakan Erdoğan’ın önünü kesmek için çok gayret sarf ettiklerini ancak başarılı olmadıklarını itiraf ediyor. Şimdi bütün bunları okuyan milletvekilleri ve siyasilerimizin kaygı duymaması mümkün mü?”
   <br/>
   <br/>
   Emanetçisi bile gidiyor
   <br/>
   <br/>
   Yücel Yener’in istifasının ardından boşalan TRT koltuğuna bir türlü yeni atama yapılamıyor. RTÜK’ün iki kez aday gösterdiği Şenol Demiröz seçimlerin mahkemelik olması nedeniyle koltuğuna oturamadı. Çünkü Ankara 12. İdare Mahkemesi, RTÜK’ün TRT Genel Müdürü seçimine yönelik işlemini, ‘esastan’ oybirliğiyle iptal etti. RTÜK’ün bu kararı temyiz hakkı bulunuyor. RTÜK temyiz isteminde bulunursa dava bir kez de Danıştay’da görüşülecek. Öte yandan 8 aydır TRT Genel Müdürlüğü’ne vekalet eden Haluk Buran’ın da önümüzdeki ayda emekli olacağı açıklandı.
   <br/>
   <br/>
   Gazeteciden
   <br/>
   <br/>
   terör brifingi
   <br/>
   <br/>
   Cumhuriyet Halk Partisinin önceki hafta yapılan grup toplantısının gazeteci bir konuğu vardı. Cumhuriyet Gazetesi Yurt Haberler Müdürü Mehmet Faraç, CHP’li milletvekillerine terör konusunda brifing verdi. Milletvekillerinin terör konusunda bilgilendirilmesi akıllı bir düşünceydi. Ancak adresin doğru olup olmadığı birazcık tartışmalıydı. Emniyet’in yapması gereken işi yapan (Daha doğru bir ifadeyle parti Emniyet’ten bir yetkiliyi davet etmesi gerekirken) Faraç “28 Şubat olmasaydı elinde silah taşıyan 100 bin Hizbullah sempatizanı başka grupları iktidara taşıyacaktı” iddiasında bulundu. Cezaevindeki Hizbullah militanlarının yüzde 40’ının imam hatip kökenli olduğunu ileri süren Faraç, örgütün kaçak Kur’an kurslarında büyüdüğünü savundu. CHP bu konuşmaların ardından başörtü yasağında ısrarcı olunması yönünde karar aldı. Kemal Derviş başta olmak üzere bazı CHP’li vekiller başörtü yasağını eleştirmişti. Ancak derin CHP onların seslerinin çok fazla çıkmasına izin vermedi.
   <br/>
   <br/>
   Yasağın ayıbı
   <br/>
   <br/>
   Muhalefet partisinin ısrarcı olduğu yasak nedeniyle mağdur olanlar arasına bir öğretmen de katıldı. Başörtülü satranç yarışması ikincisi öğretmen Serpil Kıvrak, kazandığı ödülü almaya gittiği törende “türbanlı” olduğu için Vali’nin emriyle salondan atılmak istendi. Davetliler, 12 yıllık Serpil öğretmene tavır alarak, yanından uzaklaştılar. Böylece Çankaya, hastaneler, mahkeme salonlarının ardından tiyatro salonları da “kamusal alan” tanımı içine girdi. Ama hâlâ bir bekçi çıkıp da “Sokaklar da kamusal alan” demedi. Olmaz olmaz demeyin, Karayolları Genel Müdürlüğü de “Bu yollar devlete ait. Dolayısıyla kamu hizmeti almak için başınızı açmak zorundasınız” diyebilir.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3287&yorum_id=1), [web.archive.org (arşiv bağlantısı)](http://web.archive.org/web/20040304195752/http://www.aksiyon.com.tr:80/detay.php?id=3287&yorum_id=1)
