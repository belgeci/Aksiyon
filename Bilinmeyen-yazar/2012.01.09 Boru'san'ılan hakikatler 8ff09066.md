# Boru’san’ılan hakikatler

*Bilinmeyen-yazar 2012.01.09*

<font class="agenda2NewsSpot">
 “Kraldan çok kralcı söylemler nedeniyle yeni bir yol kazası olmaması için ne gerekiyorsa yapacağız.” cümlesi, Borusan Holding CEO’su Agah Uğur’un ‘başörtüsü’ odaklı tartışmayı aleyhlerine daha fazla büyümeden kapatmaya çabalarken dile getirdiği sözlerin belki de en kritik bölümüydü.
</font>
<font class="newsDetail">
 <p>
  Toplumun geleneklerine ve kültürel genetiğine aykırı tutumlar eskisinden keskin tepkiler görüyordu artık. Bu gerçeğe rağmen aksi rol kesmek mümkün değildi. BMW, Mini ve Land Rover markalarının Türkiye’deki temsilcisi Borusan’daki krizi kısaca hatırlayalım.
 </p>
 <p>
  Kanal 24’te başı örtülü Merve Sena Kılıç’la otomobil tanıtım programı yapan rallici Burcu Çetinkaya’nın Mini adına sponsorluk talebi Aralık 2011’de negatif sonuçlanıyor. Çünkü firma 2012’de yüzde 40 bütçe kısıtlamasına gitmeyi kararlaştırmıştır. Bunu da aynı amaçla görüştüğü rallicilerin tümüne bildirmiştir. Buraya kadar sorun yok. Mini’nin Marka Müdürü Hakan Bayülgen, Kılıç’ın tesettürlü hâliyle ekrana gelmesinin markanın (o ne demekse!) ‘tarafsız’ algısını zedeleyeceğini belirtmesiyle kopuyor fırtına. Olayı haberleştiren Yeni Şafak gazetesine sözleşmenin bütçeden ziyade ‘başörtüsü-siyaset’ paralelliğinden kaynakladığını söyleyince de iş çığırından çıkıyor.
 </p>
 <p>
  <img alt="" height="294" src="http://web.archive.org/web/20120119104128im_/http://medya.aksiyon.com.tr/aksiyon/2012/01/09/borusan-basortu-1.jpg"/>
 </p>
 <p>
  Borusan Otomotiv CEO’su Eşref Biryıldız’la basın toplantısı düzenleyen Agah Uğur’a göre ortada yanlış bir anlaşılma vardır! Haddini aştığını vurguladığı Bayülgen’in 30 Aralık’ta istifa ettiğini belirterek çok açık konuşuyordu Uğur: “Yaşananları ‘mesleki bir hata’ olarak değerlendiriyoruz. Hangi dil, din, ırk, inanç, giyim ve yaşam tarzında olursa olsun tüm vatandaşlarımızdan içtenlikle özür dileriz.” Gerginliğin ne ölçüde tatlıya bağlandığını zaman gösterecek elbette.
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-31492-borusanilan-hakikatler.html), [web.archive.org (arşiv bağlantısı)](http://web.archive.org/web/20120119104128/http://aksiyon.com.tr:80/aksiyon/haber-31492-borusanilan-hakikatler.html)
