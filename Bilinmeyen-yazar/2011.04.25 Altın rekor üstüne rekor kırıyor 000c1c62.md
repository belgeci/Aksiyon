# Altın, rekor üstüne rekor kırıyor

*Bilinmeyen-yazar 2011.04.25*

<font class="agenda2NewsSpot">
 Altın fiyatları rekor üstüne rekor kırıyor. Küresel krizde bile ons başına fiyatı 1000 doların altında seyreden altın, geçtiğimiz hafta içinde 1500 dolar sınırını da geride bıraktı. Böylece fiyat son beş yılda üçe katlanmış oldu.
</font>
<font class="newsDetail">
 <p>
  <p class="MsoNormal">
   Fırtınalı dönemlerin "güvenli liman"ı olarak görülen altın, 2010 yılını 1414 dolarla kapatmıştı. Sene başından itibaren 1315 dolara kadar geriledikten sonra tekrar yükseldi ve mart sonunda 1439 dolar oldu. Nisan’da ise hızlı yükseliş gösterdi. ABD’nin kredi notunun düşürülmesiyle birlikte geçen hafta 1500 doları geçti, haftanın son günü de İstanbul Altın Borsası’nda 1506 dolardan işlem gördü.
  </p>
  <p class="MsoNormal">
   Son dönemde, sadece altın değil diğer kıymetli madenlerdeki fiyat artışları da dikkati çekiyor. Gümüşün ons başına fiyatı da yeni bir rekor kırarak 45 doların üzerine çıktı. 2005 yılı sonundan bu yana gümüşün fiyatı dolar bazında 5'e katlandı.
  </p>
  <p class="MsoNormal">
   Fakat yine de altın 1980'de kırdığı tarihî rekorunun gerisinde. O tarihlerde İran devrimi, Sovyetler Birliği'nin Afganistan'ı işgali ve İran-Irak savaşının başlamasıyla birlikte altın fiyatları nominal olarak 800 doların üzerine çıkmıştı. Bu rakamın enflasyondan arındırılmış bugünkü değerinin 2500 dolar civarında olduğu belirtiliyor. Yani altın piyasaları, hâlâ tarihî şokun oldukça uzağında.
  </p>
  <p class="MsoNormal">
   Altına ve gümüşe rekor kırdıran gelişmeleri şu şekilde özetlemek mümkün:
  </p>
  <p class="MsoNormal">
   <span>
   </span>
   Kuzey Afrika ve Ortadoğu ülkelerindeki halk ayaklanmaları.
  </p>
  <p class="MsoNormal">
   <span>
   </span>
   ABD Doları'nın değer kaybetmesi, Yunanistan ve İrlanda'dan sonra Portekiz'in de borç krizine sürüklenip AB ve IMF'den yardım talebinde bulunması.
  </p>
  <p class="MsoNormal">
   <span>
   </span>
   Çin başta olmak üzere dünyada enflasyon endişelerinin artması.
  </p>
  <p class="MsoNormal">
   <span>
   </span>
   2008 küresel krizinden bu yana bazı devletlerin resmî rezervlerinde daha çok altın bulundurmaya başlaması.
  </p>
  <p class="MsoNormal">
   <span>
   </span>
   Küresel kriz sebebiyle daralan mücevher pazarının, toparlanmayla birlikte açılması, talebin artması.
  </p>
  <p class="MsoNormal">
   <span>
   </span>
   Kredi derecelendirme kuruluşu Standard and Poor's'un borç ve bütçe sorunlarıyla baş başa olan ABD'nin notunu kırıp borçlanma görünümünü "istikrarlı" yerine "negatif" olarak değiştirmesi.
  </p>
  <p class="MsoNormal">
   Altın fiyatlarındaki böylesi yükselişe rağmen satışların yetersiz kalması, fiyatların yükseleceğine olan inancın yüksek olduğu yorumlarına yol açıyor. Ortadoğu ve Kuzey Afrika'daki kaos yatışmadan, ABD ve gelişmiş ülkelerdeki borç ve bütçe sorunları çözülmeden de fiyat dalgalanmalarının bitmesi beklenmiyor.
  </p>
  <p class="MsoNormal">
  </p>
  <p class="MsoNormal">
  </p>
  <p class="MsoNormal">
   ABD'nin notunu da düşürdüler
  </p>
  <p class="MsoNormal">
  </p>
  <p class="MsoNormal">
   2008 krizi patladığından beri "Ne ABD piyasalarındaki kriz öncesinde ne de sonrasında bir kredi derecelendirme kuruluşu çıkıp da ABD'nin notunu düşürmedi" eleştirileri yapılıyordu. Ve sonunda ABD'nin de notu kırıldı.
  </p>
  <p class="MsoNormal">
   Uluslararası kredi derecelendirme kuruluşu Standard &amp; Poor's (S&amp;P), ülkenin uzun vadeli kredi notu görünümünü değiştirdi. Kuruluştan yapılan açıklamada, ABD'nin "AAA" olan uzun vadeli ve "A-1"' olan kısa vadeli kredi notlarının teyit edildiği, uzun vadeli kredi notu görünümünün ise "durağandan"
   <span>
   </span>
   "negatif"e düşürüldüğü bildirildi. S&amp;P, ABD'deki politika yapıcıların, ülkenin orta ve uzun vadeli bütçe güçlüklerini çözmede anlaşmaya varamama riski bulunduğuna işaret etti.
   <span>
   </span>
   Kuruluş, en az üçte bir ihtimalle iki yıl içinde ülkenin uzun vadeli notunun düşürülme ihtimali olduğunu da açıkladı.
  </p>
  <p class="MsoNormal">
   ABD, yüksek bütçe açığı, borç yükü ve bunların yol açtığı risklerle karşı karşıya. Kamu borçları 14 trilyonu aştı ve bu yıl borçların GSYH'ya oranının yüzde 100'e ulaşması bekleniyor.
  </p>
  <p class="MsoNormal">
   Standard &amp; Poor's'un not açıklaması ve uyarıları, dünya borsalarında da düşüşe yol açtı. Altın fiyatları bu açıklamanın ardından 1500 doların üzerine çıktı. S&amp;P, bir süre önce Moody's ve Fitch gibi kuruluşlarla birlikte, borç kriziyle hop oturup hop kalkan Avrupa'da Yunanistan, İrlanda ve Portekiz'in notlarını da peş peşe düşürmüştü.
  </p>
  <p class="MsoNormal">
  </p>
  <p class="MsoNormal">
   Kurulan şirket sayısı yüzde 5 arttı
  </p>
  <p class="MsoNormal">
  </p>
  <span>
   Ekonomideki canlılık şirket kuruluşlarına yansımaya devam ediyor. Türkiye Odalar ve Borsaları Birliği (TOBB) verilerine göre, Mart ayında yeni kurulan şirket sayısı önceki aya göre yüzde 5, gerçek kişi ticari işletme sayısı yüzde 13,31 ve kooperatif sayısı yüzde 30,69 arttı. Kapanan şirket sayısında ise yüzde 0,88, gerçek kişi ticari işletme sayısında yüzde 42,15 ve kapanan kooperatif sayısında yüzde 22,97'lik büyüme yaşandı.
   <span>
   </span>
   Bu yılın ilk üç ayında da, geçen yılın aynı dönemine göre kurulan şirket sayısı yüzde 15,93 arttı, kapanan şirket sayısındaki büyüme ise yüzde 4,94'te kaldı. Verilere göre, Mart ayında 333 yabancı ortaklı şirket kurulmuş. Bu sayı Ocak-Mart döneminde 853 olmuş. 67 şirket de, yurt dışında yerleşik Türk vatandaşları tarafından kurulmuş.
  </span>
  <p class="MsoNormal">
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29236-35-altin-rekor-ustune-rekor-kiriyor.html), [web.archive.org (arşiv bağlantısı)](http://web.archive.org/web/20110822023132/http://www.aksiyon.com.tr:80/aksiyon/haber-29236-35-altin-rekor-ustune-rekor-kiriyor.html)
