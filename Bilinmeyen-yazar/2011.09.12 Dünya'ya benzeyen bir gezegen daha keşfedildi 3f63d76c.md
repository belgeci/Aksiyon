# Dünya’ya benzeyen bir gezegen daha keşfedildi

*Bilinmeyen-yazar 2011.09.12*

<font class="agenda2NewsSpot">
 İsviçre’deki Cenevre Üniversitesi’nden bilim insanları, Dünya’dan  yaklaşık 36 ışık yılı uzaklıktaki Vela takımyıldızında, yaşam  barındırmaya elverişli bir gezegen keşfetti.
</font>
<font class="newsDetail">
 <p>
  İsviçreli astronom Stephane Udry ve beraberindeki ekip, HD 85512 yıldızının etrafında dönen gezegenin, kendi güneşinden uzaklığı sayesinde “yaşanabilir bölge” içerisinde kaldığını belirledi. Buna göre, HD 85512 b adı verilen yeni gezegen, büyük ölçüde yaşayan organizmalara ev sahipliği yapma potansiyeli gösteriyor. Yörüngesindeki yıldızın etrafındaki dönüşünü 54 günde tamamlayan gezegenin dünyadaki gibi bir atmosfere sahip olduğu belirtiliyor. Gezegendeki ortalama sıcaklığı 24,85 derece olarak hesap ettiklerini kaydeden araştırmacılar, HD 85512 b’nin üzerinde su bulunduğunu tahmin ediyor. HD 85512 b ile 20 ışık yılı uzaklıktaki Libra takımyıldızında yer alan Gl 581 d isimli gezegenin, şu ana kadar tespit edilen en yaşanabilir dünyalar olduğu aktarılıyor. Yerküreden en az 5 kat daha büyük olan Gl 581 d, 2009’un Nisan ayında gözlenmişti. (Gökhan Öztürk)
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-30453-285-dunyaya-benzeyen-bir-gezegen-daha-kesfedildi.html), [web.archive.org (arşiv bağlantısı)](http://web.archive.org/web/20111016042044/http://aksiyon.com.tr:80/aksiyon/haber-30453-285-dunyaya-benzeyen-bir-gezegen-daha-kesfedildi.html)
