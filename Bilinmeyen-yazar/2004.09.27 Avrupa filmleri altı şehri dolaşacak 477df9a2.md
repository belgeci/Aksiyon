# Avrupa filmleri altı şehri dolaşacak

*Bilinmeyen-yazar 2004.09.27*

<div>
 <p>
  <font>
   Avrupa Filmleri Gezici Festivali 10 yaşında. Bu yıl da Kültür ve Turizm Bakanlığı’nın katkılarıyla Ankara Sinema Derneği tarafından düzenlenen Gezici Festival,
   <br/>
   <br/>
   1-31 Ekim arasında kervanına kattığı 112 filmle 4070 km yol kat ederek 6 kent dolaşacak. 1-7 Ekim’de Ankara’da Ankapol ve Megapol Sinemaları’nda, 8-14 Ekim’de Bursa’da Tayyare Kültür Merkezi’nde, 15-21 Ekim’de İzmir’de Fransız Kültür Merkezi ve İzmir Sanat’ta, 22-24 Ekim’de Kars Kültür Merkezi’nde, 25-28 Ekim’de Van Devlet Tiyatrosu’nda  ve 29-31 Ekim’de ise Kayseri Devlet Tiyatrosu’nda Avrupa Sineması’nın yeni eski önemli filmlerini izleyicisiyle buluşturacak. Festival programı bu sene de oldukça yoğun. Avrupa’nın En İyileri, Avrupa Avrupa, Kısa İyidir, Avrupa Panoraması gibi gelenekselleşmiş başlıkların yanı sıra bu yıl festivalde ‘Kafka ve Sinema’ ve ‘Çocuklar İçin’ isimli iki bölüm daha arz-ı endam ediyor. Çocuklar İçin bölümünde 6-12 yaş arası çocuklara yönelik sözsüz kısa filmler gösterilecek. Belediyelerle işbirliği yaparak çeşitli okullardan öğrencilerin katılması sağlanacak ve bu gösterimler ücretsiz gerçekleştirilecek. Kafka ve Sinema bölümünde ise Çek yazar Franz Kafka’nın yapıtlarından uyarlanan kısa ve uzun metrajlı filmler gösterilecek. Festival programında öne çıkan filmlerden bazıları 1974’te en iyi yabancı film Oscar’ını alan İtalyan yönetmen Fellini’nin eseri Amarcord; bir başka usta Bergman’ın anne-kız çatışmasını konu alan filmi Güz Sonatı; Sessiz Sinema piri Carl Theador Dreyer’den Jeanne d’arc’ın Tutkusu; bu yılki Cannes Film Festivali’nde de takdirlere gark olan İspanyol Pedro Almodovar ve kara film ile otobiyografi kombinasyonu son filmi Kötü.
   <br/>
   <br/>
  </font>
 </p>
 <p>
  <font>
   (Bu yazı 1254 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=16176), [web.archive.org (arşiv bağlantısı)](http://web.archive.org/web/20051105181820/http://aksiyon.com.tr:80/yazdir.php?id=16176)
