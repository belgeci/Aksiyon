# Sınırda alışverişin tadı başka!

*Bilinmeyen-yazar 2011.11.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sarp Gümrük Kapısı’na 3 km mesafede kurulan, Türkiye’nin ilk sınır AVM’si İstanbul Bazaar, çevre ülkelerden büyük ilgi görüyor.
  </font>
 </div>
 <div id="newsText">
  <font class="detail-text">
   <p>
   </p>
   <p>
   </p>
   <p class="MsoNormal">
    Türkiye’nin ilk sınır Alışveriş Merkezi İstanbul Bazaar, Artvin’in Kemalpaşa beldesinde, Sarp Sınır Kapısı’na üç kilometre mesafede hizmet veriyor. Yaklaşık 1,5 yıldır faaliyette bulunan İstanbul Bazaar, kuş uçmaz kervan geçmez gibi görünen bir bölgede kurulmasına rağmen, kısa zamanda sınır kapılarında ticaretin nasıl canlanabileceğinin en somut örneği olmuş. Müşterilerinin büyük çoğunluğu Gürcistan (özellikle Batum şehrinden) ve çevre ülkelerden. Sınır AVM, çektiği turistlerle Artvin ekonomisine de önemli katkı yapıyor. İstanbul Bazaar’ın kurucusu, kendisi de Artvinli olan, Kuzey Yatırım AŞ Yönetim Kurulu Üyesi Özgür Temur, sınır boyunda alışverişi Aksiyon’a anlattı.
   </p>
   <p>
   </p>
   <p class="MsoNormal">
    -Sınırda bir AVM kurma fikri nasıl ortaya çıktı?
   </p>
   <p>
   </p>
   <p class="MsoNormal">
    Türkiye Odalar ve Borsalar Birliği bir süredir sınır kapılarını fiziksel olarak yeniliyor ve daha kullanışlı hâle getiriyor. Sarp Sınır Kapısı da bunlardan biri. Fiziksel düzenlemelerden sonra, vizeler de kalkınca, Gürcistan ile Türkiye arasında ciddi bir hareket başladı. Gürcistan’da üretim yok, Türkiye ise üretimde çok ileri gitmiş bir ülke. Başta tekstil olmak üzere pek çok ürünü bizden almak istiyorlar. Sınırdaki bu hareketlilik bizim de dikkatimizi çekti ve bölgede bir AVM açığı tespit ettik. Bunun üzerine bölgenin yapısına uygun bir outlet kurma kararı aldık. 2010 Temmuz ayında da açılışımızı yaptık.
   </p>
   <p>
   </p>
   <p class="MsoNormal">
    -Bir buçuk yılda beklediğinizi bulabildiniz mi?
   </p>
   <p>
   </p>
   <p class="MsoNormal">
    Bu projeye çok inanmıştık, tavrımızı gören Türkiye’nin önde gelen markaları da bize destek verdi. AVM’de dükkân kiraladılar. Şu anda bizdeki markalar Türkiye’deki en yüksek cirolarına ulaşıyor. AVM’ler arasında en fazla ciro yapanlar listesinde ilk üçe giriyoruz. Sadece Kurban Bayramı arifesinde toplam 28 bin 500 kişi İstanbul Bazaar’ı ziyaret etti. Bazı markaların günlük cirosu 100 bin TL’yi aştı. Sonuçta beklentilerimizi aşan bir ilgiyle karşılaştık.
   </p>
   <p>
   </p>
   <p class="MsoNormal">
    -Müşterilerin ne kadarı Gürcistan’dan geliyor?
   </p>
   <p>
   </p>
   <p class="MsoNormal">
    Yaz aylarında müş-
   </p>
   <p>
   </p>
   <p class="MsoNormal">
    terilerimizin yüzde 65’i çevre ülkelerden geliyor. Gürcistan’dan ge-
   </p>
   <p>
   </p>
   <p class="MsoNormal">
    lenlerde Batum ağırlıkta ancak sadece bu şehirle sınırlı değil. Tiflis’ten gelenler var. Bunun yanında Azerbaycan, İran hatta Ermenistan’dan bile müşterimiz var. Gürcistan’da ve çevre ülkelerde böyle bir AVM yok. Normal nüfusu 200 bin olan Batum’un yaz nüfusu 1,5 milyon. Tam bir tatil beldesi. Batum’a gelen turistler bize de uğruyor. Kış aylarında ise Sarp Sınır Kapısı’ndan gelenlerin oranı yüzde 50’ye iniyor.
   </p>
   <p>
   </p>
   <p class="MsoNormal">
    -Bölge halkının ilgisi nasıl?
   </p>
   <p>
   </p>
   <p class="MsoNormal">
    İlk başlarda projemiz tepki aldı. Bölgedeki küçük esnafı öldüreceği söylendi ama şimdi herkes çok memnun. Gürcistan’dan gelenler sadece bize gelmiyor, dışarıdaki esnaf da faydalanıyor. Sirkülasyonun artmasından dolmuşçular bile nasiplendi.
   </p>
   <p>
   </p>
   <p class="MsoNormal">
    -Sınırdaki bir AVM’nin yerli markalar için avantajı nedir?
   </p>
   <p>
   </p>
   <p class="MsoNormal">
    Komşularla vizeler kalkmış olsa da, sonuçta sınır dışına çıkaracağınız her ürün ihracat kapsamına giriyor. İhraç ettiğiniz ürünlerin rotasyonu mümkün olmuyor. Satılmadı, başka yere gönderelim deme şansınız yok. Oysa üreticiler bizde satamadıklarını başka yerdeki mağazalara gönderebiliyor ya da başka yerde satılmayan bize geliyor. Rotasyon şansı var.
   </p>
   <p>
   </p>
   <p class="MsoNormal">
    Gürcistan’da mağazanız olsa bunu yapamazsınız. Yerli markalar sınırdaki AVM ile hem çevre pazara ulaşıyor hem de elindeki malı çevirip kârlarını maksimize edebiliyor.
   </p>
   <p>
   </p>
   <p class="MsoNormal">
    -Sarp dışında başka sınır projeleriniz var mı?
   </p>
   <p>
   </p>
   <p class="MsoNormal">
    İki sınırı daha inceliyoruz. Kilis’te ve İran sınırında benzer projeler planladık ancak Suriye ile ilişkilerin gerilmesi planlarımızı değiştirmemize sebep oldu. Şu anda İran sınırıyla ilgili arayışlarımız sürüyor.
   </p>
   <p>
   </p>
   <p class="MsoNormal">
    -İstanbul Bazaar’ın oluşturduğu istihdam nedir?
   </p>
   <p>
   </p>
   <p class="MsoNormal">
    Toplamda 200 kişi çalışıyor ve bunların yüzde 70’i kadın. O bölgede en fazla istihdam oluşturan özel yatırım konumundayız. Bunun yanında sosyal sorumluluğumuzu ihmal etmiyoruz. Geçen bayram il genelindeki 541 okul birincisi öğrenciye 100 TL’lik hediye çeki dağıttık. Artvin’de eğitim kalitesi iyi değil, eğitimi teşvik eden projelerde yer almak istiyoruz.
    <span>
    </span>
   </p>
   <p>
   </p>
   <p class="MsoNormal">
    -Gürcistan’la Türkiye arasındaki gidiş gelişlerin daha da artmasını bekliyor musunuz?
   </p>
   <p>
   </p>
   <p class="MsoNormal">
    Bundan sonra daha da artacak. 31 Mayıs’ta Başbakan Erdoğan ile Gürcistan Cumhurbaşkanı pasaportsuz geçiş için bir protokol imzaladı. İki ülke arasında artık sadece vize değil, pasaport da kalkıyor. Uygulama 22 Kasım’da yürürlüğe girecek. Sonuçta herkesin pasaportu yok. Kimlikli geçiş uygulaması aradaki ticareti daha da artıracaktır.
   </p>
   <p>
   </p>
   <p class="MsoNormal">
    Mutfakta sanat; Blanco Steelart
   </p>
   <p>
   </p>
   <p class="MsoNormal">
    Eviye ve armatürün dünyaca ünlü markası Blanco’nun Steelart konseptli tasarımları, paslanmaz çeliği kullanarak mutfakları renklendiriyor. Şık, sade ve son derece estetik görünümleriyle dikkat çeken eviye ve armatür modelleri, fonksiyonelliği ile de kadınlara mutfakta çözümler sunuyor. Bulaşık yıkama, yemek hazırlama ve yemek pişirme gibi işler, Blanco Steelart tasarımları ile keyfe dönüşüyor. Kesme tahtası ve paslanmaz çelik ara süzgeç gibi aksesuarlar, hem eviye ve armatürlere kusursuz uyum sağlıyor hem de kullanışlı tasarımları ile işleri kolaylaştırıyor.
    <span>
    </span>
    El yapımı eviye ve armatürler de koleksiyonda özel yer tutuyor. El yapımı tasarımlar, ergonomik üstünlükleri ve zarif tarzlarıyla mutfaklara değer katıyor. Ayrıca kolay montaj edilebilme özelliği ile her mutfak bu ayrıcalıktan yararlanabiliyor. Blanco Steelart koleksiyonu, Türkiye’de Öztiryakiler Grup güvencesi ile mutfaklarda yerini alıyor.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31059-16-sinirda-alisverisin-tadi-baska.html), [web.archive.org (arşiv bağlantısı)](http://web.archive.org/web/20120203145907/http://www.aksiyon.com.tr:80/aksiyon/haber-31059-16-sinirda-alisverisin-tadi-baska.html)
