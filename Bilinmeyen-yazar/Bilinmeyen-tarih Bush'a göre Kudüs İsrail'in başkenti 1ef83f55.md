# Bush’a göre Kudüs, İsrail’in başkenti

*Bilinmeyen-yazar Bilinmeyen-tarih*

<div>
 <p>
  <font>
   Kudüs, tarihi binlerce yıl eskiye dayanan önemli bir şehir. Üç semavi dine ait kutsal mekanları sinesinde barındırıyor. Uğruna kanlı savaşlar yapılmış, yakılıp yıkılmış, tarihi mekanları talan edilmiş, sık sık el değiştirmiş... Müminlerin ilk kıblesi Mescid—i Aksa’nın yer aldığı, Mirac hadisesinin vuku bulduğu bu kutsal kentin üzerine şimdilerde hüzünlü bir kararın gölgesi düştü.
   <br/>
   <br/>
   ABD Başkanı Bush, geçen hafta Kudüs’ü İsrail’in başkenti olarak gören Dışişleri Yetki Yasası’nı imzaladı. Bu kararla Beyaz Saray, Kudüs’ü İsrail’in başkenti olarak tanıdığını resmen onaylamış oldu. Karara başta Filistin olmak üzere İslam âlemi tepki gösterdi. Türkiye ise, İsrail’in başkentinin Tel Aviv olduğu yönündeki resmi politikasında bir değişiklik yapmayı düşünmüyor.
   <br>
    <br>
     Yeni yasa, ABD Dışişleri Bakanlığı’nın harcamalarına ilişkin bütün uygulamalarda Kudüs’ün İsrail’in başkenti olarak kabul edilmesini gerektiriyor. Buna göre ABD Kudüs’te bulunan konsolosluklarını Tel Aviv’deki büyükelçiliğinin kontrolüne devretmediği takdirde bu konsolosluklar için harcama yapamayacak. ABD’nin Kudüs’te biri şehrin batısında, diğeri doğusunda olmak üzere iki başkonsolosluğu var. Doğu Kudüs’te bulunan başkonsolosluk doğrudan Dışişleri Bakanlığı’na bağlı bulunuyor.
     <br>
      <br>
       Yasa, Filistin halkına hizmet eden konsolosluğu İsrail tarafındaki büyükelçiliğe bağlayarak Kudüs’ün doğu ve batısıyla bir bütün olarak İsrail toprağı olduğunu fiili olarak tescil ediyor. Yasaya göre ayrıca, ABD, ülkeleri başkentleriyle birlikte zikreden her türlü resmi dokümanında Kudüs’ü İsrail’in başkenti olarak zikretmek durumunda. Doğu Kudüs’te doğan ABD vatandaşları, bundan böyle doğum yerleri olarak kimlik kartlarına İsrail yazılmasını talep edebilecek.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 255 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1950), [web.archive.org (arşiv bağlantısı)](http://web.archive.org/web/20050302054115/http://www.aksiyon.com.tr:80/yazdir.php?id=1950)
