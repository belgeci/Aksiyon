# Türkiye’de neden Google market yok?

*Bilinmeyen-yazar 2010.09.13*

<font class="agenda2NewsSpot">
 Cep telefonu kullanımı zirvede. İlkokul çağlarındaki çocukların ellerinde bile cep telefonu var. Eskiden adına uygun olarak daha çok “cep” telefonu idi; ama artık el telefonu dense garip olmaz.
</font>
<font class="newsDetail">
 <p>
  <p class="MsoNormal">
   Bu kadar hayatın içine girip elimizden düşmez hale gelince, insanlar kullandıkları telefonun diğer kullanıcılarınkinden farklı olmasını ister hale geldi. Bu aynı zamanda “Senin fark edemediğin bir yeniliği ben fark ettim” demektir. Bence Google’ın cep telefonları için hazırlamış olduğu Android işletim sistemi buradan prim yaptı. iPhone bile çok yüksek fiyatına rağmen inanılmaz kullanıcı sayılarına ulaşınca “ben farklıyım” diyenler Android işletim sistemiyle çalışan telefonlara yöneldiler.
  </p>
  <p class="MsoNormal">
   İşin gerçeği, başlangıçta eğlenceli bir durumdu Android kullanmak. Ancak kısa bir süre sonra işkence olmaya başladı. Çünkü devir artık telefonların donanımlarından çok üzerlerine yüklediğiniz uygulamaların yarıştığı, beğenildiği, tercih edildiği devir. Artık insanlar katma değerli hizmetlere sahip olmak istiyor. Aldığı telefonun hem televizyon hem bilgisayar hem navigasyon cihazı hem oyun konsolu hem de telefon olmasını istiyor. Böyle olunca da uygulamaların ücretsiz veya ücretli sunulduğu marketler önemli hale geliyor. Malumunuz bu işin üstadı Apple. iTunes üzerinden iPhone ve iPad kullanıcılarına sağladığı uygulamaların sayısı ve kapsamı akıl almaz boyutlara ulaştı. Siz bir cihaz satın alıyorsunuz ama aldığınız cihaz binlerce farklı işinizi görebiliyor. Mesela, evcil hayvan beslemek bunlardan biri...
  </p>
  <p class="MsoNormal">
   Gelelim Android’in neden işkence çektirdiği kısmına. Google, Android ile birlikte aynen Apple gibi ücretli ve ücretsiz uygulamaların yüklenebilmesi için bir uygulama marketi hazırladı. Burada iTunes kadar çok olmasa da hafife alınmayacak sayıda uygulama var. Fakat Android telefon sahipleri bu uygulamalardan faydalanabiliyor mu? Cevap: Hayır... Çünkü Google kendi içinde yaşadığı lokalleşme problemlerinden ötürü henüz Android’i sattığı her yerde uygulama marketini aktif etmiyor. Yani büyük ümitlerle alınan Android işletim sistemli bir telefon, uygulama marketi aktif olmadığı için sıradan bir telefona dönüşüyor. Ne bir program ne de bir oyun kurulumunu uygulama marketi üzerinden yapamıyorsunuz.
  </p>
  <p class="MsoNormal">
   İşin bir diğer boyutu da şu ki işletim sisteminde yapılan iyileştirmelerden de uygulama marketi olmadığı için faydalanamıyorsunuz. Andorid telefonunu Türkiye’den 1.0 işletim sistemiyle almış bir kullanıcı uygulama marketi olmadığı için şu anda 3.0 versiyonu çıkmış olan Android’den faydalanamıyor. Bir diğer kötü yanı da işletim sistemi standart bir donanım için yazılmadığı için bir şekilde güncel işletim sistemini elde etseniz bile yüksek ihtimalle telefonunuzda çalışmayacaktır. Çünkü yazılım güncellemelerini Google daha ziyade kendi üretimi olan telefonlara uygun yapıyor. Farklı bir marka Android’li telefon aldıysanız işin oldukça zor.
  </p>
  <p class="MsoNormal">
   Yukarıda anlattıklarımızın hepsi Türkiye’den satın aldığınız Android işletim sistemi yüklü telefonlar için geçerli. Ancak Android telefonunuzu yurt dışından alırsanız işler değişiyor. Bu durumda uygulama marketi aktif oluyor ve hiçbir zorluk yaşamıyorsunuz. Bu durum insanın aklına “Google, Türkiye’yi yok mu sayıyor?” sorusunu getiriyor. Yaşanan bu sıkıntılara ve kullanıcıları mağdur olmasına rağmen Google tarafından sorunu çözücü bir adım atılmaması, iyi niyetin sorgulanmasını gerektiriyor.
  </p>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action?sectionId=245&newsId=27590), [web.archive.org (arşiv bağlantısı)](http://web.archive.org/web/20101011121315/http://aksiyon.com.tr/aksiyon/newsDetail_getNewsById.action?sectionId=245&newsId=27590)
