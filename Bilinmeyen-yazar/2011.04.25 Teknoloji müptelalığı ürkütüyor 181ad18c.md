# Teknoloji müptelalığı ürkütüyor

*Bilinmeyen-yazar 2011.04.25*

<font class="agenda2NewsSpot">
 Cep telefonu, bilgisayar ve televizyon; muhteşem cihazlar. Bir de üzerine internet sosu eklendi mi, değmeyin keyiflere. Şimdilerde tek cihazda toplandı hepsi. İnkarı imkansız bir nimet her biri.
</font>
<font class="newsDetail">
 <p>
  <p class="MsoNormal">
   Ama aşırıya kaçıldığında ya da daha kestirmeden bir tabirle bağımlı hale gelindiğinde; bireyi, en nihayetinde de toplumu törpüleyen bir külfete dönüşüveriyorlar. Maryland Üniversitesi 10 civarındaki ülkede 1000’i aşkın öğrencinin cep telefonuyla kurduğu bağı inceleniyor. 24 saat süresince medyayla iletişim engelleniyor. Gençlerde yalnızlık duygusu, panik, sinirlilik, kızgınlık, endişe, şaşkınlık ve kalp çarpıntısı vaziyetleri gözleniyor. Katılımcıların yüzde 50’sinden çoğu, teknolojiden bir gün kopabilmeyi başaramıyor bile. Ryan Blondino adlı öğrenci bakın neler söylüyor: “Üzerimde olmamasına rağmen sanki telefonum hâlâ çalıyordu ve sanki hâlâ mesajlar geliyordu.” İngiltere’den bir katılımcının dile getirdikleriyse tam anlamıyla korkunç: “Medya benim ilacım. O olmaksızın ben bir hiçim. Ben bir bağımlıyım.” ABD’deki ‘Dürtü Bozuklukları Kontrol Kliniği’nden Dr. Elias Aboujaoude, zamanlarının büyük bölümünü internet ve cep telefonuyla harcayanlarda dikkat ve odaklanma problemi baş gösterdiğini; kitap, film ve hatta bir diyalogun takibinde zorlanıldığını
   <span>
   </span>
   anlatıyor. Sıkıştırılarak kısa sürede belleklere bilgi yüklenmesi, derinlikli konuların idrakini sekteye uğratıyor. Cep telefonlarının en azından haftada bir gün kapatılması ve tatillerde e-postalara nadiren bakılmasıyla; beyin normalleşerek işleyişi yeniden etkinleşiyor.
  </p>
  <p class="MsoNormal">
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29198-11-teknoloji-muptelaligi-urkutuyor.html), [web.archive.org (arşiv bağlantısı)](http://web.archive.org/web/20110501135344/http://www.aksiyon.com.tr:80/aksiyon/haber-29198-11-teknoloji-muptelaligi-urkutuyor.html)
