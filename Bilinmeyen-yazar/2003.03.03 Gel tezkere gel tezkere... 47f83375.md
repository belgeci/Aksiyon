# Gel tezkere, gel tezkere...

*Bilinmeyen-yazar 2003.03.03*

<div>
 <p>
  <font>
   Geçtiğimiz hafta boyunca Meclis ve ülke gündemini savaş tezkeresi işgal etti. Hükümetin büyük tartışmalar ve pazarlıklar sonrası 62 bin ABD askeri, 255 uçak ve 65 helikopterin Türkiye’ye gelmesine izin veren tezkeresi Meclis Genel Kurulu’na geldi. 6 ayla sınırlandırılan tezkerede ayrıca, hükümete gerektiğinde yurtdışına asker gönderme yetkisi de veriliyor. Perşembe günü genel kurulda oylanması beklenen tezkere AK Parti’nin isteğiyle cumartesi gününe ertelendi.
   <br/>
   <br/>
   Cumhurbaşkanı Ahmet Necdet Sezer ve TBMM Başkanı Bülent Arınç “Uluslararası meşruiyet” gerekçesiyle bu duruma karşı olduklarını açıklarken, askerlerin sessizliği de tartışmalara neden oldu. Arınç ve Sezer oylama için BM kararının beklenmesini istiyor. Genelkurmay ise hükümetle birlikte ABD ile pazarlıklarda yer almasına rağmen asker gönderme ve asker kabul etme hususunda kamuouyunun bilgilendirilmesinde hükümeti yalnız bıraktı. İktidar partisi de yaşanan gelişmeler üzerine usta bir manevra ile tezkerenin oylanmasını MGK sonrasına bırakmayı tercih etti. Böylece ülkeyi olası bir savaşa sürükleyebilecek tarihi kararın devlet politikası olması ve devlet kademesinde sorumluluk taşıyan bütün yetkililerin elini taşın altına koyması amaçlandı. Ayrıca milletvekillerini tezkereye evet oyu vermeleri konusunda razı edemeyen AK Parti yetkilileri ikna için iki gün kazanmış oldu. Erdoğan parti grubunu üst üste toplantıya çağırarak milletvekillerinden düşüncelerini özgürce açıklamasını istedi.
   <br>
    <br>
     TEZKERE'DEN NOTLAR
     <br>
      Sabaha kadar ağlayan bakan
      <br>
       <br>
        Asker bulundurma ve gönderme tezkeresinin Bakanlar Kurulu’nda görüşülmesi sırasında bazı bakanlar isteksiz olarak tezkereye imza atar. Bu bakanlardan biri de Bakanlık binasında geç saatlere kadar çalıştığı bilinmesine rağmen Bakanlar Kurulu’nun gerçekleştirildiği eski Başbakanlık binasından  çıktıktan sonra, buraya yakın olan çalışma makamına hiç uğramadan eve gider ve eşinden çay yapmasını ister. Özel kalemine de hiç bir not bırakmadığı için bakanlıktakiler; “Çok üzüntülü olduğu için bir müddet herkesten uzak kalmak istedi. Belli bir süre için nerede olduğunu kimseye söylemedi.” açıklamasını yapar. Fakat gerçek birkaç gün sonra ortaya çıkar. Sözkonusu Bakan, tezkereye imza attıktan sonra makamının hemen yanından geçerek evine gitmiş ve kimseyle konuşmadan sabaha kadar ağlamıştır.
        <br>
         <br/>
         Toptan’ın tecrübesi
         <br/>
         <br/>
         AK Parti yöneticilerinin milletvekillerini ikna toplantısında Köksal Toptan da tecrübelerini aktardı. Toptan’ın anlattıkları Abdullah Gül’ün bugün yaşadıklarını oldukça net ortaya koyuyordu; “1991 yılında birlikte koalisyon oluşturduğumuz DYP ve SHP olarak o dönem Çekiç Güç’e karşıydık. Hükümet olduk, önümüze geldi. Geçmişte söylediklerimizi hatırlattık. Süleyman Demirel, ‘Arkadaşlara biraz daha bilgi verin, tatmin olmamışlar’ dedi. Bir kez daha tatmin olmadığımı söyledim. O zaman sinirlendi, tezkereyi masanın üstüne fırlattı; ‘Gerçekler bunlar, ben ne yapayım?’ dedi. İşte o zaman hepimiz tezkereyi imzaladık.’’
         <br/>
         (ADNAN ÖKSÜZ)
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1126 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2446), [web.archive.org (arşiv bağlantısı)](http://web.archive.org/web/20060117214453/http://www.aksiyon.com.tr:80/yazdir.php?id=2446)
