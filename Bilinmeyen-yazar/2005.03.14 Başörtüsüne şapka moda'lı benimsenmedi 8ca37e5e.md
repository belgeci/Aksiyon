# Başörtüsüne şapka moda’lı benimsenmedi

*Bilinmeyen-yazar 2005.03.14*

<div>
 <p>
  <font>
   İstanbul Büyükşehir Belediyesi eski Başkanı Ali Müfit Gürtuna’nın eşi Reyhan Gürtuna’nın başörtüsü problemine şapkalı çözüm önerisi değişik kesimlerden birbirinden ilginç tepkiler gördü.
   <br/>
   <br/>
   Bu tepkiler, Türkiye’deki problemin, başa örtülen nesnenin şekli ya da rengiyle alakası bulunmadığını bir kere daha ortaya koydu. Kimisi problemi özgürlük açsından değerlendirip bu tür örtü buluşlarına ihtiyaç duyulmaması gerektiğini ifade ederken; kimileri de ‘ninelerinin örtünme metotları’na atıf yapmaktan geri kalmadı. Mesela CHP’li Canan Arıtman, “Ninemin sıkma başının dışındaki tüm örtüler siyasal İslam’ın simgesidir. İsterse başına gül taksın.” diyerek kestirip atarken; yazar Emine Şenlikoğlu ise “Gerçekten kendini Allah’a teslim etmiş bir Müslüman bu lafı söyleyemez, ciğeri yanar. Bunlar hem Allah’ın emrine uymak hem de modayı yaşamak isteyen, tesettüre karşı komplekse kapılan tipler.” sözleriyle Gürtuna’yı eleştiriyordu. Diyanet İşleri Başkanlığı sırasında bu tür polemiklerden kaçındığı için pasif bulunsa da en gerçekçi ve akla yatkın yorum Mehmet Nuri Yılmaz’dan geldi. Yılmaz’a göre problemin fetva ile çözülmesi imkansızdı. Konuyu siyasetçiler kangren haline getirmişti. Problem ancak toplumsal bir uzlaşma ve siyasi iradenin gereken düzenlemeleri yapmasıyla aşılabilirdi.
   <br/>
   <br/>
  </font>
 </p>
 <p>
  <font>
   (Bu yazı 869 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=20314), [web.archive.org (arşiv bağlantısı)](http://web.archive.org/web/20051022202527/http://aksiyon.com.tr:80/yazdir.php?id=20314)
