# O sadece ‘demiryolu’ değil

*Bilinmeyen-yazar 2000.11.04*

<div>
 <p class="spot">
  Endüstri Devrimi'nin en önemli yeniliklerinden biri olan demiryolu 19. yüzyılda, kapitalist dünya ekonomisinin oluşumunda belirleyici rol oynayan faktörlerin başında yer almıştı.
 </p>
 <p class="metin">
  Ekonomik gelişme düzeyleri henüz demiryolu yapımını gerektirmeyen ülkeler bile bu çığırın dışında kalamamış. 19. yüzyılın sonlarına doğru, Osmanlı imparatorluğunda da demiryolu yapımı, emperyalist devletler için yeni ekonomik ve siyasi avantajlar sağlamanın en etkili yolu haline gelmiş ve demiryolu imtiyazları acımasız bir rekabete sahne olmaya başlamıştı. Bu açıdan bakıldığında, Osmanlı Devleti'nin kendi yapıp işletebildiği tek hat olan, ama hedefe belki de bir adım kalmışken çaresizlik içinde inşaatı durdurulan Hicaz Demiryolu, Osmanlı demiryolları tarihinin en ilginç ve hüzünlü sayfalarından birini oluşturuyor. Prof. Dr. Murat Özyüksel, bu ilginç serüvene ışık tutuyor.
 </p>
 <p class="metin">
  Hicaz Demiryolu, Murat Özyüksel, Tarih Vakfı Yurt Yayınları, 312 sayfa, 0 212 227 37 33
 </p>
 <p class="metin">
 </p>
 <p class="metin">
  1988'in Mayıs'ında bir sabah, Gazze ve Ömer—el Muhtar Caddesi. Dokuzu biraz geçiyor saat. Dükkânlar daha yeni açıldı. Bütün dükkânları saat dokuzdan onikiye kadar açtırıyor intifadanın birleşik idaresi. Kenar sokaklardan birinden silah sesleri geliyor. Ana caddenin ortasında ikiyüz metre arkada orduya ait iki büyük devriye arabası duruyor. Askerler telaşlı; ne yapacaklarını bilemeden omuzlarındaki silahlarla aşağıya doğru sıçrayarak etraflarını gözetliyorlar. Uçarak geliyor taşlar. Ama nereden geldikleri görülmüyor. Belki damlardan, belki penceredelerden, bilinmiyor. Askerler alışılmış biçimde ve memnuniyetle taş atıcıları bir tavşan avındaki gibi kovalamak isterlerdi. Ancak bilmiyorlar ki nerede saklandıklarını. Burası çok katlı evlerden oluşan bir şehir. Taş atıcılarını aramakla bulmanın her zaman mümkünü yok. Peki ne olacak? Ve uçmaya devam ediyor taşlar!
 </p>
 <p class="metin">
  İntifada, Alexander Flores, Çizgi Yayınları, 170 sayfa, 0 212 524 54 44
 </p>
 <p class="metin">
 </p>
 <p class="arabaslik">
  Şiir gibi ölüm
 </p>
 <p class="metin">
  "Şair", bir gazeteci olan ve başkalarının acısını kullanarak ölüm üzerine yazdığı yazılarla şöhret ve paraya kavuşan Jack McEvoy'un heyecan dolu serüvenini anlatıyor. Hiç yazmak istemediği bir öykü ve çözmek için umutsuzca çırpındığı bir bilmeceyle boğuşan McEvoy, seri cinayetler işleyen acımasız bir katil ile karşı karşıyadır. Bu kez hedef, aklını çözemediği bir cinayete takmış olan cinayet masası dedektifleridir. Son kurbanı McEvoy'un kızkardeşi olan katilin kartvizitinde, Edgar Allan Poe'nun şiirlerinden oluşan dizeler yer almaktadır. Michael Connely'nin 1998'de Anthony Ödülü'nü kazanan romanı "Şair", karanlık ve dramatik gerilim hikayesini bir şair duyarlılığı ile ele alıyor.
 </p>
 <p class="metin">
  Şair, Michael Connelly, Epsilon , 453 sayfa, 0 212 252 38 21
 </p>
 <p class="metin">
 </p>
 <p class="arabaslik">
  Yahya Kemal, Tanpınar ve müzik
 </p>
 <p class="metin">
  Yahya Kemal'in şiirleri ve Ahmet Hamdi Tanpınar'ın roman ve denemeleri, müzikle kurdukları yakın bağ nedeniyle, sadece Türk edebiyatı açısından değil, dünya edebiyatı açısından da benzersiz örnekler. Şiiri besteyle eşdeğer sayan Yahya Kemal, müziği ayrıca şiir, mimari ve hat sanatıyla birlikte bir uygarlık temsilinin başlıca ayaklarından biri olarak görür ve bu konuyu şiirlerinde sıkça dile getirir. Ahmet Hamdi Tanpınar ise öğrencisi olduğu ve ışığına çok şey borçlu bulunduğunu sıkça vurguladığı Yahya Kemal'in çizgisini özellikle romanlarında temellendirir ve bütünler. Tahir Abacı, ikilinin eserlerinde müzikle kurdukları ilintiyi çeşitili yönleriyle betimlemekle yetinmiyor, zaman zaman çözümleyici bir bakışla ve geniş bir çerçeve içinde irdeliyor. Hem müzik tutkunlarına, hem edebiyat severlere çok şey anlatacak bir kitap.
 </p>
 <p class="metin">
  Yahya Kemal ve Ahmet Hamdi Tanpınar'da Müzik, Tahir Abacı, Pan Yayınları, 91 sayfa, 0 212 261 80 72
 </p>
 <p class="metin">
 </p>
 <p class="arabaslik">
  Doğu'nun aşk klasikleri
 </p>
 <p class="metin">
  Timaş Yayınları tarafından yayınlanmaya başlayan Aşk Klasikleri dizisi de bu değerli öyküleri yeni kuşaklarla buluşturuyor. Dizinin yayınlanan ilk kitaplarından biri olan Yusuf ile Züleyha, araştırma kitapları ve alegorik yazılarıyla tanınan Nazan Bekiroğlu tarafından hazırlanmıştı. Leyla ve Mecnun kitabı da Prof. Dr. İskender Pala'nın kendine has üslûbu ile okuyucuya sunuldu. Usta hikayeci Necdet Ekici'nin titizlikle hazırladığı "Arzu ile Kamber"den sonra "Kerem ile Aslı", "Tahir ile Zühre", "Ferhat ile Şirin" kitapları serinin takip eden kitapları.
 </p>
 <p class="metin">
  Arzu ile Kambur, Necdet Ekici, Timaş Yay., 96 sayfa 0 212 513 84 15
 </p>
 <p class="metin">
 </p>
 <p class="arabaslik">
  Gülşenî'nin gül bahçesi
 </p>
 <p class="metin">
  Tasavvufî ekoller içinde kendi adına nisbet edilen Gülşeniyye şûbesinin müessisi İbrâhîm Gülşenî (1534), şöhreti ve nüfûzu Kahire'den Edirne'ye kadar yayılmış mühim bir mutasavvıftır. Yaşadığı bölgedeki siyasi istikrarsızlıktan etkilenen Gülşenînin hayatı Akkoyunlu, Memlûk ve Osmanlı devletlerinin tasavvuf ricaliyle olan münasebetleri konusunda önemli bilgiler de sunuyor.
 </p>
 <p class="metin">
  İbrâhîm Gülşenî, Hayatı, Eserleri, Tarikatı Himmet Konur, İnsan Yayınları,269 s., 0 212 642 74 84
 </p>
 <p class="metin">
 </p>
 <p class="arabaslik">
  Kudüs'ü yeniden keşfet
 </p>
 <p class="metin">
  Hazreti İbrahim'den (a.s) Hazreti İsa'ya (a.s) ve Peygamber Efendimiz'e (s.a.s) kadar peygamberlerin hatıralarıyla dopdolu bir şehir Kudüs. Mabedleri, türbeleri ziyaret edilirken, sokaklarında dolaşılırken Kur'an kıssaları, peygamberler tarihi adeta yeniden yaşanıyor. 'Kudüs ve Mescid—i Aksa', bu mukaddes beldeyi hatıralarıyla, tarihiyle, ziyaret mekanlarıyla tanıtan bir rehber niteliğinde.
 </p>
 <p class="metin">
  Kudüs ve Mescid—i Aksa, Mehmed Paksu, Nesil, 197 sayfa, 0 212 654 22 04
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/309/kitaplik/1.htm), [web.archive.org (arşiv bağlantısı)](http://web.archive.org/web/20010419210641/http://www.aksiyon.com.tr:80/2000/309/kitaplik/1.htm)
