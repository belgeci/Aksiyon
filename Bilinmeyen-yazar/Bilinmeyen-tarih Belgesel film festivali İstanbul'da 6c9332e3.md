# Belgesel film festivali İstanbul'da

*Bilinmeyen-yazar Bilinmeyen-tarih*

<div>
 <p>
  <font>
   İstanbul, 3-7 Mart 2004 tarihleri arasında dünyanın 22 farklı ülkesinden 34"ü yerli 54"ü yabancı 88 belgesele ev sahipliği yapacak. Belgesel Sinemacılar Birliği"nin gerçekleştireceği 7. Uluslararası 1001 Belgesel Film Festivali, İtalyan Kültür Merkezi ve Fransız Kültür Merkezi"nde ücretsiz olarak takip edilebilecek. Festivalin açılışı 2 Mart"ta İsviçreli yapımcı Samir"in Forget Baghdad (Bağdat"ı Unut) filmi ile Kadir Has Üniversitesi"nde yapılacak. Beyaz perdeye yansıyacak filmler, daha çok, geldiği ülkenin yerel sorunlarını tema olarak alıyor.
   <br>
    <br/>
    <br/>
    Yunan filmi geri çekildi
    <br>
     <br>
      Belgeseller arasında bulunan üç Yunan filminden biri olan The Way To The West (Batının Yolu) filmi para verilmediği gerekçesiyle festivalden çekilme kararı aldı. Ayrıca son anda festival kapsamına giren, Milas"ın Lambranda Antik Kenti"nin 1948 yılındaki kazı çalışmalarının anlatıldığı Lambranda ilk defa gösterilecek. Fötr şapkaları ile antik kentte çalışan işçilerin görüntüleri birkaç ay önce İsveç"te bir müzede bulunmuştu.
      <br>
       <br>
        Festivalde Kerime Senyücel"in yönetmenliğini yaptığı "Antakya Ezan... Çan... Hazzan / İnançların Kardeşliği" belgeseli, kentteki farklı inançlara sahip kişilerin kardeşliği konusunu işliyor. Savaş Güvezne"nin çalışması Kalimerhaba Side filmi ise 1986 yılında Girit adasından Side"ye getirilen ve hâlâ eski Giritçeyi konuşan 24 kişinin yaşam öyküsünü konu alıyor. ABD"li yönetmen James Longley"in Gazze Şeridi filmi Filistinlilerin günlük yaşam sıkıntılarını konu alıyor. Ortadoğu"ya ait bir başka film de Benim Teröristim. 1978 yılında İsrail havayollarına ait ElAl uçağına yapılan bombalı saldırı sonrası İsrail Savunma Birliği üyesi bir kadın subayın yıllar sonra kendi devleti ile hesaplaşmasını beyaz perdeye aktarıyor. Pakistan"daki namus cinayetlerini işleyen Buna Rağmen, 25 yıldır sürgünde olan bir Afgan bilim adamının hikayesini anlatan Han"ın Dönüşü, Enis Rıza"ya ait sokak çocuklarını konu alan Sokakta ilgi çeken belgeseller arasında yer alıyor.
        <br>
         <br/>
         <br/>
         İngiltere"den misafir kısa filmler
         <br/>
         <br/>
         Ankara Sinema Derneği ve British Council tarafından düzenlenen İngiliz Kısa Film Günleri"nin üçüncüsü 1-22 Mart tarihleri arasında sekiz kenti dolaşacak. 3. İngiliz Kısa Film Günleri 1-3 Mart"ta Ankara Kavaklıdere Sineması"nda, 4-5 Mart"ta Eskişehir Anadolu Üniversitesi Sinema Salonu"nda, 6-7 Mart"ta Bursa Tayyare Kültür Merkezi"nde, 9-10 Mart"ta İzmir Sanat Salonu"nda, 12-13 Mart"ta Diyarbakır Sanat Merkezi"nde, 15-16 Mart"ta Kars Belediyesi Kültür ve Sanat Merkezi"nde, 18-19 Mart"ta Konya Selçuk Üniversitesi Süleyman Demirel Kültür Merkezi"nde ve 21-22 Mart"ta Sivas Cumhuriyet Üniversitesi Kültür Merkezi"nde sinemaseverlerle buluşacak. Film Günlerinin bu yılki bölümleri "Kültürel Çeşitlilik ve Kimlik", "Canlandırmalar" ve "Cinsiyet Savaşları" adı altında toplanmış. Programda yer alan 2001 ve 2003 yapımı kısa filmler British Council tarafından seçilmiş ve farklı kültürler mozaiğine dönüşen İngiltere"yi tanıtmayı amaçlıyor. Festival süresince çeşitli etkinlikler ve tartışmalar yapılacak, filmlerin yönetmenleriyle söyleşiler düzenlenecek.
         <br/>
         <br/>
         <br/>
         Kadın ve ressam olmak
         <br/>
         <br/>
         Eczacıbaşı Sanal Müzesi, ölümünün 50. yılında Mihri Müşfik Hanım"ın retrospektif sergisini sanatseverler ile buluşturuyor. Mihri Hanım gibi öncü bir kadın sanatçının eserlerinden geniş bir seçkiye yer veren sergi, sanatçının yaşam öyküsü aracılığıyla da "kadın ve ressam olmak" sorununu bir kez daha gündeme getiriyor. www.sanalmuze.org adresinde bulunan sergiye, küratör Burcu Pelvanoğlu"nun "Osmanlı"dan Cumhuriyet Türkiye"sine Kadının Konumu ve Kadının SanatçıBirey Olarak Öne Çıkması" başlıklı yazısı eşlik ediyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 746 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11207), [web.archive.org (arşiv bağlantısı)](http://web.archive.org/web/20050129004339/http://www.aksiyon.com.tr:80/yazdir.php?id=11207)
