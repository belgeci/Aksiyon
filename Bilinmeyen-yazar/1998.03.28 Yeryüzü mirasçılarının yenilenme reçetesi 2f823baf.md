# Yeryüzü mirasçılarının yenilenme reçetesi

*Bilinmeyen-yazar 1998.03.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sizden, hayra çağıran, iyiliği emredip kötülüğü meneden bir topluluk bulunsun. İşte onlar kurtuluşa erenlerdir.
  </font>
 </div>
 <div id="newsText">
  <font class="detail-text">
   (Ali İmran, 3/104) ayetinin ruhunun yansıdığı "İrşad Ekseni" adlı kitap aslında, M. Fethullah Gülen Hocaefendi'nin 1980 ötesi vaizlik yıllarında müeyyidat serisi "İslam'da Tebliğ Usulü" adlı vaaz silsilesinin yazıya geçirilmiş hali. Bantların yazıya geçiriliş sürecinde son derece titiz çalışılmış; önce deşifre edilmiş, sonra mümkün olan en doğru haliyle yazı diline çevrilmiş, daha sonra da Hocaefendi'nin tashihinden geçerek son halini almış. Kitaba eklenen fihrist ve indeks ise kullanımını daha pratik hale getirmiş.
   <br/>
   <br/>
   "İrşad Ekseni", tebliğ ve irşad meselesini üç ayrı noktadan ele alıyor ve bu alanlarda İslami temeller göstererek yeni açılımlarda bulunuyor. Kitaba takdim yazısını hazırlayan Ahmed Kurucan, Müslümanların özellikle son birkaç asrı nazarı itibare alarak tebliğ açısından durumunu değerlendirirken iki hususun altını çiziyor: Bir; Müslümanların Osmanlı'nın duraklama dönemine girişinden sonra kaybettikleri konum ve bunun tabii bir uzantısı olarak ister düşünce, ister iktisadi, siyasi, kültürel hatta ahlaki alanlarda güçlü ve kuvvetli olan devletlerin tesiri altına girmesi. Öyle ki bu tesir gün gelmiş, Müslümanın sahip olduğu elmas, pırlanta hüviyetindeki değerlerinden dahi şüphe etmesine ve bazıları itibarıyla ondan hızla uzaklaşmasına sebep olmuştur. Bu arada tabii ki bu umumi havanın tesirine girmeyen insanlarımız da olmuştur. Fakat onların dini anlatma cehd ve gayretleri İslam adına müsbet denilebilecek ölçüde bir kabullenme meydana getirmemiştir. Kurucan bunun sebeplerini, dini hakkıyla bilen insanların azlığı, tebliğ ortamının müsait olmayışı, dahili ve harici baskılar, asrın gerçeklerine uyanamamadan kaynaklanan eski metodların ısrarla kullanılması şeklinde sıralarken, özellikle bu sonuncusunun en önemli etkenlerden biri olduğunu söylüyor. Tebliğ ve irşad işi, genel geçer prensipler doğrultusunda şahıs, mekan ve zaman unsurları gözetilerek kurumsallaştırılabilseydi, dini anlatmayı gayei hayal edinmiş tebliğ erleri küçük ve büyük çapta hayatın çeşitli alanlarında organizasyonlar kurabilseydi, günümüze kadar gelen tarihi İslam yorumlarından istifade ederek asli kaynaklara inilip yeni yorumlamalar yapılsa ve bu hayata geçirilebilseydi kısaca Mehmet Akif'in ifadesiyle "İslam, asrın idrakine söyletilebilseydi" neticenin bugünkünden farklı olması muhakkaktı.
   <br/>
   <br/>
   Altı çizilen ikinci husus tebliğ erlerinin tebliğ ettikleri hakikatleri yaşamaması. Kur'an'da "Niçin yapmayacağınız şeyleri söylüyorsunuz! Allah katında en büyük günah yapmayacağınız şeyleri söylemenizdir" şeklindeki hükme rağmen tebliğ erlerinin böyle yapması Hocaefendi'nin tesbitleri içinde "vahyin bereketinin kesilmesine sebeptir. Vahyin bereketi kesildiğinde de düşünceler tutarsız, muhakemeler yetersiz, sözler kuru ve yavan hale gelir" ki, tebliğ edenin bu sıfatları haiz olduğu bir vasatta ne ferdi, ne de içtimai kabullenmelerin olması mümkün değildir. Zira bu Allah'ın kanunlarına terstir.
   <br/>
   <br/>
   Bu husus içtimai alanda da geçerliliğini koruyor. Asırlardan bu yana Asrı Saadet ölçüsüne denk olmasa da onların daha altında bir seviyede olsun, İslam'ı hakkıyla temsil eden ne bir topluluktan, bahsetmek mümkündür değildir. Bu ise, dini tebliğe muhatap olan ve gerek ferdi, gerekse mensubu olduğu millet itibarıyla Müslümanlardan daha yüksek bir hayat standardına sahip olan insanların, İslamdan uzaklaşmalarına sebebiyet vermektedir. Yanlış yorumlamalar ve uygulamalarla İslam dünyaya menfi bir şekilde gösterilmiş, bu da İslam imajına çok kötü bir darbe vurmuştur. Bu ise tebliğde müsbet anlamda mesafe almayı engelleyen bir faktördür.
   <br/>
   <br/>
   "İrşad Ekseni" bu meseleleri, Tebliğin Analizi, Tebliğde Usul ve Prensipler ve Tebliğ İnsanının Ruh Portresi olmak üzere üç ana bölümden oluşan sistematik bir format içerisinde okuyucuya sunuyor.
   <br/>
   <br/>
   Çağ ve Nesil'in son halkası
   <br/>
   <br/>
   M. Fethullah Gülen Hocaefendi'nin "Çağ ve Nesil" serisinin son halkası "Ruhumuzun Heykelini Dikerken"; temelde İslam dünyasının, özelde bu ülke insanının son iki üç asırdır yaşadığı sarsıntılar, yıkımlar; İslam'ın gereği gibi temsil edilemeyişi, bunun sebepleri; İslam dünyasında bir yeniden varoluşun gerçekleşmesi, İslam'ın evrensel çapta bir kere daha temsil edilmesi ve bu temsili gerçekleştirecek neslin temel dinamikleri ile vasıfları gibi temalar üzerinde yoğunlaşıyor. Bir yanda bunalımlar, zaaflar, cehalet ve hurafelerle zulmet ve hüsran uçurumlarına sürükleniş, kimliksizlik ve bencillik, diğer yanda Allah'a yönelişin hızlanması, hemen her yerde verilen yepyeni diriliş mücadeleleri, insanların, İslam'ın vaat ettiği huzur ve itminana susayışları... Müslüman coğrafyalardaki bu zıtlıkları Hocaefendi "inkıraz günleri" olarak adlandırıyor. Son birkaç asırdan beri İslam dünyasının onulmaz bir yarası olan bu bunalımdan kurtulmak için, sarsılan Müslüman mantığını yeniden tamir ederek, yaşanan inhirafları gidermek ve yepyeni, sağlıklı bir hayatın tesisi için, bütün İslam dünyasının bir "ba'sü ba'del mevt"e ihtiyacı var. Bu diriliş, "Dinin orijinini koruyarak nasların esnekliğinin vaat ettiği genişlik ve evrensellikte, her zaman ve her mekanda, her sınıf ihtiyacını karşılayacak ve bütün hayatı kucaklayacak olan bir diriliş..." demektir. "Ruhumuzun Heykelini Dikerken", bir yandan ufku idealize edip seslendiriyor, öbür yandan da İslam dünyasının halihazırdaki bunalımları ile İslami düşüncenin yeniden yapılanmasının önünde duran sosyolojik ve tarihi engelleri tahlil ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3597-yeryuzu-mirascilarinin-yenilenme-recetesi.html), [web.archive.org (arşiv bağlantısı)](http://web.archive.org/web/20130928202328/http://www.aksiyon.com.tr:80/aksiyon/haber-3597-yeryuzu-mirascilarinin-yenilenme-recetesi.html)
