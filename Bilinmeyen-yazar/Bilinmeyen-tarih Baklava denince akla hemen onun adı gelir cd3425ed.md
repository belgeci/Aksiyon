# Baklava denince akla hemen onun adı gelir

*Bilinmeyen-yazar Bilinmeyen-tarih*

<div>
 <p>
  <font>
   Türkiye’de en fazla tüketilen tatlıların başında baklava geliyor. Tatlıyı sevsin sevmesin hemen herkes “baklava” gerçeğinden bir şekilde etkileniyor. Kilosu hiç de ucuz olmamasına rağmen baklavanın kuruyemiş edasıyla her köşebaşında satılmasında; hatta ihracat kalemleri arasına girmesinde Güllüoğlu isminin önemi çok büyük.
   <br/>
   <br/>
   Yakın zamana kadar bayramlarda yenilen ve şehirlerde ismi pek telaffuz edilmeyen baklavanın her sokağa girmesinde beş kuşaktır baklavacılık yapan Güllüoğlu ailesinin çalışmaları etkili oldu. Bugünün baklava devleri Seyidoğlu, Dedeoğlu, Dilberoğlu ve bilumum Hacıoğlu gibi firmaların ilk sahipleri, Güllüoğlu tezgahlarında baklava açmasını öğrendi ve kendi markasını oluşturdu. Bu anlamda Güllüoğlu baklavayı taşradan şehre taşıyan marka olarak tanımlanıyor.
   <br>
    <br>
     1871’den bu yana baklava yapan Güllüoğlu Ailesi, önce kendi memleketlerinde, sonra da İstanbul’da (1949) ilk dükkanı açarak Antep’in yerel tatlısının bir sektör haline gelme sürecini başlattı. Ev tatlısının lüks bir dükkanda tek ürün olarak satılması 1949 Türkiye’sinde büyük bir olaydı. Bugünse özellikle Faruk Güllü’nün baklavaya getirdiği standartlar ve bu tatlının yurt içi ve dışında gördüğü teveccüh çok daha büyük bir olay aslında. Zira, Faruk Güllü’nün “baklavacıları” büyük bir otel görüntüsünde oluyor ve her gün 6 bin farklı kişiye satılan baklavalar el emeği ve yüksek teknolojinin mükemmel uyumunu yansıtıyor.
     <br>
      <br>
       Sadece kendi yetiştirdiği ustalara baklava açtıran ve şimdilik 3 Avrupa ülkesinde ve Türk cumhuriyetlerinde şubeler açan Faruk Güllü, 3 yıl içinde Avrupa Kıtası’nın tamamında satış yapmak istiyor. Baklavanın bir Türk ürünü olduğunu ve bu ürünün mutlaka bilimsel olarak geliştirilmesi gerektiğini belirten Faruk Güllü, “14 büyük şubemiz var; yurt dışındaki hedefimiz bütün dünya. Fiziki olarak büyürken ürün özelliğimizi genişletmeyi de planlıyoruz. Bu amaçla en gelişmiş fabrikalarda bile zor bulunan bir Ar—Ge servisi kurmuş bulunuyoruz. Un, tereyağı ve cevizden yüzlerce yeni tatlı çıkartıyoruz. 1993’te ilk şubemizi Azerbaycan’a savaş ortamında açtığımızda bize çılgın demişlerdi; ancak bugün geldiğimiz seviye, Türkiye’nin gururu oldu.”  diyor.
       <br>
        <br>
         Dedesinin, baklavayı taşradan İstanbul’a taşırken duyduğu heyecanı ve kaliteden ödün vermeyen ilkesini, bugün bant sistemiyle çalışan devasa fabrikalarda uyguladıklarını söyleyen Faruk Güllü, 11 yaşında bulaşık yıkayarak başladığı tatlıcılık serüvenindeki hayallerini şöyle anlatıyor: “Herkes bir yorum yapıyordu. Yok baklava ağır tatlı, yok elle açılıyor kitlesel üretimi imkansız, fiyatlar pahalı vs. Bugün bizim ürünümüz ve markamız ülkemizin geleneksel bir değerini yansıtıyor. Biz en küçük bir aksaklıkta önce ülkemize zarar veririz kaygısını taşıyoruz. Dedelerimiz İstanbul’a ilk şubeyi açtıklarında zarar etmelerine rağmen üretimde hiç taviz vermediler. Biz de dünyanın dört bir yanına tatlı satıyoruz ve asla en küçük bir taviz vermiyoruz.”
         <br/>
         <br/>
         Güllüoğlu’nu bugünkü baklava sektörünün temellerini oluşturduğu gibi gelecekte de diğer ülkelerdeki baklavacıları yetiştireceğini belirten Faruk Güllü, özel yetiştirdikleri elemanlarını yurt dışına gönderdiklerini belirterek bu alanda adeta bir kültür ihracı yaptıklarını dile getiriyor.
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 512 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19403), [web.archive.org (arşiv bağlantısı)](http://web.archive.org/web/20050218203920/http://www.aksiyon.com.tr:80/yazdir.php?id=19403)
