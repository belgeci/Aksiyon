# Terör dönüp besleyeni de vurur

*Bilinmeyen-yazar 2006.03.27*

<div>
 <p>
  <font>
   Terörizmle Mücadele Mükemmeliyet Merkezi’nin organize ettiği ‘Küresel Terörizm ve Uluslararası İşbirliği Sempozyumu’ Ankara’da yapıldı.
   <br/>
   <br/>
   Cumhurbaşkanı Ahmet Necdet Sezer, Afganistan Devlet Başkanı Hamid Karzai ve Başbakan Recep Tayyip Erdoğan’ın da katıldığı sempozyumun açılışında konuşan Genelkurmay Başkanı Orgeneral Hilmi Özkök, “Tarih, terörün beslenebilecek en nankör evlat olduğunun örnekleriyle doludur. Nankörlüğü eninde sonunda kendisini besleyeni vurup yok etmesinden gelir.” dedi. Terör eylemlerinin samimiyetle analiz edilmesi gerektiğini söyleyen Özkök, dünyanın terörle ancak ortak bir ritim oluşturması halinde mücadele edebileceğini belirtti: “Dünyanın herhangi bir yerinde patlayan terör bombasının parçaları kucağımıza düşmüşçesine terör ve terörist ayrımı yapmaksızın ortak karşı duruş, güçlü işbirliği, tek çözümdür.” Gerçek manadaki terörle mücadelenin, küresel düzeyde sağlanacak tam işbirliğine bağlı olduğunu vurgulayan Özkök, bazı devletlere de ciddi mesajlar gönderdi: “Hiçbir ülke sınırlarının güvenliğine ya da küresel ekonomideki payına güvenmemelidir. Terörizmle savaşı tek başına kazanabileceğini de düşünmemelidir.”
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 750 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23746), [web.archive.org (arşiv bağlantısı)](http://web.archive.org/web/20070608023401/http://www.aksiyon.com.tr:80/yazdir.php?id=23746)
