# Mobil ödemeyi sevdik

*Bilinmeyen-yazar 2010.04.26*

<font class="agenda2NewsSpot">
 GSM firmaları yeni bir uygulamayla cep telefonu üzerinden ödeme yapabilmemizi sağlayan mobil ödeme servislerini kullanıma sunalı bir yıl oldu.
</font>
<font class="newsDetail">
 <p class="MsoNormal">
  Kısa mesaj aracılığıyla kolay, güvenilir alışveriş yapılmasını sağlayan mobil ödeme servisi yeni ilgi görmeye başladı. Son bir yılda 600 bin kullanıcıya ulaşan Turkcell üzerinden mobil ödeme ile 2 milyondan fazla işlem yapıldı, üye iş yeri sayısı 300’e yaklaştı. Herhangi bir abonelik gerektirmeyen Turkcell mobil ödeme ile yapılan alışverişin bedeli faturaya yansıtılıyor. Faturasız hatlarda ise TL bakiyesinden düşüyor. Bir seferde en çok 35 TL’lik işlem yapılabilen serviste her işlem sırasında atılan SMS, 50 kuruş olarak ücretlendiriliyor. Mobil ödeme ile yapılan alışverişler Özel İletişim Vergisi’nden muaf tutuluyor. Genel olarak servis kullanıcıları bu hizmeti en çok online oyun sitelerinde kullanıyor. Bunu sosyal arkadaşlık siteleri ve e-ticaret harcamaları izliyor. Servisi bunun dışında sinema bileti alırken ve fastfood alışverişlerinde kullanabilmek mümkün. Kullanışlı bir servis; ancak GSM firmaları her işlem için SMS ücreti almayı bırakmalı. Kullanıcı açısından bakıldığında 50 kuruş küçük olsa da rahatsız ediyor.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26623-245-mobil-odemeyi-sevdik.html), [web.archive.org (arşiv bağlantısı)](http://web.archive.org/web/20101120054201/http://aksiyon.com.tr/aksiyon/haber-26623-245-mobil-odemeyi-sevdik.html)
