# Alice Obje diyarında....

*Bilinmeyen-yazar Bilinmeyen-tarih*

<div>
 <p>
  <font>
   Açma saati, jilet bileme aleti, masa çanı, istasyon feneri, daktilo, ilk üretilen laptop bilgisiyar, barut ölçme aleti vs...
   <br/>
   <br/>
   Daha pek eski ve ilk eşyalar bu sergide buluşuyor. Pek çoğu hiç adını duymadığınız muhtemelen 200 yıl öncesinin en yüksek teknolojisi olan aletler, aygıtlar ama her halükârda eski, eski değilse üretilen ilk nesne. Hatıralar ve yaşam yüklü olsa gerek hepsi. Meşrutiyet döneminde bir gazete yazarının daktilosunu düşünebiliyor musunuz? Daktilonun şahitliği mümkün olsaydı neler anlatmazdı ki sahibi ve yazdıklarına dair. İşte bütün bu çoktan tedavülden kalkmış ve önemli koleksiyonlara girmiş eşyaların yer aldığı bir sergiden söz ediyoruz. Yapı Kredi Kültür Yayıncılığı’nın “Hisseli Harikalar Kumpanyası—Meraklılardan Sıradışı Objeler” projesinin ikincisi Kazım Taşkent Sanat Galerisi’nde gerkçekleşiyor. 2001 yılında yine aynı yerde düzenlenen “En Sevdikleri” adını taşıyan sergide, koleksiyonerlerin en sevdiği resimlerinden oluşan 50 resim sergilenmişti. Hoca Ali Rıza’dan Mehmet Güleryüz’e Türk resminin farklı bir panoraması ortaya çıkmıştı. Koleksiyonerlerin “en sıradışı bulduğu” eşyalar yeni açılan serginin içeriğini oluşturuyor. Sergi kataloğunda Enis Batur, insanoğlunun biriktirme alışkanlığı ve biriktirme alışkanlığının seçiciliğe dönüştüğü noktada koleksiyonerliği değerlendiriyor. Sakladıklarımıza ve eşyayla mezara kadar süren ilişkimizden dem vuruyor “ Acaibat’ kapsamına giren, biraraya getirilmesi güç, biraraya geldiklerinde bir ışıldak dünyası kuran nesnelerin yarattığı çeşitlilik, bir eşikten sonra, insanın şeyler evreni ile oluşturduğu görünmez diyaloğu aydınlatır: toplayan, biriktiren her bireyin elinden böyle kaza kurşunu, alışılmadık, harikalar kumpanyasından kopup gelmiş bir hisse geçer, onu ayırır, hayatımız akışını süslesin diye, evimizin bir kösesinde saklarız.” Birbirinden ilginç koleksiyonlar kadar koleksiyonerlerin “Niçin topluyorsun?”A verdiği cevaplar da okunmaya değer. Katalogda Kemal Suman koleksiyoncunun ruhunu anlatıyor. “Deneyimli bir koleksiyoncu avcı gibidir. Peşinde koştuğu nesneyi tarif edemese de, ona yaklaştığını hisseder...” Görülmeye değer bir sergi, okunmaya değer “toplama hikayeleri” sizi bekliyor.
   <br/>
   <br/>
  </font>
 </p>
 <p>
  <font>
   (Bu yazı 10 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11921), [web.archive.org (arşiv bağlantısı)](http://web.archive.org/web/20050228022735/http://www.aksiyon.com.tr:80/yazdir.php?id=11921)
