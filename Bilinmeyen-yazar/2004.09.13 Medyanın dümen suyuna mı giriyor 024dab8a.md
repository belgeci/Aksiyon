# Medyanın dümen suyuna mı giriyor?

*Bilinmeyen-yazar 2004.09.13*

<div>
 <p>
  <font>
   A Milli Futbol Takımımız 2006 yılında Almanya'da yapılacak Dünya Futbol Şampiyonası elemelerine iyi bir başlangıç yapamadı. Milliler Trabzon'da Gürcistan ile 1-1, Atina'da ise Yunanistan ile 0-0 berabere kaldı. Danimarka, Ukrayna, Arnavutluk, Kazakistan takımlarıyla da aynı grupta bulunan Milli Takımımız bir sonraki maçını 9 Ekim'de Kazakistan ile oynayacak.
   <br/>
   <br/>
   4 gün arayla oynanan iki maçta spor otoriteleri en yoğun yergi ve övgüyü Teknik Direktör Ersun Yanal'a yaptı. İlk maçta Nihat ve Gökdeniz'i kulübede oturttuğu, Hasan Şaş'ı zamanında oyundan almadığı, Serkan Balcı'yı sağ, Ümit Özat'ı ise sol kanatta oynattığı için eleştirilen Yanal; Yunanistan maçında Hakan Şükür'ü 18'e dahil etmediği için övüldü. Aynı maçta Gökdeniz ve Nihat'a ilk onbirde şans vermesi, Deniz'i sol, Ümit Özat'ı sağ kanatta oynatması, Serkan Balcı'yı da orta sahada görevlendirmesi takdir edildi. Gürcistan maçının ardından bu kafayla olmaz başlıkları atan gazeteler, 0-0 berabere biten Yunanistan müsabakasından sonra ise Hakan Şükür'ün ne olursa olsun bu takımda oynamaması gerektiğini yazdı. Çünkü, Gürcistan maçı sonrası yazdıkları Yanal tarafından bir ev ödevi gibi yerine getirilmişti. Milli Takımın önceki teknik direktörü Şenol Güneş, 2002 Dünya Kupası'ndan sonra yaptığı açıklamada, "Saha sonuçları itibariyle Dünya üçüncüsüyüz, ama ne spor kültürümüzle, ne medyamızla, ne tesislerimizle ne de futbol altyapımızla henüz bu noktada değiliz" itirafında bulunmuştu. Aradan 2 yıl geçti, spor medyamız hâlâ sonuçlara endeksli yayın anlayışını sürdürmeye devam ediyor.
   <br/>
   <br/>
  </font>
 </p>
 <p>
  <font>
   (Bu yazı 845 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=15461), [web.archive.org (arşiv bağlantısı)](http://web.archive.org/web/20051220011901/http://aksiyon.com.tr:80/yazdir.php?id=15461)
