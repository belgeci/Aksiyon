# Aksiyon gerçekçiliği elden bırakmıyor

*Bilinmeyen-yazar 2001.05.19*

<div>
 <p class="spot">
  Siz de diğer gazete ve dergiler gibi her olayın arkasında Abdullah Çatlı ya da Haluk Kırcı'yı aramak zorunda mısınız? Kesin delil ve belge olmadan, insanların bu kadar kolay damgalanmalarına karşıyım. Özellikle de Aksiyon'un bunu yapmasına
 </p>
 <p class="metin">
 </p>
 <p class="metin">
  Devam edin
 </p>
 <p class="metin">
  Aksiyon gibi bir derginin bu ülkede hâlâ yayınlanabiliyor olması çok güzel bir olay. Ben de, pek çokları gibi, ilk çıktığı zaman bir kaç ay sonra kapanır demiştim. Fakat gördüm ki Aksiyon beni de, benim gibi düşünenleri de şaşırttı. Çünkü işleyebileceğiniz konuların sınırlı olabileceğini düşünüyordu insanlar. Oysa siz bugüne kadar yapılanın aksine her türlü konuya girme cesareti gesterdiniz. Bravo size.
 </p>
 <p class="metin">
  Yaşar Turhan—Trabzon
 </p>
 <p class="metin">
 </p>
 <p class="metin">
  Aksiyon sıklıkla takip ettiğim bir dergi. Keyifle okuyorum. Görsel anlamda iyiye gidiyor. İyi fotoğraflar kullanılıyor. Ancak bir çok dosya gereğinden uzun yazılıyor. Öyle ki çok beğendiğim kapak dosyalarını okumak için saatlerce zaman ayırmam gerekiyor. Bence yazılar daha kısa olmalı. Uzun yazı sıkıyor. Osman İridağ'ın yaptığı röportajlarda hep tekrar var. "Bir Kelime Bir Hayat"ta yaptıkları, ne söyledikleri bilinen insanları tekrar gündeme getirmek. Ayrıca soru sormayı da bilmiyor. Karşısındaki insanı konuşturmak değil, kendi sorularını sormak için röportaj yapıyor gibi. Öyle ki cevaplar kadar, soruların olduğu röportajlar yayınlanıyor. Hiç gereği yok.
 </p>
 <p class="metin">
  Hamit Toktaş—ERZURUM
 </p>
 <p class="metin">
 </p>
 <p class="arabaslik">
  Sizde mi?
 </p>
 <p class="metin">
  Ergenekon dosyasını beğenerek okudum. Bana ters gelen bir kaç nokta var. Siz de diğer gazete ve dergiler gibi her olayın arkasında Abdullah Çatlı ya da Haluk Kırcı'yı aramak zorunda mısınız? Diğerleri kasıtlı olarak böyle davranıyorlar. Aksiyon'nun böyle bir düşüncesinin olmadığını tahmin ediyorum. Kesin delil ve belge olmadan, insanların bu kadar kolay damgalanmalarına karşıyım. Özellikle de Aksiyon'un bunu yapmasına.
 </p>
 <p class="metin">
  K.Can Yıldırım / KAYSERİ
 </p>
 <p class="metin">
 </p>
 <p class="arabaslik">
  Çok ciddisiniz?
 </p>
 <p class="metin">
  Aksiyon'u beğenerek takip ediyorum. İşlediğiniz konular güzel ama daha ilginç konular bulabilirsiniz. Biraz daha magazinsel haberlere yer verseniz, hayatın içinden haber ve olayları daha fazla gündeme getirseniz iyi olmaz mı? Tanınmış, toplum tarafından kabul görmüş kişilerle ilgili daha çok haber okumak istiyorum. Elbette başka dergiler gibi olmayın ama, tamamen bu toplumun dışında kalmak doğru değil. Bundan sonra daha güleryüzlü Aksiyonlarda buluşabilmek umuduyla, bütün çalışanlara iyi çalışmalar diliyorum.
 </p>
 <p class="metin">
  Demet Aktan—ANKARA
 </p>
 <p class="metin">
 </p>
 <p class="arabaslik">
  Kapaklara dikkat
 </p>
 <p class="metin">
  Aksiyon'u arkadaşlarım aracılığıyla tanıdım ve takip etmeye başladım. Ama bir süredir koltuğumun altına aldığım şeyin "benim dergim" olduğunu hissetmekte zorlanıyorum. İçerikle ilgili bir sorun değil benim söylemeye çalıştığım, görsel boyutla ilgili bir şey. Kimi dosyalar öylesine iyi bir görsellikle çıkarken kapak tasarımlarınız nasıl bu kadar kötü olabiliyor? Onuncu yıl kapağı, Çağdaş Yaşamcılarla ilgili kapak ve en son Ergenekon kapağı. Aksiyon yazısı bazen seçilemiyor bile.  Ayrıca lütfen şu yarım çeyrek reklamlardan vazgeçin. Geçen haftalardan birinde oldukça iyi bir fotoğrafı olan uyuşturucu mafyasıyla ilgili haberin yanına iliştirilmiş reklam, yazıyı da resmi de mahvetmişti. Aksiyon daha derli toplu görünürdü evvelden, şimdi ne oldu ? Lütfen biraz daha dikkat...
 </p>
 <p class="metin">
  Salih Koçak—İSTANBUL
 </p>
 <p class="metin">
 </p>
 <p class="arabaslik">
  Heyecan kaybolmuş?
 </p>
 <p class="metin">
  Uzun bir zaman önce sürekli Aksiyon alır ve okurdum. Sonra yurt dışına falan çıkınca bırakmak zorunda kaldım.
 </p>
 <p class="metin">
  Döndükten sonra "abonelik usulü" ile yeniden buluştum bu dergiyle.. Ama derginin eski heyecanı kalmamış gibiydi. Bu dergi için canhıraşane gayret edenlere haksızlık etmek istemem ama dergiyi okuyarak elde ettiğim genel havadan çıkardıklarım bunlar...
 </p>
 <p class="metin">
  Mehmet Dikkaya
 </p>
 <p class="metin">
 </p>
 <p class="arabaslik">
  Nasıl ulaşılır?
 </p>
 <p class="metin">
  Selamlar ve hayırlı çalışmalar. Ergenekon adlı yazınızı okudum, bu örgüte nasıl ulaşabilirim ve üye olunabiliyor mu?
 </p>
 <p class="metin">
  Harun Çolak
 </p>
 <br/>
 <center>
  <a class="anaorta" href="http://web.archive.org/web/20020117005006/mailto:aksiyon@aksiyon.com.tr">
   aksiyon@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/337/okurhatti/1.htm), [web.archive.org (arşiv bağlantısı)](http://web.archive.org/web/20020117005006/http://www.aksiyon.com.tr:80/2001/337/okurhatti/1.htm)
