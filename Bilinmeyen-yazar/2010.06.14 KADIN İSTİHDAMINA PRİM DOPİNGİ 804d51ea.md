# KADIN İSTİHDAMINA PRİM DOPİNGİ

*Bilinmeyen-yazar 2010.06.14*

<font class="agenda2NewsSpot">
 Ulusal İstihdam Stratejisi’ni hazırlayan hükûmet, geniş katılımlı Ekonomik Koordinasyon Kurulu’nda, TUSKON, MÜSİAD, TİM, TOBB, TİSK, TESK, Türk-İŞ, Hak-İŞ, Memur-Sen ve Kamu-Sen’in görüşlerini de aldı.
</font>
<font class="newsDetail">
 <p>
  3’üncü istihdam paketi de denilen strateji taslağındaki iki ana hedeften biri, Avrupa’nın çok gerisinde kalan kadınların işgücündeki oranının artırılması; diğeri de, işverenin işsizliği azaltmaya dönük farklı teşviklerden aynı anda faydalandırılması. Başbakan Yardımcısı Ali Babacan başkanlığındaki genişletilmiş kurulda, 2013’ten itibaren her 400 bin işsizin mesleki kurstan geçirileceği belirtildi. Kursların yarısı iş garantili. Hangi alanda kurs açılacağına çıkarılacak işgücü talep haritasına göre karar verilecek. Türkiye’deki işsizliğin yüzde 10’u yapısal, yüzde 4’ü ise konjonktürel. Şu anda toplam işsizlerin yüzde 13,6’sına mağduriyet maaşı ödeniyor. 2023’e kadar oran yüzde 25’e yükseltilecek. Kadın istihdamının artırılması için sigorta priminin ilk yıl tümünü, ikinci yıl yüzde 80’ini, üçüncü yıl yüzde 60’ını, dördüncü yıl yüzde 40’ını, beşinci yıl ise yüzde 20’sini devlet üstlenecek. Paketten bir iki bilgi daha: 1,4 milyon işveren, yüzde 5’lik prim indiriminin yanında diğer istihdam teşviklerinden de faydalanabilecek. Meslek liseleri ile yüksekokulları yeniden yapılandırılacak. GAP ve DAP gibi iş sahası açacak projeler hızlandırılacak. Ar-Ge yatırımlarıyla hizmet sektörüne dönük teşvikler çoğalarak sürecek. Türkiye İş Kurumu’na 5 bin memur alınacak. 55 binlik özürlü kontenjanı 2 yılda tamamen doldurulacak. Özel istihdam bürolarına işçi kiralama yetkisi yeniden Meclis gündemine taşınacak.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-26985-kadin-istihdamina-prim-dopingi.html), [web.archive.org (arşiv bağlantısı)](http://web.archive.org/web/20100621031307/http://www.aksiyon.com.tr:80/aksiyon/haber-26985-kadin-istihdamina-prim-dopingi.html)
