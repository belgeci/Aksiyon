# Milli güvenlik siyaset belgesi yenileniyor

*Bilinmeyen-yazar Bilinmeyen-tarih*

<div>
 <p>
  <font>
   Milli Güvenlik Kurulu (MGK) Genel Sekreterliği koltuğuna bir sivilin oturmasının ardından, Milli Güvenlik Siyaset Belgesi'nde (MGSB) yapılacak değişiklikler için çalışmalar sürüyor.
   <br/>
   <br/>
   'Gizli Anayasa' sıfatıyla nitelenen Türkiye'nin en önemli ve gizli yönergesindeki son güncelleme 2001 yılında yapıldı. Yönergeyle, Türkiye'yi hedef alan temel iç ve dış tehditler, bunların öncelik sıralaması ve bunlara karşı ne gibi tedbirler alınacağı belirleniyor. MGSB, genellikle beş yılda bir gözden geçirilerek yenileniyor. Ani gelişmelerde herhangi bir süre gözetilmeksizin ihtiyaca cevap veren güncellemelere gidilebiliyor. Yürürlükteki son MGSB, Mesut Yılmaz başkanlığındaki ANAP-DSP-DTP hükümetinin işbaşına gelmesinin akabinde 1997'de hazırlandı. 80 küsur sayfalık belgede Bülent Ecevit başbakan iken 2001'de bazı güncellemelere gidildi. Yeni belge AK Parti iktidarında hazırlanan ilk yönerge özelliğini de taşıyacak. Basına yansıdığı kadarıyla 1997 tarihli MGSB'de, 'bölücü ve irticai faaliyetler eşit ve birinci derecede öncelikli' tehdit olarak kabul ediliyor. 11 Eylül'den sonra global terörün sınır tanımaması, Türkiye'nin AB serüveni ve Irak coğrafyasındaki gelişmelerin tehdit sıralamasını nasıl etkileyeceği merak ediliyor.
   <br/>
   <br/>
  </font>
 </p>
 <p>
  <font>
   (Bu yazı 530 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=18464), [web.archive.org (arşiv bağlantısı)](http://web.archive.org/web/20050222151755/http://www.aksiyon.com.tr:80/yazdir.php?id=18464)
