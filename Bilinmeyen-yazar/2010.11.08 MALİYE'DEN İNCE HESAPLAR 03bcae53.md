# MALİYE’DEN İNCE HESAPLAR

*Bilinmeyen-yazar 2010.11.08*

<font class="agenda2NewsSpot">
 Bir yandan mükelleflerin geciken borçlarına kolaylık; diğer yandan da vergi ve harç miktarlarında artış gündemde.
</font>
<font class="newsDetail">
 <p>
  <p class="MsoNormal">
   Yeni varlık barışından da söz ediliyor. SSK primi ve vergiye dair tahsilatlar başta 300 kalemi aşkın kamu alacağı yeniden yapılandırılıyor. Buna emlak vergisi; su ve elektrik ödemeleriyle, trafik cezaları da dahil. Maliye Bakanlığı, 10 milyar lirası vergiden 50 milyar gelir umuyor. Taksitler 12 aydan başlayacak. Torba Kanun Taslağı’na eklenen bir maddeyle; Enerji Piyasası Düzenleme Kurumu, Sermaye Piyasası Kurumu, Bankacılık Düzenleme ve Denetleme Kurumu gibi üst kurullara borçlananlara da bir fırsat tanınıyor. 2011’de tertemiz sayfa açılmak isteniyor. Ama ana paralar sabit tabii ki. Elektriğe ilişkin özel sektörle görüşmeler sürüyormuş. Yeni yılda vergi ve harçlar yüzde 7,7 oranında zamlanıyor. B sınıf ehliyet harcı 234,3 liradan 252,3’e; bir yıllık pasaport harcı ise 95 liradan 102,3’e yükseliyor. Motorlu Taşıtlar Vergisi de artıyor haliyle. 1300 cm3 ve altı taşıtlardan 405 lira yerine 436,1 lira alınacak. 1301-1600 arası 648 liradan 697,9 liraya çıkıyor. Emlak Vergisi metrekare birim değerleri de yüzde 3,855’lik ayarlamaya tabi tutuluyor. Türkiye’nin en pahalı yeri İstanbul Anıt Caddesi’nde yeni birim fiyatı 26 bin 483 lira. Birim fiyat; İstanbul’un bir başka gözde caddesi İstiklal’de 20 bin 771, Ankara Atatürk Bulvarı’nda 4 bin 985, İzmir Konak’ta 4 bin 233,1 liradan hesaplanacak. İlginçtir Elazığ’ın Keban Mahallesi’ndeki 10 bin 385 liralık birim değer Türkiye’nin en büyük şehrindeki yalıları geride bırakıyor.
  </p>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-27879-11-maliyeden-ince-hesaplar.html), [web.archive.org (arşiv bağlantısı)](http://web.archive.org/web/20101116181423/http://aksiyon.com.tr/aksiyon/haber-27879-11-maliyeden-ince-hesaplar.html)
