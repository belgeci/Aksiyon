# CHP’de müzakere çatlağı

*Bilinmeyen-yazar 2005.10.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cumhuriyet Halk Partisi’nin, Türkiye’nin Avrupa Birliği (AB) üyeliği konusunda bütün kanatlarınca benimsenen ortak bir tavır geliştiremediği ortaya çıktı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Parti içindeki kesimlerden 3 Ekim sonrasında taban tabana zıt fikirler deklare edildi. AB sürecini siyasi malzeme yapmakta direnen Genel Başkan Deniz Baykal, 5 Ekim’deki Meclis görüşmelerinde ‘Müzakere Çerçeve Belgesi’nin kendilerine ulaştırılmadığından dem vurdu. Bunun üzerine Dışişleri Bakanı Abdullah Gül kürsüden inerek belge metnini Baykal’ın sırasına kadar götürdü. Baykal, ‘önce getirecektiniz şimdi değil’ mealindeki sözler sarf ederek belgeyi kabul etmedi. Gül, Baykal’ın sırasına bıraktığı belgeyi sinirli bir tavırla geri alarak uzaklaştı. O sinirle, tek başlarına iktidarda bulunduklarını hatırlatarak, muhalefete bilgi vermek zorunda olmadıklarını söyledi. Bu arada Başbakan Recep Tayyip Erdoğan da, belgenin AB’nin internet sitesinden elde edilmemesine şaşırdığını belirterek, Baykal’ın ekibini eleştirdi. Baykal, Müzakere Çerçeve Belgesi’nin imzalanmasıyla Türkiye’nin 17 Aralık 2004’ün gerisine düştüğünü savunurken, CHP’nin diplomat kökenli milletvekillerinden İnal Batu tam tersini düşünüyor. Türkiye’nin 3 Ekim’deki kararıyla terfi ettiğini dile getiren Batu, Zaman Gazetesi’ne, “Parti yönetimim, 17 Aralık’ta da ‘geri dönün’ diyordu. Ben aynı kanaatte değilim. Bence, 17 Aralık 16 Aralık’tan; 3 Ekim de 2 Ekim’den daha iyidir” diye konuştu.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22669), [web.archive.org (arşiv bağlantısı)](http://web.archive.org/web/20070807023940/http://www.aksiyon.com.tr:80/detay.php?id=22669)
