# Köşe bucak İstanbul

*Bilinmeyen-yazar 2005.09.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Doğayı en büyük öğretici olarak kabul eder; gözlem yeri ise İstanbul’dur. En çok da Üsküdar... Bu yüzden genelde ‘İstanbul’, özelde ise ‘Üsküdar Ressamı’ olarak tanınır. Artık, İstanbul’un kaybolan kültürel değerlerini belgesel bir yaklaşımla ölümsüzleştiren Hoca Ali Rıza’nın eserlerini bir arada görmek mümkün.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608120013im_/http://www.aksiyon.com.tr/resim/563/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yapı Kredi Kültür Merkezi ve TBMM Millî Saraylar Daire Başkanlığı işbirliğiyle Dolmabahçe Sarayı Muayede Salonu’nda açılan Hoca Ali Rıza Retrospektif Sergisi, sanatçının 250’yi aşkın eserini ilk kez bir araya getiriyor. İstanbul peyzajlarıyla ünlü Hoca Ali Rıza’nın 75. ölüm yıldönümüne rastlayan bu sergi, 6 Kasım tarihine kadar ziyaret edilebilir.
   <br>
    <br>
     1858’de Üsküdar’da dünyaya gelen Ali Rıza Bey’in resim yeteneği çocuk yaşlarda fark edilir. Bunda babasının hat sanatıyla iştigal etmesinin etkisi büyüktür. Üsküdar Rüştiyesi’nde başlayan resim merakını, Kuleli Askerî İdadisi ile Mekteb-i Harbiye-i Şâhâne’de de sürdürür. Bu sırada Osman Nuri Paşa, Süleyman Seyyid ve Mösyö Gués gibi seçkin hocalardan eğitim alır. 1884’te Harbiye’den teğmen rütbesiyle mezun olur ve ‘resim muallim muavini’ göreviyle, Osman Nuri Paşa’nın yardımcılığına atanır. 1911’de kaymakam (yarbay) rütbesiyle emekli olur; 1909-1912 arasında da Osmanlı Ressamlar Cemiyeti Başkanlığı gibi önemli görevler üstlenir. Ancak en iyi ürünlerini emekli olduktan sonra verir. İtalya’ya resim tahsili için gönderilmesi kararlaştırılıp da Napoli’de çıkan kolera salgını nedeniyle bunun gerçekleşmemesi, bugün, enfes Üsküdar resimlerinin ortaya çıkmasının en büyük vesilesi olarak yorumlanıyor. Öğrencilerinin ‘hoca’ lakabını taktığı sanatçı, resmin pek çok tekniğinde ürün verdi. Karakalem ile suluboya tekniğindeki yetkinliği ve hızlı çalışma temposuyla çok sayıda (yaklaşık beş bin) İstanbul peyzajı betimleyen Hoca Ali Rıza, kentin mahallerini, Üsküdar’dan Bebek’e, Arnavutköy’den Burgazada’ya kadar semt yaşantılarını, kahvehaneleri, deniz kıyılarını yorumlamıştır ömrü boyunca. “İslâm ve Türk âleminin bediî (estetik) zevklerinin kemâlini gösteren eserleri toplamaya ve bunu bir meslek ittihaz ederek (sayarak), onda ihtisas sahibi olmayı gönlümce pek muvafık buluyorum.” diyerek resimlerinde tarihî dokuya özel bir önem verdiğini belirtir. Cami, çeşme, dergâh, tekke gibi tarihî ve mimarî eserler merakını çeker; çarşı, çeşme, kahvehane gibi mekânlarda geçen yaşam tarzıyla ilgilenir; kahvehanelerde kullanılan fincan, cezve gibi gündelik yaşama ilişkin kültürel objeleri ihmal etmez.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22510), [web.archive.org (arşiv bağlantısı)](http://web.archive.org/web/20070608120013/http://www.aksiyon.com.tr:80/detay.php?id=22510)
