# Kırcı davasına içerden bakış

*Bilinmeyen-yazar Bilinmeyen-tarih*

<div>
 <p>
  <font>
   7 TİP’li öğrencinin öldürülmesi davasında verilen cezasını çekerek tahliye olan Ercüment Gedikli, o yılları yaşayan biri olarak sağ ve sol görüşlülere yapılan çifte standardı anlattı.
   <br/>
   <br/>
   Haluk Kırcı ismiyle özdeş hale gelen çeyrek asırlık Bahçelievler davası, Kırcı’nın Ukrayna’da yakalanması ile yeniden gündeme geldi. Otuz beş yaşın altındaki insanlarımız açısından sadece sonuçları bilinen dava, bugün 40-45 yaşlarında bulunan orta yaşlılarımız için çok şey ifade ediyor. Acılar yeniden canlanıyor, mağduriyetler yürekleri tekrardan burkuyor. Diğer yandan da ısrarlı bir takip sürüp gidiyor.
   <br>
    <br>
     Neydi Bahçelievler davası?
     <br>
      <br>
       Bilinen tarafıyla Haluk Kırcı ve arkadaşları tarafından Türkiye İşçi Partisi (TİP) mensubu 7 öğrencinin öldürülmesi meselesiydi. İşte bu davanın perdesi, bu sefer farklı bir açıdan, davanın sanığı olarak yargılanmış, hüküm giymiş ve kendisine verilen cezayı çekerek hapisten çıkmış birisi tarafından aralandı. 1991 yılındaki afla hapisten çıkan Ercüment Gedikli, bitmeyen davayı Yavuz Selim Demirağ’a anlattı.
       <br>
        <br>
         Gedikli’nin açıklamaları, Demirağ’ın yorumlarından arındırılıp, olaylar bütün çıplaklığıyla masanın üzerine konulunca, ocakları söndürdüğü halde adı bile anılmaya değer bulunmamış nice dava varken bazı davaların neden ısrarla üzerinde durulduğu daha iyi anlaşılıyor.  İşte Gedikli’nin anlattıklarından bazı anekdotlar:
         <br/>
         <br/>
         - 5 kişi tarafından işlendiği söylenen cinayetten dolayı 25 kişi yargılanmış, 16 kişi ceza almış.
         <br/>
         - Ercüment Gedikli, ifadelerinde kendi adını geçiren kişileri hapiste tanımış. Bu kişileri daha evvel tanımıyormuş. Bu şekilde davaya pek çok isim karışmış.
         <br/>
         - Haluk Kırcı’dan işkence altında ve birbiriyle çelişen 11 ayrı ifade alınmış. Kırcı’nın ağabeyinin gayretleri sonucunda bu ifadelerden 10 tanesi dava dosyasına koydurulmuş.
         <br/>
         - 7-8 asker vuran ve 10-15 cinayeti olan solcular 146/2’den yargılanıp, devletin bütünlüğünü silah zoruyla yıkmak suçundan dolayı bir tek idam alıyormuş.
         <br/>
         - Ülkücüler ise hem 146/2’den, hem de 313’ten yargılanıp ayrı ayrı ceza alıyorlarmış.
         <br/>
         - 7 TİP’li öğrenciden 2 tanesi evde kalıyormuş. Diğerleri dışardan gelmiş. Özellikle 2 tanesi Bursa’dan gelmiş.
         <br/>
         - Öğrenciler öldürülmeden önce sorgulanmış. Bir tanesi hastaneye kaldırılmış ve bir hafta sonra vefat etmiş. Vefat etmeden önce sorgulandıklarını söylemiş.
         <br/>
         - Aynı gün Hamamönü’nde iki tane de ülkücü öldürülmüş. Hastanede 6 TİP’li, 2 tane de ülkücü yan yana yatıyormuş. Bu iki ülkücüyü kimlerin öldürdüğü hiç mevzu edilmemiş.
         <br/>
         - Olayın iki görgü tanığı da bayan ve polis eşiymiş.
         <br/>
         - İfadelerde “300 metre ileride gözcülük yapıyordum” ibaresi geçmiş. Halbuki olay yerinin 150-200 metre ilerisinde Ankara Merkez Komutanlığı varmış. Yani 300 metre ilerde gözcülük yapmak mümkün değilmiş.
         <br/>
         - Savunma “olay yeri keşfi” talep etmiş. Savcılık kaâle bile almamış.
         <br/>
         <br/>
         İşte böyle... Demirağ’ın yorumuna göre, “Eşelendikçe altından ‘derin’ izlerin çıktığı bu olayı tam anlamıyla aydınlattığımızda, Susurluk yine Balıkesir’in ayranıyla meşhur bir ilçesi olacak.”
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 439 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=17914), [web.archive.org (arşiv bağlantısı)](http://web.archive.org/web/20050221220428/http://www.aksiyon.com.tr:80/yazdir.php?id=17914)
