# Ok meydanının son nişanları

*Bilinmeyen-yazar 2005.02.21*

<div>
 <p>
  <font>
   Okçuluk, av ve savaş dışında da Türklerin yaşamında önemli bir yere sahipti. Osmanlılarda yaygın bir spordu.
   <br/>
   <br/>
   Okçuluk tekkeleri, vakfiyeleri seçimle iş başına gelen yönetici kadroları ve sicile kayıtlı üyeleriyle birer spor kurumuydular. Dünya spor tarihinin ilk spor kuruluşları arasında yer alan bu kurumlarda okçuların yalnızca iyi birer atıcı olmaları yeterli görülmez, tam bir sportif ahlaka sahip olmaları da istenir. Osmanlılarda sportif okçuluğun iki ana türü var: Hedef okçuluğu ve menzil okçuluğu. Hedef okçuluğu, ava veya düşmana karşı isabetli atış hüneri kazandıran talimlerden doğmuştur. İçinde hızar talaşı ve pamuk çekirdeği dolu bir torba bulunan ok sehpasına yapılan atışlar, hedefe güçlü ok atma yeteneğini kazandırmaktaydı. Menzil okçuluğunda ise amaç oku olabildiğince uzağa atmaktır. Osmanlı Devleti sınırları içinde yalnızca bu amaca ayrılan ve bir vakıf kurumu olarak çalışan ok meydanları oluşturulmuştur. İstanbul ok meydanı, Sultan 2. Mehmed’in (Fatih) emriyle ve bağımsız bir vakıf olarak kurulmuş, Sultan 2. Bayezid döneminde genişletilmiştir. Ancak, özellikle Sultan Abdülaziz döneminden bu yana ok meydanına yapılan tecavüzlerle meydanın yapısı bozulmuş. Balkan Savaşı’nda Manastır göçmenlerinden bir bölümü buraya yerleşmiş, bunu öteki göçler izlemiştir. 1950’lerde başlayan gecekondulaşma 1980’den sonra pervasızca ve önü alınmaz bir biçimde artmış, meydan eski kimliğini bütünüyle yitirmiştir. Söz konusu yapılaşmanın yarattığı tahribat menzil taşlarının da zarar görmesine neden olmuştur. Günümüze yalnızca 20 kadar nişan taşına ulaşılabilmiştir. Şinasi Acar, www.mimarlikmuzesi.com adresinde sergilenen fotoğraflarla Okmeydanı’ndaki nişan taşlarının son durumunu belgeliyor.
   <br/>
   <br/>
  </font>
 </p>
 <p>
  <font>
   (Bu yazı 964 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19742), [web.archive.org (arşiv bağlantısı)](http://web.archive.org/web/20060104063845/http://aksiyon.com.tr:80/yazdir.php?id=19742)
