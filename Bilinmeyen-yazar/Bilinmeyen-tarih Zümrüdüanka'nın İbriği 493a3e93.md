# Zümrüdüanka'nın İbriği

*Bilinmeyen-yazar Bilinmeyen-tarih*

<div>
 <p>
  <font>
   Muammer Karaca Tiyatrosu, komedi türündeki oyunları sahnesinde ağırlamaya devam ediyor.
   <br/>
   <br/>
   Genç tiyatrocuların özgün fikirleriyle şenlenen, kapanmayan bir ata ocağı gibi Karaca Tiyatrosu. Nasreddin Hoca’nın zekasına  sıkı sarılmış, ‘güldürür ve düşündürürüz’ü ilke edinmişler burada buluşuyor. Zümrüdüanka Tiyatrosu da, yanına kattığı 12 tiyatro gönüllüsüyle bu kervanın gözdesi. İçlerinden Arda Murat Akdağ, kendi yazdığı İbrikçi adlı oyunla, Sultan Abdülhamit’in çalkantılı dönemini tiyatro sahnesine aktarmayı hedeflemiş. Abdülhamit’le ilgili onlarca kitap devirerek, karakterlerin alt kimliklerine ulaşmaya ve o dönemde yaşananları perdeye yansıtmaya çalışmış. Çünkü, yaşanan zaman, komedinin ve hicvin birlikteliğine müsait, insan trajedilerinin üst boyuta tırmandığı bir devir. Oyun, padişaha suikastin planlandığı mekanın; bir tuvaletin etrafında örgülenmiş... Oyunda, hayali kahramanların yanı sıra, gerçek kişiler de tasvir ediliyor. Örneğin, padişaha suikast planlayan “Juris” orijinal bir karakter. Abdülhamit’in başkatibiyken istemediği bir memuriyete atanan, Kastamonu ağzıyla konuşan Abdülkerim, cariye Menşure, padişahı beyinlerinde ve gerçekte öldürmeye niyetli “bir kısım tebaa” ve kabadayı Ustura Mahmut ise gerçekle hayal arasında tarihi kişilikler... Diyaloglar, plastik ibriklerin ‘göz çıkaran’ rengiyle bütünleşiyor. Şair Rıza Tevfik’in, tarih sahnesinde bir türlü rahata erdirilemeyen padişah için yazdığı pişmanlık dolu dizeler ise oyun içinde yerini buluyor. Çünkü kendi dertlerinin içinde boğulan insanların Abdülhamit’in devlet adamlığından çok uzakta kaldığı tespit ediliyor. Sultan Abdülhamit, bu hengamenin ve düşük mertebelerin dışında tutuluyor. Oyun, her çarşamba Beyoğlu Muammer Karaca’da, perşembe ve pazar Çemberlitaş Fırat Kültür Merkezi’nde, her cumartesi Ümraniye Belediye Sineması’nda sahne alıyor. Oyunlar pazar hariç 20:30’da başlıyor.
   <br/>
   <br/>
  </font>
 </p>
 <p>
  <font>
   (Bu yazı 876 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=17147), [web.archive.org (arşiv bağlantısı)](http://web.archive.org/web/20050219182821/http://www.aksiyon.com.tr:80/yazdir.php?id=17147)
