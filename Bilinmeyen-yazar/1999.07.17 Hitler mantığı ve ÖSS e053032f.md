# Hitler mantığı ve ÖSS

*Bilinmeyen-yazar 1999.07.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu yıl ilk kez uygulanan tek basamaklı üniversite sınavının sonuçları, bir eğitim meselesi olmaktan öte toplumsal ve siyasal bazı göstergeler içermesi bakımından hayli ilginçti.
  </font>
 </div>
 <div id="newsText">
  <font class="detail-text">
   Daha birkaç hafta önce Fethullah Gülen Hocaefendi aleyhine 'çok amaçlı' niyetlerle başlatılan, ancak  halk nezdinde yoğun tepkiler görmeye başlayınca bıçakla kesilmişçesine bitirilen infaz kampanyası tazeliğini korurken, ÖSS sonuçları ortaya inanılmaz manzaralar serdi. Gülen'e gönül bağı olan insanların kurduğu okul ve dersanelerin aldığı büyük başarılar, Türkiye'de ne kadar 'Hitlerci' olduğunu gösterdi. Bursa Özel Nilüfer Koleji ile Yeşilırmak Dersanesi öğrencisi Gökhan Mumcu sayısal, sözel ve eşit ağırlıkta şampiyon olurken, Gülen'le gönül bağı olan, ancak yer darlığından burada zikredemeyeceğimiz kadar çok sayıda okul ve dersanenin öğrencisi de ikincilikler, üçüncülükler kazandı. Üstüne üstlük, ÖSS sonuçlarının açıklandığı gün İsveç'ten bir haber geldi; 10. Dünya Biyoloji Olimpiyatı'nda, üçünü Fatih Koleji öğrencilerinin oluşturduğu 4 kişilik Türkiye ekibi bir altın, iki gümüş, bir de bronz madalya almıştı. Dahası, Tayland'da yapılan Kimya Olimpiyatlarına katılan 4 öğrenciden 3'ü de Fatih Koleji'ndendi ve altın, gümüş ve bronz madalyalar almışlardı. Bu kadarı da fazla idi; malum medyadan ve bazı mahfillerden kronik ve aşırı hazımsızlık gurultuları gelmeye başladı. Star gazetesi, mensup oldukları okul ve dersaneleri mümkününce gizlemeye çalışarak şampiyonların haberini bir sayfaya yakın verip, biraz serinlemek için sayfanın altında "Özbek üniversitelerine Fethullah yasağı" başlıklı bir sanal haber yerleştirmişti. Milliyet ve Posta ise Gökhan Mumcu'nun resmini tişörtündeki 'Yeşilırmak Dersaneleri' yazısını silerek yayınladı. Eğitim sendikası olduğunu iddia eden bir bağnaz ideolojik gruplaşmadan çıkan ses tam ibretlikti: "Bu sınavların Fethullah Gülen'e yaradığı gerekçesiyle kaldırılması gerek." Kartel televizyonları, şampiyonların göğüslerinde ve fondaki okul ve dersane isimlerini göstermemek için öyle zoomlar yaptılar ki, çocukların yeni terlemeye başlamış bıyıklarının kılları sayılıyordu. Bu manzara bize meşhur 1936 Berlin Olimpiyatları'nı hatırlattı: Bağnaz ırkçı Hitler, aşağıladığı siyah ırktan Jesse Owens'in, finişe tam 4 kez Almanlardan önce birinci vardığını gördükçe kudurmuştu. Bu bağnaz ve mürteci kafaya en iyi tavsiyeyi Rıza Zelyut yapıyordu: "Fethullah Gülen'e yarıyor diye ÖSS'yi iptal ettireceğinize onlardan daha iyi öğrenci yetiştirin."
   <br/>
   <br/>
   Tahammülsüzlere tavsiyemiz başarılı okullara çamur atacaklarına devlet okullarının nasıl daha başarılı olacaklarına dair çözümler üretmeleri.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4735-hitler-mantigi-ve-oss.html), [web.archive.org (arşiv bağlantısı)](http://web.archive.org/web/20131222074630/http://www.aksiyon.com.tr:80/aksiyon/haber-4735-hitler-mantigi-ve-oss.html)
