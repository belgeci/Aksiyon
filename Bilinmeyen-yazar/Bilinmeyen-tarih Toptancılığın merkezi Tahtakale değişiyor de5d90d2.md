# Toptancılığın merkezi Tahtakale değişiyor

*Bilinmeyen-yazar Bilinmeyen-tarih*

<div>
 <p>
  <font>
   Hareketliliği ve ticari potansiyeli ile eşine ender rastlanır bir ekonomik değere sahip Tahtakale piyasası, yavaş yavaş perakendeciliğe terkediliyor. Ofis ve kırtasiye sektörünün de merkezi kabul edilen Tahtakale’de yaşanan bu süreç, en son Şenses Kırtasiye’nin Merter İş Merkezi’ne taşınmasıyla daha bir hız kazandı. Geride bir şube bırakan firma, 2 Ağustos Cuma günü, pazarın önde gelen isimlerinin katılımıyla ofis, depo ve showroom niteliğindeki 5 katlı yeni binasının açılışını yaptı.
   <br/>
   <br/>
   Şirket burada, piyasayı tıkanma noktasına getiren alışılmış geleneksel uygulamalar yerine, uzun süredir altyapısını hazırladığı modern anlayışta bir ticari faaliyet sergilemeyi hedefliyor. Açılış kokteylinde bir değerlendirme yapan Şenses Kırtasiye Yönetim Kurulu Başkanı Mehmet Şenses, Tahtakale’de son senelerde hızlanan toptancı göçünü, bölgenin gelişmeye ve kurumsallaşmaya aykırı altyapısına bağladı. Burada artık toptancıdan çok perakendecilerin yoğunlaştığına dikkat çeken Şenses, “Tahtakale’deki trafik sıkışıklığı ve dar mekanlar bir toptancı için hayati önem taşıyan lojistik hizmetleri imkansız hale getiriyor. Lojistik ağını oluşturmayan bir işletmenin ise başarı şansı zayıf olacağından, toptancıların geleceğini Tahtakale dışında araması gerekiyor” diye konuştu.
   <br>
    <br>
     Toptancılık adına iyi bir gelecek için; güçlü bir lojistik yapı, çok iyi bir teşhir ve teknoloji kullanımının yanısıra, müşteri temsilciliğinin hayata geçirilmesi gerektiğini ifade eden Şenses, bu beklentiler için de iyi bir merkezi büroya ihtiyaç duyulacağına ve dolayısıyla bu imkanları sunmada yetersiz kalan Tahtakale’nin dışına çıkmanın kaçınılmazlığına değindi.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 8 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11789), [web.archive.org (arşiv bağlantısı)](http://web.archive.org/web/20050227214020/http://www.aksiyon.com.tr:80/yazdir.php?id=11789)
