# Bursa’daki Çağrı Operasyonu’nda sürpriz gelişmeler

*Bilinmeyen-yazar 2006.03.13*

<div>
 <p>
  <font>
   Şemdinli olayları ve Ankara’daki ‘Küre Operasyonu’yla ilgili sıcak gelişmeler devam ederken Bursa’da da Çağrı Operasyonu kapsamında Jandarma İl Alay Komutanı Albay Aydın Yeşil ve Uzman Çavuş Taşkın Akyüz tutuklandı.
   <br/>
   <br/>
   Gerekçe ise PKK itirafçısı Ahmet Karakaş’ın yönettiği çeteye yardım ve yataklık yapmak. Elde edilen bilgilere göre Kıdemli Albay Yeşil mahkemede, Bursa’da gasp, soygun ve haraç olaylarına karışan ve PKK’nın dağ kadrosuna finans temin eden çetenin yöneticileriyle istihbarat amaçlı görüştüğünü söyledi. Ancak mahkeme, Albay Yeşil’in tutuklanarak cezaevine gönderilmesine karar verdi. Yeşil, duruşma salonundan çıkarken cep telefonuyla konuştuğu kişilere, “Bir yerlerine kına yaksınlar. Onların kellelerini koparacağım.” dedi. Avukatlarının tutuklama kararına yaptıkları itiraz üzerine ise 2 gün sonra tutuksuz yargılanmak üzere serbest bırakıldı. Albay Yeşil, 2004’te Batman’dan Bursa’ya atandı. Bir yıl sonra yaş haddinden emekli olacaktı. Operasyonda gözaltına alınan 1 emniyet amiri ve 3 polis de mahkemeye çıkarıldı. Emniyet amiri ve iki polis tutuklanırken bir polis serbest bırakıldı.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 445 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23585), [web.archive.org (arşiv bağlantısı)](http://web.archive.org/web/20060524010534/http://www.aksiyon.com.tr:80/yazdir.php?id=23585)
