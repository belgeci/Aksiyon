# Asın o şairi!

*Bilinmeyen-yazar 2006.03.20*

<div>
 <p>
  <font>
   Bursa’da yaşayan İhsan Deniz’in Yeni Şafak’ta üst üste yazdığı iki yazı tartışma konusu. Deniz, ortak başlığı “Bana numara yapma!” olan yazılarında açıkça bir şairi hedef alıyor. Deniz’e göre, sözü edilen kişi ilerleyen yaşına rağmen şairliğini ispat edememiş; ama ‘piyasa’ şartlarını zorlayan bir kifayetsiz muhteristir; “Adın ‘şair’e çıksın, yeter! Tüm gayretin buna mâtuf…”
   <br/>
   <br/>
   İhsan Deniz, adını vermediği şair hakkında ağır ifadeler kullanmaktan çekinmiyor: “Bünyene ve algı dünyana hâkim olan ‘gecikmişlik’ hissi…”, “Yaşın biraz ileri ama, olsun! Senin neyin eksik diğerlerinden, değil mi”, “Hem bak, dergi kapaklarından medet ummaya başlaman, bu işi az-çok kavradığını gösteriyor. Yıllardır çırpınıp duruyorsun. Fırsat bu fırsattır, yararlanacaksın elbette…”
   <br>
    <br>
     Yazı bu alıntılardan çok daha ağır ithamları ve alayı içeriyor. Adı verilmeyen şair bütün bunları yaparken yaşça büyük bir şaire de yaslanmaktadır. Ki Deniz’e göre o da sahtekârın önde gidenidir. “Türkiye’nin, gelmiş geçmiş en sahtekâr, en riyakâr şairinin gölgesine sığınmayı bir marifet bildiğine göre… Gerçi, şair, senin de yüzüne tükürmüş geçenlerde…”
     <br>
      <br>
       Yazının sonlarına doğru bazı raconlar ihmal edilmiyor. Rol yapma, tribe girme… “Yapma… Uslu dur… Kaşınma… ‘Şairlik’ taslama bize!” Bir sonraki hafta aynı başlıkla çıkan yazısının girişinde ‘acaba kim’ soruları eşliğinde biraz daha somut eleştiriler yöneltiyor. İyi niyetle şair olunamaz ayrıca Cağaloğlu kimleri eskitmemiştir ki.
       <br>
        <br>
         Yazıyı ilk duyduğumuzda şairi merak ettik, sonra İhsan Deniz’in üslubuna takıldık. Bu bir eleştiri yazısı olamaz.  Eğer bir kişi değil de ‘mefhum bir şair’ kastediliyorsa, yazının bolca düzey sorunu içerdiği gerçeğini değiştirmiyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 455 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23602), [web.archive.org (arşiv bağlantısı)](http://web.archive.org/web/20060528170143/http://www.aksiyon.com.tr:80/yazdir.php?id=23602)
