# Issız Ada’dan gelen Can sesleri!...

*Bilinmeyen-yazar 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarih, 10 Ocak 2012. Günlerden salı. Gazete, Milliyet. Köşenin ismi Ada. Yazarı, Can Dündar.
  </font>
 </div>
 <div id="newsText">
  <font class="detail-text">
   <p>
    “Ordunun boşluğu nasıl dolacak?” başlıklı yazısında ilkin Genelkurmay’ın tutuklanan eski başkanı İlker Başbuğ’a yönelik eleştirisini dile getiriyor gazeteci: “Muktedir olduğu dönemde basın karşısında gösterdiği ‘astığım astık’ tavrını savcılar karşısında da gösterebilseydi; mesela 7 saat suçsuzluğuna dair dil dökeceğine ‘Ben Genelkurmay Başkanıyım. Sadece Yüce Divan’a hesap veririm’ diyebilseydi, hem hukuk öğretmiş olur, hem de itibarından taviz vermezdi. Muhtemelen Silivri’de de silah arkadaşlarınca yalnız bırakılmazdı.” Yazının son bölümünde de özenle sıralıyor, bizzat sınır çizdiği cephelerinde yapılması gerekenleri: “50 yıldır ‘Asker nasılsa halleder’in rehavetinde kılını kıpırdatmamış kesimler şaşkın ve umutsuz. Birkaç yıl öncesine dek ‘zinde kuvvetler’ denince asker anlaşılırdı. Şimdi askerin ‘zinde kuvvet’ değil, ‘kâğıttan kaplan’ olduğu fark edildi. Belki de ilk kez toplumun gerçek dinamik güçleri, bu kez ‘sivil tahakküm’ tehlikesi karşısında, arkasında asker desteği bulundurmayan, demokratik bir direniş sergileme sergilememe sınavındalar. Ezik, cılız ve dağınık bir cephe bu… Ama bardağın yarısının, yani toplumun yüzde 50’sinin gidişata itirazı olduğu düşünülürse hiç de küçük sayılmaz. Bu dinamik, süngü dürtmeden ayağa kalkabilir mi? Önümüzdeki sürecin hayati sorusu budur. Ha bire ‘sarı öküz’e ağıt yakarak yılgınlık yaymak, buna cevap değil.” Ayışığı, Sarıkız, Yakamoz ve Eldiven darbe girişimlerini hatırlıyorsunuz değil mi? O gün aynı gazeteden Hasan Cemal ise “Artık darbe tertipleri eskisi gibi halının altına süpürülmüyor, yargı sahnesine çıkıyor. Uzun lafın kısacası: Birinci sınıf demokrasiye taş koyan askeri vesayet -ya da militarizm- en nihayet Türkiye’de de çözülmeye başladı.” diye sesleniyor okurlarına.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D79E631652AEEF7C9E0A1B2FCEDCEFEE?newsId=31558), [web.archive.org (arşiv bağlantısı)](http://web.archive.org/web/20120712203857/http://www.aksiyon.com.tr:80/aksiyon/newsDetail_getNewsById.action;jsessionid=D79E631652AEEF7C9E0A1B2FCEDCEFEE?newsId=31558)
