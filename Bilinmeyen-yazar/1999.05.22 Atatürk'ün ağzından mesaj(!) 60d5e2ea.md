# Atatürk'ün ağzından mesaj(!)

*Bilinmeyen-yazar 1999.05.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mayıs Gençlik ve Spor Bayramı'nın kutlandığı geçtiğimiz çarşamba günü Türkiye Gazeteciler Cemiyeti tarafından çıkarılan Bizim Gazete'de "Atatürk'ün ağzından mesaj" başlığı ile ilginç bir ilan yayınlandı.
  </font>
 </div>
 <div id="newsText">
  <font class="detail-text">
   İlanda Atatürk şöyle diyordu (!) :
   <br/>
   <br/>
   "Büyük Türk milletine;
   <br/>
   <br/>
   1919 yılında Samsun'a çıkarak başlattığım Türk Kurtuluş Hareketi sonrasında kurduğum çağdaş devletin, demokratik ve laik Cumhuriyetin bugünkü halinden üzüntü duymaktayım.
   <br/>
   <br/>
   Geçmişte ve her dönemde yaşanan bu tür ihanetlerin yabancısı değilim. Üniter devletime ve laik Cumhuriyetime karşı çıkan ve bir süreden beri ülkemi irtica tehdidi altına sokan, milli şuur ve tarih bilincinden yoksun köktendincileri, etnik ayrılıkçıları, yeni Osmanlı ve İkinci Cumhuriyetçileri ve her türlü çıkarcıları uyarmak isterim..."
   <br/>
   <br/>
   İlanın sonunda yine Atatürk'ün ağzından (!) şu sözlere yer veriliyor:
   <br/>
   <br/>
   "Biliniz ki, ülkemin sorunlarını dikkatle izliyor ve gerektiğinde yeniden Samsum'a çıkmak için bekliyorum...Hepinizin gözlerinden öperim."
   <br/>
   <br/>
   Atatürk'ün ağzından konuşan bu ilginç ilanın sahibi Mustafa Kemal Derneği. 1947 yılında kurulan ve hâlihazırda genel başkanlığını Av. Kamran Baran'ın yürüttüğü dernek, garip bir şekilde üç temel prensibinden birini, "Saptırıcı ve yanıltıcı ve şaşırtıcı faaliyetlerle daha etkin mücadele etmek ve olumlu faaliyetleri desteklemek" olarak belirlemiş. Her ayın ilk ve son cumartesi günü üyeleri ile bir araya gelen derneğin, Eminönü'nde dıştan bakıldığında pek belli olmayan oldukça sade bir merkezi var.
   <br/>
   <br/>
   "İkinci Cumhuriyetçileri" de hedef alan bu çok sert ve tehditkâr ifadelerle verilen ilanın neden Atatürk'ün ağzından konuşarak, daha doğrusu Türkiye Cumhuriyeti'nin kurucusu Mustafa Kemal'in arkasına sığınarak verildiği meçhul. Zira bir insanın adına kuruldu diye, o derneğin o kişinin ağzından ilanlar verme hakkı doğmuyor. Buna karşılık 19 Mayıs'ta böyle bir ilan veren Mustafa Kemal Derneği'nin birbirinden ilginç üyeleri var. Yönetim Kurulu, Prof. Erol Cihan, Prof. Vural Savaş, işadamı Şefik Toprak, ressam Althan Enson, noter Rezan Batum, gazeteci Ruhi Yıldırım'dan oluşuyor.
   <br/>
   <br/>
   Ancak Mustafa Kemal Derneği'nin Akademik Konsey'i çok daha etkili ve yakın siyasi tarihimizde etkili olmuş, kamuoyunda da tanınan isimlerden meydana gelmiş. Akademik Konsey'de; Prof. Vakur Versan, E. Tuğg. Hüseyin Yıldırım, E. Org. Suat Aktulga, Prof. Yılmaz ve Hikmet Altuğ, E.Kora. Sebahattin Ergin, E. Korg. Selçuk Saka, E. Org. Necdet Üruğ, E. Org. Necdet Öztorun, Prof. Süheyl Batum... gibi çok tanınmış emekli asker ve akademisyenler var.
   <br/>
   <br/>
   Kim bilir, dernek belki de "Atatürk'ün ağzından mesaj" verme hakkını kendinde kayıtlı bu zengin üye yelpazesi sayesinde buluyordur.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5084-ataturkun-agzindan-mesaj.html), [web.archive.org (arşiv bağlantısı)](http://web.archive.org/web/20130810011657/http://www.aksiyon.com.tr:80/aksiyon/haber-5084-ataturkun-agzindan-mesaj.html)
