# Ayhan Songar'ın ardından

*Bilinmeyen-yazar 1998.03.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cok yönlü bir ilim adamımız olan Prof. Dr. Ayhan Songar'ın vefatından sonra hazırlanan kitapta onun hakkında yazılanlar ve bizzat kendisinin kaleme aldığı yazılardan seçmeler yer alıyor.
  </font>
 </div>
 <div id="newsText">
  <font class="detail-text">
   1927'de Gönen'de doğan Ayhan Songar, İstanbul Tıp Fakültesini bitirdikten sonra, akıl ve sinir hastalıkları uzmanı, psikiyatri doçenti ve nihayet 1964'te profesör oldu. Cerrahpaşa Tıp Fakültesi'nin psikiyatri kürsüsünü kurdu ve fizyoloji ve biyofizik anabilim dallarında da görev yaptı. Bu çok yönlü insan öldüğünde arkasında binlerce makale, 26 adet kitap bıraktı. Mustafa Yazgan onun hakkında yazdığı yazısında üstün vasıf ve hizmetlerini şöyle sıralıyor: Sibernetik ilminin kurucularından; psikoloji ve psikiyatri alanında dünyada medarı iftiharımız; pekçok öğretim üyesi, öğrenci, doktor, psikolog yetiştiren verimli, başarılı bir hoca; edebiyatçı, Yeşilay'cı, fotoğrafçı; Cerrahpaşa Tıp Fakültesi'nde kurulan Cerrahpaşa Müzikoterapi Enstitüsü'nün müdürlüğüne deruhte etti. Mizah yönü kuvvetli olan ve şakadan, espriden hoşlanan Ayhan Songar'la ilgili hatıralarını anlatan Doç. Dr. Sefa Saygılı, Dr. Zekeriya Kökrek, Mehmed Şevket Eygi, Prof. Dr. Asaf Ataseven, Prof. Dr. Fevzi Samuk, Ahmet Kabaklı, Beşir Ayvazoğlu, Taha Akyol gibi isimlerin makalelerinde farklı yönleriyle Ayhan Songar portresi çiziliyor. Kitabın son kısmı ölüm döşeğinde kaleme alınan yazılardan oluşuyor: "Sevgili okuyucularım, bugüne kadar sizlerden ayrılmamak için bütün gücümü harcadım. Ama görüyorsunuz takdire tedbir kâr etmiyor. Hastalığım çok ağırlaştı. Sizden izin istiyorum. Kısmet olur şifa bulursam gene bir araya geliriz. Emri Hak vaki olursa sizlerden helallik dilerim. Benden fatihalarınızı esirgemeyiniz. Hastalık da şifa da Allah'tan."
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3598-ayhan-songarin-ardindan.html), [web.archive.org (arşiv bağlantısı)](http://web.archive.org/web/20130928202128/http://www.aksiyon.com.tr:80/aksiyon/haber-3598-ayhan-songarin-ardindan.html)
