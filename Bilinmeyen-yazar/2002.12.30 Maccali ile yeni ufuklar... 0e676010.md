# Maccali ile yeni ufuklar...

*Bilinmeyen-yazar 2002.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaklaşık 800 değişik modelle sezona hazırlandıklarını belirten Maccali Yönetim Kurulu Başkanı Ali Koç , bu yıl kazakta modanın kırmızı ağırlıklı olduğunu, çift renkli ve fermuarlı kazakların revaç bulduğunu hatırlatıyor.
  </font>
 </div>
 <div id="newsText">
  <font class="detail-text">
   Maccali kazaklarını erkekler arasında bilmeyen yok gibi. Türkiye'nin değişik bölgelerine dağılmış 500 Maccali satış noktasında bugüne kadar milyonlarca kazak satıldı. Kazak sektörünün duayenleri arasında kabul edilmeye başlanan Maccali, ürün konseptini genişletti ve bugünün Maccali pantolonları ve montları ortaya çıktı.
   <br/>
   <br/>
   Ürün yelpazesine kaban, pantolon ve gömleği katan Maccali bu yıl bayanlara yönelik ürünleri sunarak, "erkek" markası olma özelliğini tarihe gömdü. Giyim sektöründe grup anlayışını benimseyen Maccali Yönetim Kurulu Başkanı Ali Koç, yeni dönem tercihlerini şöyle açıklıyor: "Kazak sektöründeki yerimiz artık tartışılmıyor. Biz değişik ürünlere girerek bir giyim grubu oluşturmak istedik. Tekstil bizim neredeyse yarım yüzyıllık bir aile geleneğimiz. Bu yüzden de pantolon ve mont üretiminde hiç zorlanmadık."
   <br/>
   <br/>
   Bu sezon yaklaşık 800 değişik model geliştirdiklerini söyleyen Ali Koç, Maccali modasını yurtdışına ihraç etmek için uğraştıklarını belirterek "Türkiye içinde büyük firma olmanın gururu artık bitmeli. Tekstil Türkiye'nin en büyük gelir kapısıysa, büyük markalar ortaya çıkarmak zorundayız. Bugün küçümsenen bavul ticaretinden bile kişi başına Türkiye en az 20 bin dolar para kazanıyor" diyor.
   <br/>
   <br/>
   Tekstil sektöründe dev adımlar atarak büyük bir grup olma yolunda ilerlemenin risk olup olmadığını sorduğumuzda ise Ali Koç'tan ilginç bir cevap aldık: "Türkiye'nin kalkınan illerini teker teker inceleyin, hepsinin tekstil sayesinde kalkındığını göreceksiniz. Türk sanayiinin lokomotifi olan tekstil biraz sahipsiz kalıyor. Bu durum yatırımları azaltabiliyor. Ancak biz gelecekten ümitliyiz. Önümüzdeki yıl ürün çeşidimizi bin adede çıkarmak istiyoruz."
   <br/>
   <br/>
   Bu yılın kazak modasının kırmızı ağırlıklı olduğunu belirten Ali Koç, çift renkli ve fermuarlı kazakların oldukça popüler olduğunu da hatırlatıyor. Taşlanmış kotların moda olduğunu ve kot montların yeniden vitrinleri süslediğini belirten Ali Koç'un bayanlara tavsiyesi ise boğazlı kazakları satın almaları...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-11051-15-maccali-ile-yeni-ufuklar.html), [web.archive.org (arşiv bağlantısı)](http://web.archive.org/web/20120620062526/http://www.aksiyon.com.tr:80/aksiyon/haber-11051-15-maccali-ile-yeni-ufuklar.html)
