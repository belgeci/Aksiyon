# Bu film çok konuşulacak

*Bilinmeyen-yazar 2004.10.11*

<div>
 <p>
  <font>
   “Kurtlar İmparatorluğu” isimli filmin Türkiye çekimleri yapılıyor. Film, ‘Kızıl Nehirler’ ve ‘Taş Meclisi’ kitaplarıyla tanınan Jean Christophe Grange’nin aynı aldı romanından beyaz perdeye uyarlandı.
   <br/>
   <br/>
   Nevşehir’e bağlı Uçhisar beldesindeki işini tamamlayan film ekibi, faaliyetlerini İstanbul’da sürdürüyor. Filmin başrol oyuncusu Jean Reno. Filmde, Türk Özel Harekat Timi’nin şefi rolünü Emre Kınay oynuyor. Paris’te ‘ülkücü mafya’ diye tanımlanan grupların karıştığı cinayetleri konu alan filmin yapımcısı Patrice Ledoux, “Türkler emin olsun, onları yeni bir Geceyarısı Ekspresi beklemiyor. Bazı yanlış davranışta bulunan ülkücülerin MHP ile alakası yoktur” diyor.  Filmin Türkiye’deki yapım temsilcisi Medya Vizyon şirketi, senaryoyu MHP Genel Serketer Yardımcısı Mehmet Nacar’a gönderdi. Nacar, kitap ve filmde Türk insanlarını kötü gösteren bir anafikir olduğunu düşündüklerini belirterek, filmi benimsemediklerini açıkladı.
   <br>
    <br>
     Yargıtay’ın netameli kararına belediye başkanları karşı çıkıyor
     <br>
      <br>
       Yargıtay’ın, İstanbul Bakırköy’deki ruhsatsız bir bina için güçlendirme yapılabileceği kararına varması, ‘gecekondulara örtülü af’ diye yorumlandı. Doç. Dr. Adem Sözüer, Yargıtay’ın söz konusu kararının emsal teşkil ettiğini, belediyelerin bundan böyle kaçak yapılara güçlendirme ruhsatı vermek zorunda olduğunu belirtti. Tartışılan kararın çıkmasına vesile olan 60 yaşındaki Saim Türkekul, 1999 depreminde orta derecede hasar gören Bakırköy’deki apartman dairesini güçlendirmek istedi. Ama müteahhit projeye aykırı inşa ettiği için apartman ruhsatsızdı. Üstelik diğer kat malikleri güçlendirmeye karşı çıkıyor. Türkekul’un Bakırköy 8’inci Asliye Hukuk Mahkemesi’nde açtığı dava reddedildi. Yerel mahkemenin kararını bozan Yargıtay 4’üncü Hukuk Dairesi, apartmanda oturanların güçlendirme giderlerine katılması gerektiğini ve binada kat mülkiyeti kurulmamış olmasının böyle bir istemde bulunmaya engel teşkil etmediğini hükme bağladı. Bu karara göre bir apartmanda bir kişi istese bile güçlendirme yapılacak. Yargıtay’ın kararını bu anlamda olumlu bulan belediye başkanları, kararın ruhsatsız yapıları da kapsamasındaki tehlikeye dikkati çekiyor.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1287 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=16685), [web.archive.org (arşiv bağlantısı)](http://web.archive.org/web/20060104063801/http://aksiyon.com.tr:80/yazdir.php?id=16685)
