# Milli ar-ge’siz olmuyor

*Bilinmeyen-yazar 2005.01.31*

<div>
 <p>
  <font>
   ABD ilaç sektörünün üçüncü büyük firması Merck tarafından 1999 yılında piyasaya sürülen Vioxx isimli romatizmal ağrı kesicinin, kalp ve damar hastalıklarına yol açtığının ortaya çıkması, söz konusu ilacın 2000 yılından bu yana 2,5 milyon kutu tüketildiği Türkiye’de de endişeyle karşılandı.
   <br/>
   <br/>
   Yan etkisi belirlendikten sonra Merck, 30 Eylül 2004 tarihinde yılda 2,5 milyar dolar hasılat yaptığı ilacın satışını bütün dünyada durdurdu. ABD İlaç ve Gıda Dairesi (FDA) uzmanı Dr. David Graham’ın, ilaç piyasaya çıktıktan sonra sadece kendi ülkesinde 88 ile 140 bin arasındaki kişinin kalp ve damar hastalıklarına yakalanmış olabileceğini açıklaması olayın ciddiyetini gösteriyor. Vioxx kullananlarda, diğer romatizmal ilaçları tercih edenlere göre kalp hastalıklarına yakalanma riski yüzde 34 artıyor. İlacın kalp krizine kadar giden yan etkisi en az 18 ay boyunca tüketilmesi durumunda beliriyor. Merck Türkiye Genel Müdürü Kevin Ali, 18 aydan az kullananlar için herhangi bir risk oluşmadığını ifade ediyor.
   <br>
    <br>
     Zaman zaman bazı ilaçlar hakkında ciddi yan ya da beklenmedik etkileri olduğuna dair haberler kamuoyu gündemindeki yerini alıyor. Bunlardan kimileri daha sonra anlaşılıyor ki, çok uluslu ilaç firmalarının rekabet amacıyla çıkarttığı şaibelerden ibaret. Vioxx’un durumu pek şaibeye benzemese de zamanla gerçeği daha yakından bileceğiz. Ancak burada sorulması gereken temel bir soru var: Nasıl oluyor da, milyarlarca doları Ar-Ge faaliyetlerine harcadıklarını açıklayan büyük ilaç firmalarının ilaçlarında bu çaptaki hatalar gözden kaçabiliyor. Üstelik, Ar-Ge harcamaları fiyatlara bir güzel yansıtılıyor.
     <br>
      <br>
       Bir ilacın eczane raflarına ulaşıncaya kadar çok sayıda evreden geçtiğini biliyoruz. Önce hayvanlar, ardından gönüllüler, sonra da artık hastalıklarının son noktasındaki kişiler üzerinde deneniyor. İlacın ruhsatlandırılması süreci 10 yılı aşıyor. Her ilacın şu ya da bu nitelik ve nicelikte yan etkisi söz konusu. Penisilin, alanında çok etkin ve kesin sonuca giden bir ilaç. Ama milyonda bir de olsa öldürücü alerjiye sebep olabiliyor. Beklenmedik etki olayı hemen hemen bütün ilaçlar için geçerli. Vioxx ve benzeri vakıalardaki durum bir hayli farklı. Tam bu noktada Sağlık Bakanlığı’na da büyük iş düşüyor. Batılı ülkelerin araştırma sonuçlarına muhtaç olmadan Ar-Ge üniteleri kurarak ruhsatlandırma aşamasında ilaçları bizzat testten geçirmeli. Edindiğimiz bilgilere göre Türk Eczacılar Birliği’nin bir Ar-Ge ünitesi var ama tam kapasite çalışmıyor.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 764 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19483), [web.archive.org (arşiv bağlantısı)](http://web.archive.org/web/20051220012713/http://aksiyon.com.tr:80/yazdir.php?id=19483)
