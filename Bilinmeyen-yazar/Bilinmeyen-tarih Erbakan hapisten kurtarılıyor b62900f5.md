# Erbakan hapisten kurtarılıyor

*Bilinmeyen-yazar Bilinmeyen-tarih*

<div>
 <p>
  <font>
   Saadet Partisi eski Genel Başkanı Necmettin Erbakan'ı hapis yatmaktan kurtaracak yasal düzenleme hazırlanıyor. Eğer, AK Parti ve CHP'lilerin önergesi doğrultusunda hazırlanan tasarı yasalaşırsa Erbakan cezaevine girmeyecek.
   <br/>
   <br/>
   TBMM Adalet Komisyonu, Ceza ve Güvenlik Tedbirlerinin İnfazı Hakkındaki Yasa Tasarısı'nı görüştü. Komisyondaki görüşmeler sırasında 'özel infaz usulleri'ni içeren maddeye ekleme yapılması kabul edildi. Buna göre, '3 yıl ve daha az cezaya çarptırılan 75 yaş üzeri hükümlülere, tam teşekküllü devlet hastanesinden rapor almaları durumunda cezaslarını konutlarında çekme imkanı sağlandı. 54. Hükümet'in Başbakanı Necmettin Erbakan, geçen yıl 'Kayıp Trilyon' davası kapsamında 2 yıl 4 ay hapis cezasına çarptırılmıştı. Erbakan'a siyaset yolunu da kapatan karar, Yargıtay 11. Ceza Dairesi tarafından oybirliğiyle onanmıştı. Ankara Numune Hastanesi'nden rapor alan Erbakan'ın cezası bir yıl ertelenmişti. 23 Aralık'ta cezaevine girecek olan Erbakan, geçen hafta TCK'da yapılan değişiklikler doğrultusunda başvuru yaptı. Ancak Ankara 9. Ağır Ceza Mahkemesi, yeni TCK'da Erbakan'ın lehine bir hüküm olmadığı gerekçesiyle başvuruyu reddetmişti.
   <br/>
   <br/>
  </font>
 </p>
 <p>
  <font>
   (Bu yazı 438 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19098), [web.archive.org (arşiv bağlantısı)](http://web.archive.org/web/20050221054507/http://www.aksiyon.com.tr:80/yazdir.php?id=19098)
