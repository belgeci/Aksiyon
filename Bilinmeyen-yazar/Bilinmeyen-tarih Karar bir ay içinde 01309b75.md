# Karar bir ay içinde

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20050302180202im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180202im_/http://www.aksiyon.com.tr/resim/302/6.jpg" vspace="5"/>
  </p>
 </font>
 <font class="content">
  istanbul Büyükşehir Belediyesi eski Başkanı Recep Tayyip Erdoğan bir süredir yeni bir oluşumun, bir başka ifadeyle yeni bir partinin işaretlerini veriyordu. Bu amaçla bazı önemli gezilere çıkıyor, tabanla ilişkilerini pekiştiriyor, bir taraftan da yanında yeni bir entellektüel kadro oluşturmaya çalışıyordu
 </font>
 <br/>
 <p>
  <font class="content">
   Kuşkusuz Erdoğan’ın bu tür çabaları her ne kadar bunu açıkça kabul etmese de kimsenin gözünden kaçmıyordu. Herkes acaba siyasete yön verenler Tayyip Erdoğan’ın bu girişimlerine izin verecek mi diye beklerken beklenen oldu ve Kartal Cumhuriyet Başsavcılığı’nın hazırladığı iddianameyi ve Kartal 1’inci Ağır Ceza Mahkemesi’nin “izin” talebini inceleyen Bakanlık müfettişleri, Erdoğan’ın 1998’in Eylül ayında Tuzla’da yaptığı suça konu konuşmayı da değerlendirerek, yargılama için gerekli kriterlerin oluştuğuna karar verdiler. Dosya bir üst raporla İçişleri Bakan’ı Sadettin Tantan’a sunuldu. Tantan’ın raporu onaylaması üzerine yargılama için gerekli izin verilmiş oldu. Erdoğan’ın bu karara itiraz etmesi üzerine dosya, Ağustos ayı içinde Danıştay’a gönderildi.
   <br>
    <br>
     Peki şimdi ne olacak? Tayyip Erdoğan’la ilgili dosya adli tatil döneminde gönderildiği için henüz incelenmedi. Erdoğan’ın mahkumiyet alması durumunda 3 yıldan 5 yıla kadar ağır hapis cezasına çarptırılabileceği belirtiliyor.
     <br>
      <br>
       Bu da bir süredir Türk siyasetini kontrol edenlerin etkinliğinin sürdüğü anlamına geliyor. Yani, Tayyip Erdoğan 312. maddeyle birlikte siyasi yasağı kalksa da siyasete sokulmak istenmiyor. Bu yeni davadan beraat da etse onun önünü kesmek için yeni birşeyler bulmaları pek de zor olmayacak.
       <br/>
       <br/>
       Aslında amaçlananı görmek pek de zor değil. Siyasete yön verenler önümüzdeki dönemde büyük bir ihtimalle FP’nin kapatılması durumunda ortaya çıkacak boşluğun kontrolsüz bir şekilde doldurulmasına izin vermeyecekler. Ve oyların merkez partisi olmak için yoğun bir çabaya girdiği gözden kaçmayan MHP’ye gitmesi amaçlanacak. MHP lideri Bahçeli’nin HADEP’e gül uzatması kuşkusuz FP’nin kapanması durumunda ortaya çıkması muhtemel bir seçim senaryosu üzerine dayanıyor. Peki böyle mi olacak?
       <br/>
       <br/>
       Görünen o ki hadiseler böyle şekillenmeyecek. Hedeflenen bu olsa da hiç bir şeyin Türkiye’de planlandığı gibi gitmesi pek olası değil. Çünkü her zaman gözden kaçan, hesaplanamayan gelişmeler Türkiye konjonktüründe mümkün. 12 Eylül’den sonra Cumhurbaşkanı Kenan Evren’in Sunalp’in MDP’sinin desteklenmesini istemesi nasıl ters tepmişse, Türk siyaseti üzerinde oynanan oyunlar da tutacak gibi gözükmüyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13958), [web.archive.org (arşiv bağlantısı)](http://web.archive.org/web/20050302180202/http://www.aksiyon.com.tr:80/detay.php?id=13958)
