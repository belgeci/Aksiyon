# GSM operatörleri iPhone yarışında

*Bilinmeyen-yazar 2008.09.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Piyasada birçok marka ve modelde cep telefonu var. Son zamanlarda adını duyuranlar ise çift sim kartlılar, 3 sim kartlılar, televizyonlular ve çift yüzlüler. GSM operatörleri Vodafone ile Turkcell ise Apple’ın iPhone modeli üzerinden yarışıyor.
  </font>
 </div>
 <div id="newsText">
  <font class="detail-text">
   Mayıs ayında cep telefonu iPhone 3G’yi yıl içinde Türkiye’de satışa sunacağını açıklayan Vodafone’dan sonra Turkcell de anlaşma imzaladığını duyurdu. Vodafone Türkiye, haziran ayı başında web sitesi üzerinden başlattığı ön kayıt sürecinin yoğun ilgi gördüğünü belirtiyor.  iPhone 3G’nin Türkiye pazarına sunulması Vodafone’un Apple ile haziranda yaptığı global anlaşma kapsamında belirlenen takvim çerçevesinde olacağı açıklanırken, Türkiye’de Vodafone’un ardından,  iPhone 3G için Apple’la anlaşan başka operatörlerin de olması nın gayet doğal olduğu vurgulandı.
   <br/>
   <br/>
   iPhone 3G’yi cepte eşsiz internet ve multimedya deneyimi olarak duyuran Turkcell, bir mobil cihazda yaşanan teknoloji deneyiminin en ileri noktaya taşındığını anlatıyor. Turkcell olarak Apple ile yaptıkları anlaşmadan büyük heyecan duyduklarını dile getiren Turkcell Pazarlamadan Sorumlu Genel Müdür Yardımcısı Lale Saral Develioğlu: “iPhone 3G mobil cihazlar teknolojisinde gelinen son noktayı temsil ediyor ve müthiş yenilikçi olan bu ürünü yıl sonuna doğru 35 milyondan fazla müşterimize sunmak için sabırsızlanıyoruz. Hızlı mobil internet kullanımının ciddi bir oranda arttığı günümüzde Apple, iPhone 3G için dünyanın lider operatörleriyle bu tür anlaşmalar yapıyor. Yeni teknolojileri 35 milyonu aşkın müşterisine daima dünyayla eşzamanlı sunmayı hedefleyen Turkcell’in bu operatörler arasında yerini almış olması bizim için büyük mutluluk.” dedi. iPhone 3G’nin satış fiyatı ve tarifeleri henüz belli değil ama her iki operatör de web adreslerinden ön talepleri kabul ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-22972-gsm-operatorleri-iphone-yarisinda.html), [web.archive.org (arşiv bağlantısı)](http://web.archive.org/web/20131123092623/http://www.aksiyon.com.tr:80/aksiyon/haber-22972-gsm-operatorleri-iphone-yarisinda.html)
