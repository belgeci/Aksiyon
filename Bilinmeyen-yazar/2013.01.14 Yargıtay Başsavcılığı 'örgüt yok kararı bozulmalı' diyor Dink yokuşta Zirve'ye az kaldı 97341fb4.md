# Yargıtay Başsavcılığı ‘örgüt yok kararı bozulmalı’ diyor… Dink yokuşta Zirve’ye az kaldı…

*Bilinmeyen-yazar 2013.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul 14’üncü Ağır Ceza Mahkemesi, işyerinin önünde öldürülen Hrant Dink’in davasında verdiği ‘örgütsüzlükten beraat’ kararının Şubat 2012’de gerekçesini açıkladığında, “Türk hukuku, Dink bir yokuşta” demiştik.
  </font>
 </div>
 <div id="newsText">
  <font class="detail-text">
   <p>
    Yargıçlara göre, “Bu çok boyutlu cinayetle örgüt bağını ortaya koymak adına eldeki deliller yetersizdi.” Vardıkları kanaatin mantığı da şöyleydi: “Mahkememiz, bu azmettiriciler var ise bunlara ulaşma kapısını açık tutmak için, örgütün delillerine ulaşılamadığından, ‘şüphe’ nedeniyle beraat kararı vermiştir. Yeni delillere ulaşıldığı takdirde tekrar yargılama yapılabilecektir.” Dava kritik bir eşikte şimdi. Yargıtay Cumhuriyet Başsavcılığı bundan yaklaşık bir yıl sonra hükmün bozulması yönünde görüş belirtti: “19 Ocak 2007 tarihinde sırf başka din ve milliyetten olması nedeniyle Fırat (Hrant) Dink’in öldürülmesi sistemli, planlı ve organize olarak bir örgüt faaliyeti kapsamında, devletin birliğini bozmaya yönelik eylemler olarak değerlendirilmelidir.” Bu öldürme vakıasının ‘sıradan’ olmadığını; ülkede kargaşa ve güvensizlik ortamı oluşturulmak istendiğini vurguladı ayrıca. Zaten karar aşamasında esas hakkındaki mütalaasını sunarken 14’üncü Ağır Ceza’nın savcısı Hikmet Usta da ‘Trabzon Jandarması’nda yaşananları, o süreçteki 301 davasını ve Kafes Operasyonu Eylem Planı’nda Dink’in isminin geçmesine dikkatleri çekerek Ergenekon terör örgütünü işaret etmişti. Yine 1’inci Ergenekon iddianamesinde, söz konusu cana kastin işleniş biçimi ve meydana getirdiği kaosun bu örgütün amacına uygunluğunun altı çizilmişti. Maalesef o metinde de ‘ispat unsurları kâfi değil’ notu düşülmüştü. Avrupa İnsan Hakları Mahkemesi’nin (AİHM) ‘ultra milliyetçi’ bir örgütten dem vurması detayını eklemeliyiz. Şu anda Dink yokuş aşılmak üzere. Yargıtay 9’uncu Ceza Dairesi de ‘bozulmalı’ yargısına uyarsa (Malatya) Zirve’ye çıkılacak. Asıl ondan sonrası önemli. Dava tepetaklak aşağıya mı yuvarlanacak? Yoksa emin adımlarla ‘platolarda’ Ergenekoncuların başa ördüğü çoraplar mı sökülecek?
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Sacit AKDAĞ, 16 January 2013, 21:31
> Mahkemenin kararı-kamuoyuna yansıdığı kadarıyla bilinen delil durumuna nazaran- doğru,ancak gerekçe açıklaması yetersizdir.   Herkes gibi, mahkeme de eylemin bir örgütün amaçları doğrultusunda işlendiğini kabul etmekte, ancak faillerin  bu örgütün üyesi oldukları bilinç ve kastıyla hareket ettikler...

Kaynak: [www.aksiyon.com.tr](http://www.aksiyon.com.tr/aksiyon/haber-34565-yargitay-bassavciligi-orgut-yok-karari-bozulmali-diyor%E2%80%A6--dink-yokusta-zirveye-az-kaldi%E2%80%A6.html), [web.archive.org (arşiv bağlantısı)](http://web.archive.org/web/20130131195531/http://www.aksiyon.com.tr/aksiyon/haber-34565-yargitay-bassavciligi-orgut-yok-karari-bozulmali-diyor%E2%80%A6--dink-yokusta-zirveye-az-kaldi%E2%80%A6.html)
