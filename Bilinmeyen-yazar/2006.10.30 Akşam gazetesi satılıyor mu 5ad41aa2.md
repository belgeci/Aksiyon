# Akşam gazetesi satılıyor mu?

*Bilinmeyen-yazar 2006.10.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Medya kulislerinde son dönemde çok konuşulan konuların başında Akşam gazetesinin satışı geliyor.
  </font>
 </div>
 <div id="newsText">
  <font class="detail-text">
   Mehmet Emin Karamehmet'in sahibi olduğu Akşam gazetesine özellikle uluslararası yatırımcıların ilgi gösterdiği söylenirken öne çıkan isimlerin başında medya baronu Rupert Murdoch geliyor.
   <br/>
   <br/>
   Amerikan Yeni Sağ'ının ve İsrail politikalarının en ateşli savunucusu olarak bilinen, CNN'e rakip olarak kurduğu Fox TV'de yaptığı yayınlar ile Irak Savaşı'na zemin hazırlayan medya baronunun dünya genelinde 140 gazetesi ve 87 televizyon istasyonu bulunuyor. Varlıkları toplamı 55 milyar dolar olan bu medya imparatorluğunun yıllık geliri de 25 doları aşıyor.
   <br/>
   <br/>
   Avustralyalı medya baronu hatırlanacağı üzere geçtiğimiz ay İhlâs Grubuna ait TGRT televizyonunu 98 milyon dolara satın almıştı. Türk basınına TGRT ile adım atan Murdoch'un imparatorluğunu genişletmek için gazete ve dergi almaya çalıştığı konuşulurken Türkiye gazetesinin de satıldığı haberleri yayıldı. Kısa bir süre sonra yalanlanan bu gelişmeye karşın Murdoch'un yatırım yaptığı tüm ülkelerde tek bir televizyon kanalıyla yetinmediği birkaç gazete, dergi, radyo istasyonunu da satın aldığını bilen herkes bu konudaki gelişmeleri yakından izlemeye başladı.
   <br/>
   <br/>
   İşte tam bu dönemde Murdoch'un Akşam Grubu'nun patronu Mehmet Emin Karamehmet ile görüşmelere başladığı bilgisi kulaktan kulağa yayılmaya başladı. İddialara göre uzun süredir gazeteyi elinden çıkarmaya çalışan Karamehmet, Avustralyalı medya imparatorunun teklifine oldukça sıcak bakıyor ve iki taraf yakın bir dönemde el sıkışabilir. Son dönemde ulusalcı çizgideki yayınlarıyla dikkat çeken Akşam'ın çizgi değişikliğinde bu satış sürecinin etkisi olup olmadığı büyük merak konusu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-19870-aksam-gazetesi-satiliyor-mu.html), [web.archive.org (arşiv bağlantısı)](http://web.archive.org/web/20120629024441/http://www.aksiyon.com.tr:80/aksiyon/haber-19870-aksam-gazetesi-satiliyor-mu.html)
