# ‘Uzun’ bir röportajın kısa hikâyesi…

*Bilinmeyen-yazar 2005.09.12*

<div>
 <p>
  <font>
   Kürt yazar Mehmet Uzun, bazı uluslararası medya organlarının niçin İsveç’e gittiğiyle ilgili sorularını cevaplandırırken, Aksiyon dergisinin kendisiyle özel bir röportaj yapmadığını ileri sürdü. PKK’nın 250 kişilik ölüm listesinde adı geçen Uzun’un İsveç’e gitmesiyle ilgili Türk basınında günlerce haberler yayımlandı.
   <br/>
   <br/>
   Haberlerde yabancı basın kuruluşlarının haberlerine atıfta bulunuluyor, Uzun’un Aksiyon’un kendisiyle röportaj yapmadığı iddiası satır aralarında yineleniyordu. Uzun’un zaten yıllardır mekân tuttuğu ve vatandaşı olduğu İsveç’e son gidişinin sebebini kuşkusuz en iyi kendisi biliyor. Bizi gidişin sebebi değil, röportajı inkar edişinin sebebi ilgilendiriyor. Arkadaşımız Haşim Söylemez, Uzun ile ‘Ruhun Gökkuşağı’ adlı romanı piyasaya çıktığı mart ayında görüştü. Görüşme yeri yazarın Diyarbakır’a her gelişinde kaldığı Demir Otel’in suitiydi. Söyleşi yaklaşık iki saat sürdü. Söyleşide son romanı, geleceğe dair projeleri ve Kürt meselesi konuşuldu. Derginin 557’nci sayısında Uzun ile yapılan söyleşinin roman dili ve Kürt meselesiyle ilgili bölümleri yayımlandı. Çünkü aradan aylar geçtiği için son romanını kapsayan konuşmalar gündemden düşmüştü. Dergi görüşmeyi özel haber olarak bekletmekteydi. Yazarın Güneydoğu’daki medreseleri ele almakta olan projesi de röportajda geçirilmedi.
   <br>
    <br>
     Bu arada tabii ki röportajda PKK’nın ölüm listesi konuşulmadı. Liste olayı sonradan gelişen bir olaydı. Dolayısıyla Uzun’un derginin 555’inci sayısında ‘Namlunun Ucundaki 250 Kürt’ başlığıyla yer alan habere ilişkin mart ayındaki röportajda bir şeyler söylemesi imkân dışıydı. Kendisinin örgütün ölüm listesinde olduğu bilgisini yukarıdaki başlıkla yayımlanan haberde itirafları alıntılanan PKK tetikçisi veriyordu. Kaldı ki, adı örgütün daha önceki ölüm listelerinde de geçiyordu. Öldürülen Hikmet Fidan ve yazar Ümit Fırat gibi tanınmış Kürtlerin isimleri de listelerde geçiyordu. Aksiyon’un 556’ncı sayısında kendisiyle yapılan röportaj kapaktan verilen Ümit Fırat da, değişik zamanlarda örgütten ölüm tehditleri aldığını dile getirdi. Öte yandan şunu da belirtelim; Aksiyon’a Uzun tarafından gönderilen hiçbir aracı gelmemiştir. Ve şunu da vurgulayalım, dergi bundan sonra da dikkat edeceği ilkeler gereği, şimdiye kadar hiçbir haberinde kimseyi hedef göstermedi.
     <br>
      <br>
       Bu bilgilerin tümünü Aksiyon’dan görüş isteyen Hürriyet gazetesine bildirmiştik. Ancak maalesef, Uzun ile yapılan röportaja ilişkin hiçbir bilgiyi sayfalarına koymadılar.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 472 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22489), [web.archive.org (arşiv bağlantısı)](http://web.archive.org/web/20051227220654/http://www.aksiyon.com.tr:80/yazdir.php?id=22489)
