# Avrupa’nın eroin otobanıyız

*Bilinmeyen-yazar 2012.01.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Birleşmiş Milletler Uyuşturucu ve Suç Ofisi (UNODC) 2011 Dünya Uyuşturucu Raporu’na göre Afganistan’dan yeryüzüne her yıl 360 ton eroin yayılıyor.
  </font>
 </div>
 <div id="newsText">
  <font class="detail-text">
   <p>
    Bunun 160 tonu Pakistan, 115 tonu İran ve 90 tonuysa diğer Asya ülkeleri üzerinden pazarlanıyor. İran’dan sevk edilen uyuşturucu maddenin 82 tonu transit konumundaki Türkiye’ye giriyor. Bunun 10 tonu narkotik polisince yakalanıyor. Türk polisinin etkin operasyonları sonucunda Avrupa’daki uyuşturucu fiyatları yükselmiş. Kalite de düşmüş bu arada. Topraklarımıza uğrayan eroin, İstanbul’dan Yunanistan ve Bulgaristan’a, oradan da Avrupa’ya iletiliyor. Zehir tacirleri deniz yoluna yoğunlaşmış şimdilerde. Avrupa’dan Ortadoğu ülkelerine gönderilen captagon türü uyuşturucu hapların geçiş güzergâhı da Türkiye. Bir yıl içinde 2,8 milyon tablet bu haptan ve 479 kilo da amfetamin yakaladı polisimiz. İstanbul narkotikçileri son iki yılın en başarılı operasyonunda 354 kilo 800 gram eroine el koydu önceki hafta. Zehirleri battaniyelere saran tacirler polise 515 bin avro rüşvet teklif etmişler bırakılmaları için.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31695-avrupanin-eroin-otobaniyiz.html), [web.archive.org (arşiv bağlantısı)](http://web.archive.org/web/20120311024145/http://www.aksiyon.com.tr:80/aksiyon/haber-31695-avrupanin-eroin-otobaniyiz.html)
