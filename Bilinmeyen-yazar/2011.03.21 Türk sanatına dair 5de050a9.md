# Türk sanatına dair

*Bilinmeyen-yazar 2011.03.21*

<font class="agenda2NewsSpot">
 İş adamı Öner Kocabeyoğlu’nun özel koleksiyonundan seçilen 20 sanatçının 433 eseri, “XX. Yüzyılın 20 Modern Türk Sanatçısı 1940-2000” başlığı ile 11 Mart-19 Haziran 2011 tarihleri arasında Santralistanbul Ana Galeri’de sergilenecek.
</font>
<font class="newsDetail">
 <p>
  <p class="MsoNormal">
   Danışmanlığını Ferit Edgü’nün, yerleşimini Metin Deniz’in yaptığı serginin grafik tasarımları Erkal Yavi’den. Santralistanbul Ana Galeri’nin üç katına yayılan koleksiyon, “Figüratif” ve “Soyut” olmak üzere iki temel grupta sergileniyor. Serginin birinci katında, “İki Kuşak Figüratifler” konseptinde Fikret Mualla, Abidin Dino, Avni Arbaş, Mehmet Güleryüz, Komet, Alaettin Aksoy, Ergin İnan, Yüksel Arslan ve Ömer Uluç’un toplam 136 eseri yer alıyor. Serginin ikinci kata yayılan bölümünde Fahrelnissa Zeid, Nejad Devrim, Albert Bitran, Hakkı Anlı, Selim Turan ve Mübin Orhon’un toplam 186 eseri “Paris Okulu Soyut Türk Ressamları” başlığı altında sergileniyor. Santralistanbul Ana Galeri’nin son katında da, “Geometri, Işık, Müzik ve Duvarlar” başlığı altında Ferruh Başağa, Adnan Çoker ve Burhan Doğançay’ın toplam 99 eseri yer alıyor. Sergide, 1940-2000 döneminin önemli heykeltıraşlarından İlhan Koman’ın 3, Koray Ariş’in ise 9 eseri izleyiciler ile buluşuyor.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28987-12-turk-sanatina-dair.html), [web.archive.org (arşiv bağlantısı)](http://web.archive.org/web/20110419042507/http://www.aksiyon.com.tr:80/aksiyon/haber-28987-12-turk-sanatina-dair.html)
