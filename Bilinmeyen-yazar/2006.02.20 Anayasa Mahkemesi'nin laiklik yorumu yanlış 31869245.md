# “Anayasa Mahkemesi’nin laiklik yorumu yanlış”

*Bilinmeyen-yazar 2006.02.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Danıştay’ın başörtüsü yasağını sokağa taşıdığı ifade edilen son kararıyla ilgili tartışmaları Zaman Gazetesi’nden Murat Aydın’a değerlendiren Bilkent Üniversitesi’nin Anayasa Hukukçusu Öğretim Üyesi Prof. Dr. Ergun Özbudun, “50 senelik hukukçuyum, Türk mevzuatında kamusal alan diye bir şey görmedim. Böyle bir kavram varsa gösteren olursa sevinirim” dedi.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Özbudun’a göre Danıştay kararının arkasında Anayasa Mahkemesi’nin yanlış laiklik yorumu var. Türban yasağına dair uygulamalar bu yanlış yoruma dayandırılıyor. Ayrıca Avrupa İnsan Hakları Mahkemesi’nin (AİHM) başörtüsü kararı da yanlış anlaşıldı. AİHM ‘yasak uygulanmalı’ demiyor. Mevcut durumun sözleşmeye aykırılık teşkil etmediğini söylüyor. Özbudun, Anayasa Mahkemesi’ni şu cümlelerle eleştiriyor: “Anayasa Mahkemesi, başörtüsüyle ilgili kararında din ve vicdan özgürlüğüyle laiklik ilkesi arasında denge kurmalıydı. Bu yapılamamış, konunun din ve vicdan özgürlüğüne ilişkin yönü ihmal edilmiş ve karar tümüyle laiklik ilkesi üzerine kurulmuştur. Kaldı ki üniversitelerde kız öğrencilerin laiklik ilkesini nasıl aşındıracağı ve bozacağı da kararda tatminkâr şekilde açıklanmamıştır. Laiklik elbette sahip çıkmamız gereken bir değerdir. Fakat laikliği din özgürlüğüyle birlikte düşünmek ve bu iki değeri birbirleriyle çatışmayacak ya da mümkün olduğu kadar az çatışacak biçimde dengelemek gerekmektedir.”
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23428), [web.archive.org (arşiv bağlantısı)](http://web.archive.org/web/20070608033316/http://www.aksiyon.com.tr:80/detay.php?id=23428)
