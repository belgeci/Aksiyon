# 10 yıldır Türkiye'yi okuyoruz

*Bilinmeyen-yazar 2003.12.08*

<div>
 <p>
  <font>
   Arşiv niteliği taşıyan, araştırmacılara kaynak olacak, Aksiyon okurlarına nostalji yaşatacak özel bir çalışma ile karşınızdayız. Kapak dosyaları incelendiğinde geride bıraktığımız dokuz yılın doğru biçimde okunduğuna, etkin bir yayın yapıldığına şahit olacaksınız. Gücünü ilkeli yayınlarından alan Aksiyon, 10 yılda 470 sayıya ulaştı. Başarısız örneklerin epeyce fazla olduğu ülkemizde bu, istikrarın göstergesidir.
   <br/>
   <br/>
   UĞUR MUMCU"YU KAPAĞA TAŞIDIK
   <br>
    Duruşu itibariyle solda yer alıp da suikastlere kurban gidenlerin ardından bazı çevrelerin gözleri İslami kesime çevrilir. Uğur Mumcu öldürüldüğünde de aynısı oldu. Fakat Aksiyon, Uğur Mumcu konusunu ele alarak, Müslümanları zan altında bırakan bu tür olaylardan duyduğu rahatsızlığı dile getirdi. Bu kapak sağ ve solda çok olumlu tepkiler aldı.
    <br>
     <br>
      NAZIM HİKMET"İN SAĞ"DAN GÖRÜNÜŞÜ
      <br>
       Yıllar geçer fakat ne hikmetse, Nazım Hikmet hiç bir zaman tartışmaların odağından uzak kalamaz Türkiye"de. Nazım"ın mezarının Türkiye"ye getirilip getirilmemesi tartışmaları da bunlardan biridir. Sol hep tartışır ama bu konuya son noktayı koymaz/koyamaz bir türlü. Aksiyon, Nazım Hikmet hakkında konuşmayı pek sevmeyen Türk sağının görüşlerini kapak yaparak ne düşündüklerini ortaya koydu. Türk sağına göre solcu aydınlar, Nazım"ı istismar ediyordu.
       <br>
        <br>
         ALEVİLER DE SÜNNİLER KADAR MÜSLÜMAN
         <br/>
         Aksiyon, Anadolu"da köy köy, şehir şehir dolaşarak yerinde incelediği Alevileri de kapağına taşıdı. Bu, o zamana kadar yapılmış belki de en ciddi Alevi kapağı idi. Çok olumlu yankılara sebep oldu kamuoyunda. Dergiye ulaşan teşekkürler çalışanların şevkini ikiye katladı.
         <br/>
         <br/>
         MİT"İN İRTİCA RAPORU
         <br/>
         Milli İstihbarat Teşkilatı (MİT) raporunu ele geçiren Aksiyon, devletin bu çok önemli kurumunun uğraş alanlarını gözler önüne serdi. MİT, raporunda, "Müslümanları Türkiye için bir tehlike olarak gösterip tarikatların ülke geleceğini tehdit ettiğini" iddia ediyordu. MİT"in terör veya başka işleri rapor etmek yerine bu noktaya yoğunlaşması Türk halkında şaşkınlığa yol açtı.
         <br/>
         <br/>
         DENİZ KUVVETLERİ"NDE İNANILMAZ SKANDAL
         <br/>
         Aksiyon"un çok ses getiren kapaklarından biri de Deniz Kuvvetleri"ndeki gemi alımları ile ilgili yapılan yolsuzlukların yer aldığı kapak oldu. "İşe yaramaz" raporu olmasına rağmen Amerika"nın çöpe atacağı gemileri 13 trilyon lira karşılığında satın alan Deniz Kuvvetleri, böylece devleti trilyonlarca lira zarara sokmuştu. Bunu kapak yaptıktan sonra Aksiyon'a esrarengiz telefonlar gelmeye başladı.
         <br/>
         <br/>
         ÇEKİÇ GÜÇ"ÜN AMACI AKSİYON"DA
         <br/>
         Aksiyon"un kamuoyunda çok takdir toplayan bir kapağı da, Körfez Savaşı sonrası, Kuzey Irak"ta yaşayan Kürtleri Saddam rejimine karşı korumak için Güneydoğu"da konuşlandırılan Çekiç Güç"ün asıl amacını ortaya çıkardığı kapak oldu. Çekiç Güç, basında ilk defa Aksiyon"da yayınlanan Genelkurmay"ın belgelerine göre Güneydoğu"da Türk sınırlarının bir bölümü dahil olmak üzere bir Kürt devleti kurmak istiyordu.
         <br/>
         <br/>
         TÜRKİYE"Yİ HANGİ ALİLELER YÖNETİYOR?
         <br/>
         Dergi, Türkiye"yi idare eden sınıfın profilinin ortaya konduğu kapakta Türkiye"nin siyasi ve sosyal yaşamında ön plana çıkan belirli isimleri ve onların ailelerini deşifre etti. Güç odağı aileler ilk defa Aksiyon"un ciddi araştırması sonucu ortaya çıkarıldı.
         <br/>
         <br/>
         HAPİSHANELERE AİLE REFORMU
         <br/>
         Türkiye"de ceza alan bir kişinin sadece kendisi değil ailesi de cezalandırılmış oluyor. 10 yıla mahkum olan bir insanın eşi de, 10 yıl ceza çekmiş oluyor. Aksiyon, sayıları onbinlerle ifade edilen mahkumları kapak yaparak, evli mahkumlara belli sürelerde ev izni verilmesini teklif etti. Haber üzerine zamanın RP Tokat Milletvekili Ahmet Fevzi İnceöz, Meclis"e soru önergesi vererek, yayınımızı destekledi.
         <br/>
         <br/>
         ASRA GÜLEN ADAM"LA SATIŞ REKORU
         <br/>
         Gazetelerin yıldırım baskı yaptığı bilinir ama dergicilikte ikinci baskı yapmak harikulade bir olay olur. Aksiyon, bu hazzı da yaşadı ve "Fethullah Gülen Hocaefendi"nin kapak olduğu 41. sayıda 2. baskı yaparak 35 bin satış rakamına ulaştı. Aksiyon, 183. sayısında Fethullah Gülen Cevap Veriyor kapağı ile de 100 bini aşarak, dergicilikte tarihi bir rekor kırdı.
         <br/>
         <br/>
         MUHSİN BATUR: "DARBELER ÇÖZÜM OLMADI"
         <br/>
         Türkiye"de darbenin çözüm olmadığı gerçeğini artık herkes biliyor. Her ne kadar zaman zaman bu yönde kışkırtıcılık yapanlar olsa bile bunların sayısı oldukça az. Herkesin dikkat çektiği bu gerçeğe ilginç bir isimden gelen destek net bir şekilde ilk kez Aksiyon"un sayfalarında kamuoyuna duyuruldu. 12 Mart muhtırasının güçlü ismi Emekli Orgeneral Muhsin Batur, yapılan darbelerin başarıya ulaşmadığına dikkat çekerken, "Darbeler çözüm olmadı" diyerek tarihi bir itirafta bulundu.
         <br/>
         <br/>
         ABD MUAVENET GEMİSİNİ KASTEN VURDU
         <br/>
         Ege Denizinde yapılan NATO tatbikatına katılan TCG Muavenet gemisinin ABD"ye ait Saratoga uçak gemisinden atılan iki füze ile vurulması sonucu 5 askerimiz şehit olmuştu. ABD bunun teknik bir hata sonucu meydana geldiğini söyleyerek tazminat ödeyip olayı kapatmayı tercih ederken, o dönemde Türkiye"de yaşanan siyasi kavgalar nedeniyle yöneticiler bu korkunç olayın üzerine gitmemişti. Aksiyon korkunç gerçeği ortaya çıkarmayı başardı: Muavenet gemimiz kasten vurulmuştu. ABD"ye ait uçak gemisinden çekilen kontrol kameralarıyla açıkça tespit edilen bu gerçek dünya kamuoyuna Aksiyon aracılığıyla duyuruldu.
         <br/>
         <br/>
         İSRAİL"LE YAPILAN ASKERİ ANLAŞMA İLK KEZ AKSİYON"DA YAYINLANDI
         <br/>
         İsrail ile Türkiye arasında imzalanan askeri anlaşmanın kapsamının ne olduğu tüm kamuoyunun merak konusu olmuştu. Meclis"te bulunan milletvekilleri dahi içerik konusunda bilgi sahibi değilken, Aksiyon, bu anlaşmanın tam metnini ele geçirerek yayınladı. Bir çok gazete ve televizyonun alıntı yaptığı sayımız kısa sürede tükendi. DGM"nin devlet sırlarını ifşa ettiğimiz gerekçesiyle aleyhimize açtığı dava ise beraatle sonuçlandı ve DGM Aksiyon"un kamuoyunu bilgilendirme görevini yerine getirdiğini onayladı.
         <br/>
         <br/>
         VAHYİN İLK NÜSHALARINI BULDUK
         <br/>
         Üç hak din arasında kaynakları bozulmadan bugüne kadar gelen tek din İslamiyet. İncil, Tevrat ve Zebur çeşitli nedenlerle Allahü Teala tarafından indirildikleri şekliyle bugüne gelememişlerdi ancak Kur"an-ı Kerim"de hiç bir değişiklik olmadı. Zaman zaman bunun tersini de iddia edenler oldu ancak Topkapı Sarayı"nda bulunan belgeler gerçeği göstermeye yetiyordu. Araştırmacıların tespitleriyle Peygamber Efendimiz (s.a.v) döneminde yazdırıldığı anlaşılan sureler ve yine Peygamber Efendimiz"e (s.a.v) ait olan 3 adet mektup Kur"an-ı Kerim"in orijinalliğini hiç kaybetmediğini herkese gösterdi. Aksiyon bu belgeleri Topkapı Sarayı"nın tozlu raflarında buldu ve yetkililere teslim etti.
         <br/>
         <br/>
         PETROL EGE"NİN ALTINDA
         <br/>
         Toplumumuzun genelinde yaygın olan bir kanaat vardır, "Türkiye"de petrol çok da çıkarmamıza izin vermiyorlar."  Bir söylenti olarak kahve köşelerinde konuşulan bu sözlerde gerçek payı da yok değil. Nitekim Norveçli bir firma 1970"li yıllarda yaptığı çalışmalar neticesi Ege Denizi"nin Türk karasularında kalan kısmında petrol yataklarının olduğunu tespit etmiş ve yap-işlet-devret modeli ile petrol platformu kurmayı teklif etmiş. Dönemin bütün ilgili yerlerine müracaat eden firma bu talebine net bir cevap alamamış. O dönemde Norveç"te askeri ataşe olarak çalışan Em. Tümg. Gökmen Keçeci, Norveçli firmanın teklifini ve bunun nasıl hasır altı edildiğini Aksiyon"a anlattı. Ayrıca firma yetkilileriyle yaptığımız görüşmelerde de Keçeci"nin iddiaları doğrulandı.
         <br/>
         <br/>
         SUÇLARI DÜŞÜNMEK
         <br/>
         Suçları sadece düşürdüklerini ifade etmek olan bir ülkede yaşıyoruz. Sağcısından solcusuna, dinsizinden Müslümanına kadar binlerce aydın düşüncelerinden dolayı hayatlarının bir bölümünü demir parmaklıklar arkasında geçirmek zorunda kalıyor. Elbette ki vatanın bölünmez bütünlüğünü tehlikeye düşürecek fikirlerin serbestçe ifade edilmesi hoş karşılanmayabilir ancak her türlü aykırı düşünceyi de tehdit olarak algılamak doğru bir düşünce olmasa gerek. Aksiyon yaşadığımız bu trajediyi sağ sol ayrımı yapmadan mercek altına alarak, dünya kamuoyu önünde düştüğümüz komik durumu gözler önüne serdi.
         <br/>
         <br/>
         IŞIK OKULLAR
         <br/>
         Türk işadamlarının Orta Asya"da açtıkları okullarda modern bir eğitim veriliyor. Ülkenin önde gelen idarecilerinin kendi çocuklarını da okutmayı tercih ettikleri bu okullar Türkiye ile Orta Asya ülkeleri arasında adeta kültür köprüsü vazifesi görüyor. Gazeteci Yazar Beşir Ayvazoğlu"nun 1 haftalık seyahat sonucu kaleme aldığı bu yazı, Türkiye"nin 50 yıl sonrasına ışık tutuyor.
         <br/>
         <br/>
         SCHOLL MEHMET"İN HİKÂYESİ
         <br/>
         Bayern Münih"in ünlü futbolcusu Mehmet School"un babasının Türk olduğunu bilmeyen yok. Ama adı meçhul. Aksiyon, Mehmet School"un Gümüşhane"de oturan akrabalarını buldu ve onun bilinmeyen hikayesini yazdı. Kendisiyle görüştüğümüz zaman duyduklarımız oldukça düşündürücüydü; "Babamın Türk olduğunu biliyorum ama artık o defteri kapattım. Yetiştirme yurtlarında iken kimse bana sahip çıkmadı. Bundan sonra da çıkmasınlar."
         <br/>
         <br/>
         PARANIN KARA DELİĞİ KUMAR
         <br/>
         Son yıllarda kara para aklama cenneti haline gelen Türkiye"de bu iş en çok kumarhanelerde gerçekleştiriliyordu. Yıllarca kumarhane işletmeciliği yapan bir işadamının anlattıkları, kumarhanelerin gerçek işlevini açıkça ortaya koyuyordu.
         <br/>
         <br/>
         SON EFSANE, ABDULLAH ÇATLI
         <br/>
         Susurluk kazası sonrası bir anda gündemimize giren Abdullah Çatlı hakkında medyada yazılanlar onu bir efsane yaptı. İnsanlar onunla ilgili yayınlara o kadar alıştı ki, birisi çıkıp Kennedy suikastını Abdullah Çatlı"nın yaptığını söylese inanacak hale geldi. Herkesin günah keçisi yaptığı Abdullah Çatlı'ya farklı bir açıdan bakarak onun aslında kimleri kurtardığına dikkat çektik.
         <br/>
         <br/>
         KARANLIĞIN SOL ELİ
         <br/>
         Devletin ülkücüleri zaman zaman kullandığı bilinen bir gerçek. Ama aynı devletin ülkücüler gibi solcuları da kullandığı gerçeği ise bilinmiyor. Aksiyon, Dev Sol lideri Dursun Karataş"ın devletle olan ilişkilerini günyüzüne çıkararak, devletin "sağ" eli gibi "sol" elinin de olduğunu gösterdi.
         <br/>
         <br/>
         AIDS TAŞIYICILARINDAN İTİRAF: BULAŞTIMAK ZORUNDAYIZ
         <br/>
         Michael Jordan, AIDS olduğunu öğrendikten sonra örgütlerin bu tehlikeli hastalığa karşı mücadelesine destek vermeye başladı. Ancak herkes onun gibi düşünmüyor. Dünyada olduğu gibi Türkiye"de de birçok AIDS"li bilerek hastalıklarını başkalarına bulaştırıyor. Bu korkunç gerçeği AIDS taşıyıcılarının kendi itiraflarıyla kamuoyuna duyurduk.
         <br/>
         <br/>
         ÜLKÜCÜLÜK GERÇEK
         <br/>
         Türkiye"nin son 30 yılına damgalarını vuran ülkücüler hakkında medyada çok şey yazıldı, çizildi. Ülkücülerin yayın organı olan gazetelerde çıkan yayınlarda bu hareketin tahlili yapılırken savunma psikolojisi içine girildi. Ülkücülere karşı olanlar ise yayınlarında ön yargılı davrandılar. Yeraltı dünyasının önde gelen bir ismi ile aydın bir insanın kendini ülkücü kimliğiyle tanımladığı bir ülkede ülkücü gerçeğe tarafsız ve ön yargısız yaklaşmak istedik. Ortaya gerçek bir ülkücü portresi çıktı.
         <br/>
         <br/>
         DURUŞUMUZU DEĞİŞTİRMEDİK, 28 ŞUBAT"TA DA
         <br/>
         Hatırlayacaksınız, 28 Şubat 1997 tarihinde Milli Güvenlik Kurulu toplantısı yapılmış, Refah Partisi Genel Başkanı Necmettin Erbakan ile Doğru Yol Partisi Genel Başkanı Tansu Çiller"in kurdukları Refahyol Hükümeti, çeşitli yollarla baskı altına alınmıştı. Tarihe 28 Şubat Süreci olarak geçecek o MGK"nın üzerinden henüz iki hafta geçmişken, Aksiyon demokrasiye vurgu yaparak "Kesintisiz Demokrasi"den yana olduğunu ortaya koyuyordu.
         <br/>
         <br/>
         II. DÜNYA SAVAŞI"NDA TÜRKLER
         <br/>
         Türkiye II. Dünya Savaşı"na katılmadı ama herkes bu büyük savaşta esir düşen 1 milyon Türk olduğunu Aksiyon"dan öğrendi. Stalin, Bolşevik ihtilalinden sonra işgal ettiği Asya topraklarında, büyük çoğunluğu Müslüman olan Kazak, Kırgız, Özbek, Tacik, Tatar, Azeri, Çeçen, Çerkes, Gürcü, Ermeni gibi Doğu Sovyet halklarını Hitler tehlikesine karşı süratle askere alıp Kızılordu"ya kaydettirdi. Daha sonra, çeşitli kaynaklara göre 1 milyonu Almanlar"a esir düştü.
         <br/>
         <br/>
         YİTİK KUŞAK
         <br/>
         Türk halkı kuşaklara bölünmüş. Bu yakıştırmaları yapanlar haksız da değil. En çok bilinenleri 68 ile 78 kuşağı. Son yıllardakine ne derseniz deyin, ister Özal Kuşağı, ister Milenyum Kuşağı... Ama 12 Eylül"ün ezip geçtiği bir de Yitik Kuşak var Türkiye"de. Yaşadıklarının etkisinden hâlâ kurtulamamış, cezaevlerinde sinmiş, silinmiş, mazinin izlerini hayatlarından yok edememiş yüzbinlerin temsil ettiği kuşağın öyküsünü de hatırlatmak istedik Türk gençlerine...
         <br/>
         <br/>
         İSLAM İMAJ KURBANI
         <br/>
         Başbakan Recep Tayyip Erdoğan, İstanbul"daki patlamalardan sonra "İslami terör olmaz" diyerek bu tabiri "içime sindiremiyorum" ifadesini kullandı. Eleştirenler oldu, fikrine katılanlar oldu. İslam"ın imaj kurbanı olduğunu kapağa taşıyarak konuyu Türkiye"nin aydınlarına tartıştırdık. Uluslararası medya burada İslam"a yüklenmeye çalışılan kötü imajın temel çıkış kaynağını oluşturdu.
         <br/>
         <br/>
         ÖLÜME GÖNDERİLEN TÜRKLER
         <br/>
         "Tarihini bilmeyenler yok olmaya mahkumdur" sözünden yola çıkarak bu konulara özel önem verdik. Sık sık kapağa taşıdığımız tarih dosyaları ile geçmişe ışık tutmak istedik. Ölüme gönderilen Türkler de bu anlamda yapılmış çalışmalardan biri. II. Dünya Savaşı sonrası Yalta Konferansı"nda bütün eski Sovyet vatandaşlarının iadesi kararı alınmıştı. Ama savaşa Kızılordu"da başlayıp esir düştükten sonra Almanların safında devam eden Türkler, Sovyetler"e iade edilmek  istenmiyorlardı. Ancak bunların birçoğu iade edilerek acı sonla karşı karşıya kaldı. Daha acısı da vardı bunların. O da, anavatan diyerek sığındıkları Türkiye"den İsmet İnönü"nün emri ile Sovyetler'e iade edilen ve sınırı geçer geçmez kurşuna dizilenlerin serüveni idi.
         <br/>
         <br/>
         KAVGANIN PERDE ARKASI
         <br/>
         28 Şubat"ta Batı Çalışma Grubu (BÇG) adlı bir oluşum kurulmuştu. BÇG; kişi, kurum, şirket ve vakıfları kendi ölçülerine göre fişlemeye başlamıştı. Batı Çalışma Grubu"nun kim tarafından, hangi maksatla kurulduğu bilinmiyordu. Kimilerine göre BÇG"nin kurulması hiç bir kanuna dayanmadığı gibi, faaliyetleri de MİT ve Emniyet"in alanına sirayet etmişti. Aksiyon hassas dengeler üzerine kurulu Emniyet"le Genelkurmay ilişkisinde yaşanan "köstebek" skandalının perde arkasını yazdı. O günlerde 28 Şubat sürecinden yana tavır koyanlar ancak 2003"ün ortalarında kendine gelip 28 Şubat"ın bilinmeyen yönlerini yayınlayabildi, hem de çok sert ifadeler içeren metinlerle.
         <br/>
         <br/>
         İKLİMLER BİLE DEĞİŞİME AYAK UYDURUYOR!
         <br/>
         İzmir"de taşkın suların altında kalan evler, Senirkent"i çamura gömen sel, yazın yağmura teslim olan İstanbul. Bu tür haberleri Türkiye 6-7 yıldır daha sık duyuyor. Ancak bu hadiseler Türkiye"ye has değil. Avrupa, Amerika ve Uzakdoğu da bu felaketlerle sarsılıyor artık. Peki bunların sebebi ne? Aksiyon, bu sorunun cevabını arayarak yerkürenin, insan faktörünün sebep olduğu sanayileşmenin etkisiyle son 100 yılda ortalama 0.5 santigrat derece ısındığını, önümüzdeki yıllarda ısınmanın devam edeceğini kapağına taşıdı.
         <br/>
         <br/>
         TÜRKİYE"NİN EN SERİ KATİLİ: FAİLİ MEÇHUL
         <br/>
         Evet, Uğur Mumcu öldürülüyor, faili meçhul; Çetin Emeç, Mehmet Ali Kışlalı, son olarak Necip Hablemitoğlu vuruluyor, yine faili meçhul. Faili meçhul ise tam bir sır, hem de "devlet sırrı". Çöz çözebilirsen. Ama o konuda da bir fikir birliği var: II. Dünya Savaşı sırasında CIA tarafından Avrupa"da komünizmi önlemek adına kurulan ve ilk defa 1990 yılında İtalya"da ortaya çıkan "Gladio" benzeri örgütlerin NATO üyesi bütün ülkelerde var olduğu anlaşılmış. Bu ülkelerin hepsinde tasfiye edilen örgüt bir tek Türkiye'de faaliyetine devam etmiş.
         <br/>
         <br/>
         İLK KEZ İLK İNSANDAN ÖNCESİ
         <br/>
         "Ne insan ne hayvan" başlığıyla yayınladığımız kapakta Hz. Adem"den önce yaşayan ve ne insan ne de hayvan olan varlıkları ilk kez kapağa taşıdık. Bilim ve dinin ışığında hazırlanan kapakta "insandan önce insana benzeyen başka türlerin yaratıldığını, olduğu, bunlara ait fosillerin insan fosili olduğunu, bunun Evrim teorisini doğruladığını düşünenlerin yanıldığını ortaya koyduk.
         <br/>
         <br/>
         BU ELBİSE BU BEDENE DAR
         <br/>
         Turgut Özal meşhur 163. maddeyi kaldırarak özgürlüklerin önünü açmıştı Türkiye"de. Ancak, aradan çok geçmeden, 1997 yılında, MGK Hukuk Müşavirliği"nin 163. maddeyi bile aratmayacak hatta Türkiye"yi 1940"lardan daha gerilere götürecek bir kanun taslağı hazırlığı içinde olduğu ortaya çıktı. İrtica ile mücadele adı altında din ve vicdan hürriyeti tamamen yok sayılıyordu bu taslakla. Aksiyon, konuyu "İşte Taslak İşte Halk" şeklinde duyurarak bu elbisenin dar geldiğini söyleme ihtiyacı hissetti.
         <br/>
         <br/>
         TÜRK MÜSLÜMANLIĞI
         <br/>
         İslam dünyasının içinde bulunduğu zor durumlar sebebiyle İslam çoğu zaman yanlış tanıtılıyordu. Bu talihsiz durumu aşmak için Türkiye Müslümanları olarak İslamı tarihi tecrübelerimizden de yararlanarak kendi  tabii zemininde tanımanın ve yaşamanın zamanı gelmişti. Orta Asya"dan Viyana"ya uzanan yürüyüşümüz farklı kültürler içinde İslamı değişik renkleriyle, kesret içinde vahdet anlayışıyla yaşama imkanını tanımıştı. Bu tecrübelerin yoğurduğu bir Türk Müslümanlığından bahsetmek yerinde olurdu. Aksiyon da bunu yaptı, "Sinan üslubuyla, Fuzuli inanışı, Yunus derinliği, Nedim zarafeti ve Mevlânâ muhabbeti içinde tanzim edilmiş bir hayat" olarak tanımladığı "Türk Müslümanlığı"nı kapağına taşıdı.
         <br/>
         <br/>
         MEDENİYETLER BULUŞMASI
         <br/>
         1998 yılının ilk aylarında büyük dinlere dünya barışı için çağrıda bulunan Fethullah Gülen"in Papa ile görüşmesi tarihi bir önem arz etmesi sebebiyle büyük yankı uyandırdı. Bu, her iki dine mensup insanların attığı önemli bir adımdı. Aksiyon, Medeniyetler Çatışması"na inat, Medeniyetler Buluşması"nın yanındaydı. Bunun için konuyu kapağına taşıdı ve daha geniş kitlelere ulaştırmayı amaçladı.
         <br/>
         <br/>
         İRTİCA: SANAL TEHLİKE
         <br/>
         "İrtica"yı bu ülkede ne gören var ne de tanıyan. Adeta bir gulyabani gibi gerektiğinde ortaya çıkar veya çıkarılır. 1998 yılı başları da böyle bir zamandı Türkiye için.
         <br/>
         <br/>
         Müslüman kimliği nedeniyle irtica ile suçlanan insanların, aslında, uğruna canını, malını, evladını feda ettiği devletle karşı karşıya getirilmek istendiği gerçeğini hatırlatarak aydınlara irticayı yorumlattık.
         <br/>
         <br/>
         68"LİLERİN BİLİNMEYEN YÜZÜ
         <br/>
         Türkiye"de prim yapan aidiyetler vardır. Bunlardan biri de 68"liliktir. Yıllardır steril bir hareket gibi sunulmaya çalışılan bu kavramı masaya yatırdık. Madalyonun diğer yüzünde ne mi vardı? Kendilerini masum gösteren bu isimler gasplardan soygunlara, adam öldürmelere kadar her türlü şiddetin aktörü olmaktan geri durmamıştı.
         <br/>
         <br/>
         APO MİLLETVEKİLİ OLACAKTI
         <br/>
         Terör örgütü PKK ve onun eli kanlı lideri Apo"nun 1998 yılının ortalarında yeni bir hedefi olduğunu öğrendik. Bu dönemde Türkiyelileşme politikasına ağırlık veren terörist lideri Apo sade ve masum bir vatandaş olarak Meclis"e girmeyi planlıyordu. Üstelik, bu politika gereği batı bölgelerinde başarılı olabilmek için üniversiteli gençleri ağına düşürmeye çalışıyordu. Yabancı dil kabiliyeti olan gençleri Avrupa"daki hükümetlerle diyalog kurmada kullanan Apo"nun planlarını ve bir paravan olarak kurulan Devrimci Halk Partisi"yle yapılmak istenenleri ilk defa Aksiyon"dan okudu Türkiye.
         <br/>
         <br/>
         ORTAK YAŞAMA BİLDİRİSİ
         <br/>
         Abant Toplantıları ilk kez yapıldığında, kimse çok başarılı bir diyalog sürecinin temellerinin atıldığının farkında değildi. Aydınlar, 1998 yılında ilki yapılan bu Abant Platformu"nda Türkiye için dönüm noktası sayılabilecek bir manifesto çıkardılar ortaya. "Ortak Yaşama Bildirisi" adı verilen bildirgeye bugün geçmişten daha fazla ihtiyaç var. Ön yargısız ve din, milliyet farkı gözetmeden yayın yapan Aksiyon, özel önem verdiği bu konuyu da kapağına taşıyarak toplumsal duyarlılığını gösterdi.
         <br/>
         <br/>
         BUNLAR DA KOBAY TÜRKLER
         <br/>
         Aksiyon, I. Dünya Şavaşı'nda Mısır'da esir düşmüş Türklerin durumunu merak ederek araştırdığında, korkunç bir gerçekle karşılaştı. Mısır"daki 15 Türk esir, İngilizler tarafından ilmi bahanelerle kör edilmişti. Osmanlı askerleri, bugün Türklere barbarlık yakıştırması yapanlar tarafından adeta bir kobay gibi kullanılmıştı.
         <br/>
         <br/>
         KÂBE"YE BETON KUŞATMA
         <br/>
         Bütün insanlığın tarihi miraslarından biri olan Kâbe civarındaki çirkin, çarpık ve sorumsuz betonlaşmayı da ilk defa gündeme getiren biz olduk. Kâbe, civarındaki binalar yüzünden görünemez olmuştu. İslam"ın kutsal mekanlarından Kâbe ve çevresi Suudi yetkililerin duyarsızlığına teslim edilmişti.
         <br/>
         <br/>
         AZİZ NESİN ATEİST DEĞİLDİ
         <br/>
         Kamuoyunun önüne o güne kadar hiç çıkmayan Ateş Nesin"i bulduk. Aziz Nesin"in Ali ve Ahmet haricindeki oğlu Ateş Nesin hiç bir yere konuşmuyordu. Müslüman olan Ateş Nesin, babasının da asla ateist olmadığını, dini bayramları ömrünün sonuna kadar kutladığını, kurban kesip etini fakirlere dağıttığını ilk defa Aksiyon"a açıklıyordu.
         <br/>
         <br/>
         BALKANLARI İLHAK EDELİM Mİ?
         <br/>
         Alparslan Türkeş"in, genç bir teğmen iken 1939 yılında Cumhurbaşkanı İnönü"ye yazdığı mektubu yayınladık. Türkeş, dört sayfalık mektubunda gerekçelerini de belirterek İnönü"ye Balkanlar"ı ilhak etme önerisinde bulunuyordu. Mektubuna "Ulu Başbuğum" diye başlayan Alparslan Türkeş"in bu mektubunu da Aksiyon sayesinde öğreniyordu Türkiye.
         <br/>
         <br/>
         İNCE MEMED, YAŞAR KEMAL"İN KANLISI
         <br/>
         Türkiye, Yaşar Kemal"i İnce Memed romanıyla tanıdı. Fakat romanın asıl hikayesi başka idi. Araştırmacı-Yazar Cezmi Yurtsever, hikayesi gerçek hayattan alınan İnce Memed"in peşine düşünce hiç umulmadık sonuçlara ulaştı. Aslında İnce Memed, romandaki gibi ağalık ve sömürü düzenine karşı mücadele eden bir kahraman değil, bir ağanın daha fazla toprak kazanması için diğer ağalarla kanlı mücadelelere girişen biri idi. Dahası, kan davalı olduğu Yaşar Kemal"in yakın akrabası "Alo" tarafından kıstırılıp ağır yaralanmış ve ardından köylüler tarafından öldürülmüştü. Bu gerçeği ilk defa Aksiyon getirdi gündeme. Sonrasında diğer medya.
         <br/>
         <br/>
         SABETAY SEVİ"NİN TORUNUYUM
         <br/>
         Aksiyon bir ilke daha imza attı. Ünlü tasarımcı Cemil İpekçi, Sabatay Sevi"nin torunu olduğunu ilk defa bize anlattı. Tüm samimiyetiyle Aksiyon"a konuşan İpekçi, gizli kalmış bir cemaatle ailesinin bağlantılarını gün ışığına çıkardı. Bu röportajdan sonra Sabataycılık tekrar Türkiye"nin gündemine yerleşti.
         <br/>
         <br/>
         ORTADOĞU"YA BARIŞ TRENİ
         <br/>
         Aksiyon, 1919 yılından itibaren kapalı olan, Osmanlı"nın barış yolu olarak kullandığı Hicaz Demiryolu"nun açılacağını kapağa taşıyarak tarihi bir misyonu yüklenmiş oldu. Hem yolun açılacağını gazetecilik refleksiyle ilk kez vermiş oldu hem de bölgedeki ülkeler nezdinde yeni bir projeyi gündeme taşıdı dergi. Suriye Büyükelçisi yayından sonra Aksiyon"u arayıp işin takipçisi olacaklarını söyledi. Yol daha sonra kademeli olarak kısmen açıldı.
         <br/>
         <br/>
         NUH"UN GEMİSİ CUDİ"DE
         <br/>
         Kadim bir konuyu sayfalarına taşıyan dergi, Nuh"un (a.s) tufanda kullandığı geminin yerini gösterecek önemli bir adım attı. Aksiyon"un bu çalışması özellikle yabancı basında geniş yer buldu.
         <br/>
         <br/>
         İSLAMİ GENÇLİK KABUK DEĞİŞTİRİYOR
         <br/>
         Zamanla değişen İslami gençliği konu edinen dergi, inançlı gençlikteki değişimin kültürel ve sosyal boyutunu masaya yatırdı. Bu anlamda bir öz eleştiri niteliği taşıyan haber değişik çevreler nezdinde yankı buldu.
         <br/>
         <br/>
         MAFYA ŞAMPİYONLUĞA OYNUYOR
         <br/>
         Türkiye"de öteden beri konuşulan, mafyanın futbola musallat olduğu konusunu, örnekleriyle kapağına taşıyan Aksiyon, medyaya da haber kaynağı oldu. Gerek İçişleri Bakanlığı gerekse Türkiye Futbol Federasyonu derginin haberini kaynak olarak gösterip gerekli soruşturma ve incelemeleri başlattı.
         <br/>
         <br/>
         YAHUDİ KÜRTLER
         <br/>
         Türk basınında ilk kez Yahudi Kürtlerin varlığını kamuoyuna duyuran Aksiyon"un haberinden sonra bu grup üzerine makaleler hatta kitaplar yazılmaya başlandı. Kuzey Irak"ta etkin olan Barzani ailesinin neden güçlü olduğuna, İsrail ile ilişkilerine de haberde yer verildi.
         <br/>
         <br/>
         ORHUN ANITLARI YANLIŞ OKUNDU
         <br/>
         Tarih açısından çok önemli olan Orhun Kitabelerinin yıllardan beri yanlış okunduğunu, dolayısıyla tarihin yanlış yönlendirildiğini de yazdık. Haberde, kitabelerin yeniden okunması gerektiği vurgusunu yaptık. Konu tarihçiler tarafından kısa bir süre de olsa tartışıldı.
         <br/>
         <br/>
         KANSERİ KİM SAKLIYOR?
         <br/>
         AİDS"ten önce insanlığın korkulu rüyası olan kanser Amerika"da bir klinikte sessiz sedasız tedavi edilir. Klasik yöntemlerin başarı oranı yüzde 20 iken bu yönteminki yüzde 90'dır. Fakat ilaç kartelleri bu yöntemin Türkiye"de uygulanmasına izin vermek istemez. Para uğruna insan sağlığını kenara itmektir bunun adı. İlaç kartellerinin bu oyununu da gündeme getirdik.
         <br/>
         <br/>
         TÜRKLER, BU SEFER İNGİLİZ CEPHELERİNDE
         <br/>
         Türkiye II. Dünya Savaşı"na katılmadı ama bu savaşta, bazı ülke saflarında yer alan Türkler vardı. Bunu da kamuoyu ilk defa Aksiyon"dan öğrendi. Sovyetler adına katılanlardan başka, İngiltere"de yapılan bir çalışmada, söz konusu savaşta çok sayıda Türk"ün de İngiliz saflarında savaştığı anlatılıyordu. İngiliz Ordusu"nun Kıbrıs Alayı"ndaki Türk askerleri Nazi Almanya"sına karşı savaşmış ve çeşitli cephelerde şehit düşmüşlerdi. Derviş Eroğlu"nun babası İzzet Derviş de bu savaşta şehit olmuş ve Polonya"nın Krakow kentinde defnedilmişti. Bu da 10 yaşına giren dergimizin tarihe düştüğü başka bir kayıttı.
         <br/>
         <br/>
         NASIL İLTİCACI OLUNUR?
         <br/>
         Mültecilerin 5 ülkede izini sürdükten sonra, İngiltere"deki yaşam şartlarını inceleyen Aksiyon, ilginç hikayelerle karşılaştı. İlticacı statüsü alabilmek için kendisini Kürt gösteren Lazlar"a, bu durumdan yararlanmak isteyen avukatlık bürolarına ve bürokrasideki uzantılarına yer verilen dosyada çetelerin gerektiğinde Ferrari gibi lüks araçları kullanarak nasıl insan kaçırdıklarını birinci ağızdan anlatıldı. Dosya kendi alanında yapılmış en kapsamlı çalışmaydı.
         <br/>
         <br/>
         OYAKBANK OLUR DA POLİSBANK OLMAZ MI?
         <br/>
         Askerlerin Türkiye"nin önemli holdinglerinden birinin sahibi olduğunu bilmeyen yoktur. Oyakbank da bu holdingin bir bankasıdır. Askerin Oyakbank"ı gibi, polisin de Polis Yardımlaşma Sandığı yoluyla ekonomide bir güç haline gelme maksadıyla bir bankayı satın almak istediğini gündeme taşıdık.
         <br/>
         <br/>
         ALMANYA"NIN TÜRKİYE"Yİ İŞGAL PLANI
         <br/>
         Almanların Türkiye"yi işgal planı zaman zaman dile gelen bir bilgiydi ancak söz konusu işgal gerçekleşirse Türkiye"de kimleri koruyacakları bilinmiyordu. Gerçek haber dergisi Aksiyon burada da üzerine düşeni yaptı  ve Türk basınındaki ilklerine bir tane daha ekledi. Listede " korunacaklar" yanında "hakkından gelinecekler" de vardı. Korunacaklar listesi ilk kez dergi tarafından deşifre edildi.
         <br/>
         <br/>
         BAYRAMPAŞA"DA DEVLET-MAFYA SAVAŞLARI
         <br/>
         Aksiyon isyanları ile ünlü Bayrampaşa Cezaevine girerek içeride yaşanan büyük savaşı taraflarından dinledi. Ortaya çıkan tablo hiç de dışarıya yansıyan türden değildi ve Bayrampaşa"da hakimiyetin aslında mayfa gruplarının elinde olduğu tüm çıplaklığı ile ortaya konuyordu.
         <br/>
         <br/>
         ÇANAKKALE'DE ÖLÜM KÖYLERİ
         <br/>
         Türkiye"de insan hayatı ucuz! Çanakkale"de uranyum madeninin üzerine kurulmuş ölüm köylerinin haberi ilk kez Aksiyon"da yer buldu. İddiaya göre köyler uranyum zengini topraklardaydı, suları zehir kusuyordu. Köyde yapılan incelemelerde nüfusun yüzde 70"inin kanserden öldüğünü duyuran yine bizdik.
         <br/>
         <br/>
         GİZLİ ÖRGÜT ERGENEKON
         <br/>
         Aksiyon, meşruiyetini kendinden alan ve halktan kopuk bir suç organizasyonu olan Ergenekonu tüm boyutlarıyla ifşa etti.  Kendilerini devletin gerçek sahibi gibi görenlerin ve millet iradesini dikkate almayanların ancak faşist devletlerde yer alabilecek komplolarını ele alan dosya da kamuoyunda ilgi uyandırdı.
         <br/>
         <br/>
         TARİHE BİR NOT DAHA
         <br/>
         Aksiyon, Topkapı Sarayı"nda duran ve varlığından kimsenin haberinin olmadığı bir zenginliği daha ortaya çıkardı. Peygamberimiz"e (s.a.v) ait olan pabuçlar sandıklarda duruyordu ve bir rastlantı sonucu fark edilmişti. Aksiyon yazdı, haber halk nezdinde hoş yankı uyandırdı.
         <br/>
         <br/>
         11 EYLÜL'Ü ÖNCEDEN BİLMEK BUNA DENİR?
         <br/>
         Aksiyon dergisi 347. sayısında 11 Eylül hadisesini ve Afganistan savaşını tahmin etti dersek herhalde abartı olmaz. Amerikan Genelkurmay raporlarından hareketle hazırlanan dosyada yer alan şu ifadeyi okuyun ve ardından gerçekleşen olayları bir düşünün: "Uzak Doğuda yeni gelişmeler var. Çin ve Rusya arasında ittifaka gidiliyor. Amerika olarak bir şekilde bizim bu ittifakın ortasına girmemiz ve Orta Asya"ya yerleşmemiz gerekli..." raporlar bu şekildeydi ve Amerika bugün Orta Asya"ya yerleşmiş durumda.
         <br/>
         <br/>
         HAZERFEN ASLINDA UÇMADI!
         <br/>
         Sivil havacıların piri Hazerfen Ahmet Çelebi, Galata Kulesi"nden uçarak Üsküdar"a konmuş ve adını tarihe altın harflerle yazdırmıştı. Yüzlerce yıl sonra çok acı da olsa "uçan Türk" masalının gerçek olmadığını ortaya çıkardık. Konuyu Türkiye ve medya da bizden duydu.
         <br/>
         <br/>
         LİDERLİK VİRÜSÜ KARİZMAYA YENİLDİ
         <br/>
         3 Kasım seçimleri öncesinde parti liderleri meydanlarda boy gösterirken Aksiyon, "güçlü lider" profilini çıkardı ve bu özelliklere sahip olanın seçimleri kazanacağına işaret etti. Liderin konuşması, gülümsemesi, el sıkışması, oturup kalkmasıyla halk kendi tarzını karşılaştırıyor ve bunların örtüşmesini istiyordu. Yani liderinde Allah vergisi bir karizma arıyordu. Halkın hayranlığını kazanan lider profiline en uygun düşen AK Parti lideri idi. Nitekim seçim sonuçları da Aksiyon"un bu tezinin doğru olduğunu gösterdi.
         <br/>
         <br/>
         İNTİHAR SALDIRILARINI 1 YIL ÖNCE İRDELEDİK
         <br/>
         Aksiyon, intihar terörünün İslami bir direniş tarzı olmadığını, bu eylemin İslam öncesi çağlara kadar uzandığını, benzer eylemlerle karşı karşıya kaldığımız şu günlerden bir yıl önce sayfalarına taşıdı. Dünya kamuoyunun Filistin mücadelesi ile tanıdığı intihar saldırıları İslami mücadele metodu olarak algılanmıştı. Geçmişte, Yahudilerin, Hinduların, İsmaililerin ve Japonların kullandıkları bu taktiklerin çıkış noktasına ve günümüzde ulaştığı tehlikeli boyuta değinen Aksiyon, bu saldırıların kısa zamanda araç olmaktan çıkıp amaç olacağına vurgu yapmıştı.
         <br/>
         <br/>
         27 MAYIS'TA ÖĞRENCİLER KULLANILDI
         <br/>
         27 Mayıs 1960 ihtilalini yapan ekibin beyin takımından olan Kurmay Binbaşı Şefik Soyuyüce"nin Aksiyon"a yaptığı tarihi açıklamalar neticesinde, 40 yıldır bilinmeyen sırlar gün yüzüne çıktı. Soyuyüce, Aksiyon"a, ihtilale giden yolda 28 Nisan 1960"tan sonraki öğrenci eylemlerini kendlerinin tertiplediğini itiraf etti.
         <br/>
         <br/>
         SAĞDAKİ DEV-GENÇ
         <br/>
         Türkiye ve dünya gündemini yakından takip etmekle birlikte bugün yaşadıklarımıza dair geçmişte kalan ipuçlarının izini de sürmeye devam ettik. Bir döneme damgasını vuran ancak bugün tarih olan kişi ve kurumları mercek altına aldık. Bunlardan biri de Yeniden Milli Mücadele Birliği idi. Örgütlenme yapısı, dönemin muhafazakâr gençleri üzerindeki etkisi nedeniyle sağın en güçlü öğrenci hareketlerinden biri olarak görülen Milli Mücadelecileri kapak yaptık. Dönemin aktif liderleriyle görüştük, haraketin nereden nereye geldiğini aktardık. Örgütün solun etkin hareketi Dev-Genç"le benzerliğini araştırdık.
         <br/>
         <br/>
         KIZIL ELMA"YA DOĞRU
         <br/>
         Son yıllarda sağ ve solun temsilcisi konumundaki partiler "ulusalcılık" çizgisinde birleşmeye başlamışlardı. AB karşıtlığı, ABD düşmanlığı ve Kıbrıs konusunda iktidar partisinden farklı düşünen başta MHP olmak üzere sağın temsilcileri Doğu Perinçek"le aynı şeyleri söyledi. Sonrasında kamuoyu onları Kızıl Elma koalisyonu olarak tanımlamaya başladı. Ülkü Ocakları Genel Başkanı"yla İşçi Partisi Gençlik örgütü başkanları bir araya gelip fotoğraf çektirdi, ortak mitingler düzenlendi. Biz ise bu koalisyonun adını çoktan koymuştuk. "Ülküdaş yoldaş elele" başlığını attığımız kapak dosyamızda iki grubun birbiriyle yakınlaştığını gözler önüne sermiştik.
         <br/>
         <br/>
         BAĞDAT"TAN ÖNCE BM DÜŞTÜ
         <br/>
         Irak savaşı öncesi ABD tarafından pasifize edilen Birleşmiş Milletler"in geleceği de tartışma masasına yatırılmıştı. ABD, BM Güvenlik Konseyi"nden karar çıkmamasına rağmen Irak"a girerek bir anlamda BM"nin misyonunu bitirdi. Oysa örgüt yine bu ülkenin öncülüğünde kurulmuştu. Yani bombalar Bağdat"tan önce BM"ye atılmış ve ilk başarı orada kazanılmıştı. Tabii ki ABD açısından.
         <br/>
         <br/>
         CUMHUR BAŞKANINI ARIYOR
         <br/>
         Bugün kamuoyunun büyük kısmı Ahmet Necdet Sezer"in cumhurbaşkanlığını tartışıyor. Sezer"in Çankaya Köşkü"nü kamusal alan olarak görmesi, kendini halktan soyutlaması, insanların duygu ve düşüncelerini yok sayması eleştiriliyor. Sezer"in göreve gelişinin üçüncü yılında yaptığımız kapakta bu gerçeği dile getirmiş ve şu ifadeleri kullanmıştık: "Üç yıl önce kamuoyunun büyük desteğiyle cumhurbaşkanlığı makamına oturan Ahmet Necdet Sezer şimdilerde en çok, sokağın dilini bilmemek ve her olaya hukukçu gözüyle bakmakla eleştiriliyor. Çankaya"nın yargı makamı değil siyaset yeri olduğunu söyleyenlerin sayısı da her geçen gün artıyor."
         <br/>
         <br/>
         TERÖR EVİNE DÖN
         <br/>
         Terör eylemleri bu sefer Türkiye"yi hedef seçti. Bir yıl önce intihar eylemlerini kapağa taşıyan Aksiyon, gündemi yakından takip ederek Türkiye"nin maruz kaldığı eylemleri de tarihe not düştü.
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 7982 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3265), [web.archive.org (arşiv bağlantısı)](http://web.archive.org/web/20060105173925/http://www.aksiyon.com.tr:80/yazdir.php?id=3265)
