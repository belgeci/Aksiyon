# Kadınlar bindiği dalı kesti

*Bilinmeyen-yazar 2005.05.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kanal D’de Yasemin Bozkurt’un ‘Kadının Sesi’ ile Atv’de Ayşenur Yazıcı’nın ‘Yalnız Değilsin’ adlı programları yayından kaldırıldı. Bozkurt’un programına katılarak eşi ile arasındaki problemleri canlı yayında anlatan Birgül Işık’ın memleketi Elazığ’da 14 yaşındaki öz oğlunun kurşunlarına hedef olması bardağı taşırdı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Aynı program, hikayelerini canlı yayına taşıdığı Alp ailesinde cinayet işlenmesiyle yüksek sesle tartışılmaya başlanmıştı. 15 Nisan tarihindeki olayda İzmir Kemalpaşa’da Kenan Alp berdel evliliği yaptığı eşi Tijen Alp’i bıçaklayarak öldürmüştü. Derginin matbaaya gönderildiği saatlere kadar Show TV’de Serap Ezgü’nün sunduğu ‘Biz Bize’ ve TGRT’de sunuculuğunu İnci Ertuğrul’un yaptığı ‘Sizin Sesiniz’ programlarının yayın durumuna ilişkin olumsuz bir karar açıklanmadı. Bu tür kadın programlarının fikir babası ve TGRT’deki programın yapımcısı Ahmet Sarbay’ın şu sözleri hiç de yabana atılacak cinsten değil: “İnsanlar canlarını ve geleceklerini bize teslim ediyor. Daha temkinli davranılmalı.” Ancak temkinin ölçüsü konusunda yapımcı ve sunucular birbirleriyle çelişiyor. Senin programın benimkinden kara savunmasıyla sorumluluktan kaçmaya çalışıyorlar. Kadın programlarının cinayet ve cana kast olaylarına sebebiyet vermesi, TBMM gündeminde bekleyen, töre cinayetlerinin araştırılmasını isteyen önergelerin genel kurula gelmesine de vesile oldu. Sonunda bayan vekillerin önerileriyle TBMM’de ‘Töre Cinayetlerini Araştırma Komisyonu’ kuruluyor. Teklif, AK Parti ve CHP’li vekillerce oybirliğiyle kabul edildi. Komisyonda çoğunluğu bayan vekiller oluşturacak. Resmi kayıtlara göre Türkiye’de son 4 yılda 57 namus cinayeti işlendi.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21638&yorum=4499), [web.archive.org (arşiv bağlantısı)](http://web.archive.org/web/20061020103825/http://www.aksiyon.com.tr:80/detay.php?id=21638&yorum=4499)
