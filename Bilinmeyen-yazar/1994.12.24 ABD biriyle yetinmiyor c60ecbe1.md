# ABD, biriyle yetinmiyor

*Bilinmeyen-yazar 1994.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      "Önümüzdeki 10 yıl içerisinde bu yarım küre 850 milyonluk nüfusu ve 13 trilyon dolarlık mal ve hizmet sektörüyle dünyanın en büyük pazarı olacaktır. Çalışmalarımız tamamlandığında, Amerika Serbest Ticaret Bölgesi (The Free Trade Area of The Americas–FTAA) Alaska’dan Arjantin’e kadar uzanacaktır...”
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ABD Devlet Başkanı Bill Clinton’ın, geçtiğimiz hafta Miami’de gerçekleştirilen, FTAA Zirvesi’nin açılış konuşmasından alınan bu sözler, yeni dev bir ekonomik işbirliğinin habercisi. Amerika Kıtası’ndan Küba’nın katılmayı reddettiği zirveye, Kanada, Brezilya, Meksika ve Arjantin’in de yer aldığı 34 ülkenin devlet başkanları ve başbakanları katıldı. Zirve sonrasında yapılan ortak basın açıklamasında, 2005 yılına kadar gerekli tüm çalışmaların tamamlanması kararının alındığı belirtildi.
   <br>
    <br>
     Başkan Clinton, Miami’deki bu önemli zirveye gelmeden sadece bir ay önce Endonezya’da bir diğer dev ekonomik işbirliği toplantısına katılmıştı. APEC olarak bilinen “Asya ve Pasifik Ekonomik Işbirliği” toplantısında, üç kıtadan (Amerika, Asya, Avusturalya) 18 ülke lideri yer almıştı. 2.2 milyar nüfusu kapsayan APEC’in dünya ticareti içerisindeki payı hiç de azımsanacak gibi değil; yüzde 40. APEC Zirvesi’ne katılan ülkeler de, serbest ticarete geçişin en geç 2020 yılına kadar tamamlanması kararı aldılar ve bu konudaki çalışmalarını başlattılar.
     <br>
      <br/>
      ABD’nin 1993 başında Kanada ve Meksika ile Kuzey Amerika Serbest Ticaret Bölgesi (NAFTA) kapsamında serbest ticarete başladığı gözönüne alındığında, “neden APEC ve FTAA’ya ihtiyaç duyduğu?” sorusu akla geliyor. Aslında sorunun cevabı içinde. ABD’yi yeni arayışlara iten, NAFTA’nın bir yıl içerisinde gösterdiği başarı. 299 milyar dolarlık toplam ticaret hacmi bulunan NAFTA’da, gümrük birliğine gidildikten sonraki bir yıl içerisinde 32.5 milyar dolarlık bir artış sağlandı. Bu durum, ekonomik olarak durgunluk içinde bulunan ve AB’ye karşı iktisadi birlik arayışları içinde bulunan ABD’yi yeni alternatifler arayışına itti. Ardından da daha önce teori planında kalan iki büyük işbirliğinin girişimleri geldi.
      <br/>
      <br/>
      FTAA bir yönüyle NAFTA’nın bütün Amerika kıtasına genişletilmesi olacak. Bu sebeble ilk olarak Şili’nin 1996 yılına kadar NAFTA’ya tam üye olması Miami’de kararlaştırıldı ve gerekli anlaşmalar da imzalandı. Böylece, ABD, Kanada ve Meksika’ya dördüncü bir ortak ve pazar kazandırılmış oldu. FTAA’nın temelinin mevcut olmasına rağmen, geniş çaplı birliğin gerçekleşmesinin göründüğü kadar kolay olmayacağı biliniyor. Çünkü, Latin Amerika’da iktisadi birlikler adına bir nevi “Balkanizasyon” yaşanıyor. 13 Karayipler ülkesinin oluşturduğu CARICOM; Bolivya, Kolombiya, Ekvator, Peru ve Venezuella’nın katılımıyla meydana gelen ANDEAN Grubu; ve son olarak Arjantin, Brezilya, Paraguay ve Uruguay’ın yer aldığı MERCOSUR. Küçüp çaplı işbirliklerinin, dolayısıyla çıkarların terkedilerek, yerini FTAA’ya bırakması bu sebeble zor görünüyor.
      <br/>
      <br/>
      Benzer zorluklar APEC için de geçerli. Pasifik ülkelerinin bugüne kadar bir birlik oluşturmamış olmaları, aralarında ortak çalışma geleneğinin bulunmaması, bu zorluklardan ilki. Ayrıca, bu ülkeler arasında özellikle adalardan kaynaklanan problemler bulunuyor ve bazı küçük ülkeler için Çin halen bir tehdit unsuru olarak görülüyor. Her iki birliğin de çok üyeli ülkelerden oluşması, tabii bir başka zorluğu oluşturuyor.
      <br/>
      <br/>
      ABD’nin APEC gibi alım gücü yüksek ve istikrarlı pazara, FTAA gibi alım gücü nispeten düşük ve istikrarsız bir pazarı eklemek istemesi, bütün bu girişimlere de NAFTA gibi başarılı bir birliğin mevcudiyetine rağmen yeltenmesinde alınması gereken önemli “ekonomik ve diplomatik” dersler var.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21321), [web.archive.org (arşiv bağlantısı)](http://web.archive.org/web/20060422062255/http://www.aksiyon.com.tr:80/detay.php?id=21321)
