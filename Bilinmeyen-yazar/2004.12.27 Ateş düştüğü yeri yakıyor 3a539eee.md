# Ateş düştüğü yeri yakıyor

*Bilinmeyen-yazar 2004.12.27*

<div>
 <p>
  <font>
   Irak piyasasına mal sevk eden Türk TIR şoförlerine yönelik saldırılar giderek kanıksanmaya başlamıştı. Her yeni saldırı, istatistiklerde kapladığı rakam kadar önemseniyordu artık. Ancak, resmi görevli polislerimize yönelik saldırı dikkatleri yeniden Irak'a çevirdi.
   <br/>
   <br/>
   ABD ve Irak yönetiminin ülkedeki hakimiyeti sorgulandı. Ateşin düştüğü yeri yaktığı bir defa daha tecrübe edildi. Bağdat Büyükelçiliği'ndeki görev yerlerine giderken Musul'da pusuya düşürülerek şehit edilen 5 özel tim polisi için İçişleri Bakanlığı önünde devlet töreni düzenlendi. A'sından Z'sine devlet temsilcilerinin hazır olduğu törende, Milli Şairimiz Mehmet Akif Ersoy'un Çanakkale Şehitlerine şiirinden "Ey şehit oğlu şehit, isteme benden makber. Sana ağuşunu açmış duruyor Peygamber." dizelerini okuyan Başbakan Recep Tayyip Erdoğan da şehit yakınları gibi gözyaşı dökünce ortamdaki duygusallık bir hayli arttı. Şehit polislerin cenazeleri, törenin ardından, defnedilmek üzere memleketlerine götürüldü. Bülent Kıranşal, Kars’ta; Adem Çiçek, Ordu’da; Süleyman Karahasanoğlu, Rize’de; Nihat Akbaş, Van’da; Bilal Ülgen ise Kırıkkale'de toprağa verildi. Başbakan Erdoğan, ABD Başkanı George W. Bush'u arayarak, 'olayın aydınlatılmasına ilişkin talebini' iletti. Şehit polislerin yerine atanan polisler ise Bağdat'a hava yoluyla gönderildi.
   <br>
    <br>
     ÖZKÖK PAŞA’YA MİNİ OPERASYON
     <br>
      <br>
       Yürek burkan görüntülerden olsa gerek, Musul'da şehit edilen 5 güvenlik görevlisinin Ankara'daki cenaze töreninde bir ayrıntı gözden kaçtı. Oysa, Genelkurmay Başkanı Orgeneral Hilmi Özkök'ün sol yanağını küçük bir bant süslüyordu. Akla ilk gelen, normalinden bir tıraş kazasıydı ama işin aslı başkaydı. Özkök, yüzündeki yağ bezesini (kist) aldırmıştı. Öğrendiğimiz kadarıyla, doktorların önerisiyle gündeme gelmiş mini operasyon, Ankara Gülhane Askeri Hastanesi'nde (GATA) başarıyla tamamlanmış.
       <br>
        <br>
         Bu arada, askerin,  17 Aralık AB sürecini yakından takip ettiğini de belirtelim. Komuta kademesi, süreci sekteye uğratacak tavırlardan uzak durdu bugüne kadar, siyasi iradenin elini güçlendirdi. Bu üsluptan bir sapma beklenmiyor ama Kıbrıs gibi bazı konularda hassasiyet korunuyor. Unutmadan, yorumlar arasında Norveç'ten de bahsediliyormuş. Hani, üyelikten son anda vazgeçip yoluna devam eden ülkeden. (ZEKAİ ÖZÇINAR)
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 797 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19325), [web.archive.org (arşiv bağlantısı)](http://web.archive.org/web/20051003195357/http://aksiyon.com.tr:80/yazdir.php?id=19325)
