# Sezer'in insan hakları serzenişi

*Bilinmeyen-yazar 1999.05.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1982 Anayasası ile düşüncenin önündeki engeller aşılmamış, düşünce suçlarına yönelik yasal düzenlemeler yapılmamıştır.
  </font>
 </div>
 <div id="newsText">
  <font class="detail-text">
   Düşünceyi açıklama özgürlüğü ile bağdaşmayan yasa kuralları değiştirilmelidir". Bu çarpıcı tespitler, bir siyasetçi ya da uluslararası bir gözlemciye ait değil. Bu sözler, Türk hukuk sisteminin en yüksek organı Anayasa Mahkemesi'nin Başkanı Ahmet Necdet Sezer'e ait. Yüksek Mahkeme'nin 37'nci kuruluş yıldönümü nedeniyle Sezer'in yaptığı bu çıkışlar, aralarında Cumhurbaşkanı'nın da bulunduğu bir çok siyasetçi ve iş adamı tarafından büyük destek gördü.
   <br/>
   <br/>
   Düşünceye serbestlik
   <br/>
   <br/>
   Sezer'in tespitleri sadece bununla da sınırlı kalmadı. "Kişinin iç dünyasında kalan, açıklamadığı düşüncelerin korunması, düşünceyi açıklama özgürlüğü olarak kabul edilemez. Asıl özgürlük düşüncenin serbestçe açıklanabilmesi ve yayılabilmesidir" diyen Sezer, "çoğulcu demokrasilerde azınlığa 'çoğunluk durumuna geçebilme' hakkı verilir" uyarısında bulunuyor. Sezer'in haklı serzenişleri bunlarla da sınırlı değil. Sezer, "açıkça eyleme ve suç işlemeye tahrik niteliği taşımayan, somut bir tehlike yaratmayan düşünce açıklamalarının sınırlandırılmaması gerekir" diyor.
   <br/>
   <br/>
   Dil yasağı kalksın
   <br/>
   <br/>
   Bu tür yıldönümlerinde daha çok siyasi açıklamalar yapmayı yeğleyen seleflerinin aksine, Sezer Türkiye'deki hukuk uygulamalarında yaşanan başka aksaklıklara da, giderilmesi için, konuşmasında parmak basıyor. Sezer, Anayasa Mahkemesi'nin 26'ncı Maddesinin üçüncü fıkrasında "düşüncenin açıklanması ve yayılmasında kanunla yasaklanmış herhangi bir dil kullanılmaz" denildiğini, ancak İnsan Hakları Sözleşmesi'nin düşüncenin yayılması ile ilgili olarak herhangi bir dil sınırlaması getirmediğini ifade ediyor.
   <br/>
   <br/>
   Anayasa Mahkemesi Başkanı Ahmet Necdet Sezer, HADEP'in kapatılması başvurusu ile ilgili olarak da ilginç bir açıklama yapıyor. Sezer bu konu ile ilgili tepkilerini; "Yargıçlar, Anayasa'ya, yasaya ve hukuka uygun olarak vicdani kanılarına göre karar verirler, ancak verdikleri kararları tartışıp savunmazlar. Mahkeme kararları, bilimsel yöntemlerle eleştirilebilirse de, verdiği karar nedeniyle hiçbir yargıç kınanamaz. Mahkemeler kanıtlanamayan, yasal dayanağı olmayan istemleri yerine getirme aracı olamaz. Olursa yargı hukuk dışına çıkarak özünden yoksun kalır" şeklinde dile getirirken, gözler toplantıya katılan ve HADEP için ihtiyati tedbir kararı başvurusunda bulunan Yargıtay Başkanı Vural Savaş'a çevrildi.
   <br/>
   <br/>
   Vural alındı
   <br/>
   <br/>
   Zaten Savaş da bu sözler üzerine alınmış olacak ki, daha sonra yaptığı bir açıklamada, "Anayasa ve yasalara aykırı hiçbir istemde bulunmadım" dedi.
   <br/>
   <br/>
   Sezer'in bu sıradışı çıkışı, umarız Anayasa'da değişiklik yapma yetkisini elinde bulunduran yasama yani Meclis'teki yeni vekillerimiz tarafından da olumlu değerlendirilip, gerekli değişikliklere gidilir. İnsan haklarında, uluslararası normları yakalamak için de kaçınılmaz bir düzenleme olacaktır bu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5007-sezerin-insan-haklari-serzenisi.html), [web.archive.org (arşiv bağlantısı)](http://web.archive.org/web/20130810000658/http://www.aksiyon.com.tr:80/aksiyon/haber-5007-sezerin-insan-haklari-serzenisi.html)
