# Horonlar, türküler ve ağıtlarla...

*Bilinmeyen-yazar 2002.01.12*

<div>
 <p class="spot">
  Geleneksel Laz halk şarkılarının yanı sıra ninni ve destanları derleyerek, bu müziğin yaşatılmasına yönelik çalışmalarıyla tanınan Birol Topaloğlu, İş Sanat'ta vereceği konserde Laz kültürünün hüznü, sevinci anlatan türkü, horon ve ağıtlarını yorumlayacak.
 </p>
 <p class="metin">
 </p>
 <img border="0" src="/web/20020329153812im_/http://www.aksiyon.com.tr/2002/371/resimler/horon.jpg"/>
 <p class="metin">
  Birol Topaloğlu (vokal, tulum, kemençe, perküsyon, ğuni ve çonguri), Selim Bölükbaşı (eşlik vokal, tulum, perküsyon), Kemal Sahir Gürel (kaval, perküsyon), Ayşenur Kolivar'dan oluşan (vokal) The Laz Band, Gürcü müzik topluluğu  Lazuri Trio ve bir horon ekibi eşliğinde 15 Ocak tarihinde, saat 19.30'da İş Sanat'ta gerçekleşecek konserde, aynı zamanda bölgenin coğrafyasına dia gösterisi eşliğinde bir yolculuk yapılacak.
 </p>
 <p class="metin">
 </p>
 <p class="metin">
  Modern dans, caz, pandomim ve kara tiyatroyu harmanlayarak, özgün bir tiyatro dili yaratan Çek'lerin efsanevi topluluğu Image Theatre, 18 ve 19 Ocak günlerinde, saat 19.30'da iki gösteriyle İş Sanat'ta izleyicilerin karşısında olacak. Adı Prag kenti ile özdeşleşen dünyaca ünlü topluluk İstanbul'da, seçme oyunlarından 18 kısa gösteri sunacak. Image Theatre, bu gösteride görüntü hileleri, görsel efektler, illüzyonlar ve mim gösterilerinden oluşan bir repertuarla İstanbul seyircisiyle buluşacak.
 </p>
 <p class="metin">
 </p>
 <p class="metin">
  Epsiyon Yayınevi, Vural Sözer tarafından hazırlanan "Yazım Klavuzu", "Deyimler Sözlüğü" ve "Atasözleri Sözlüğü"nü birbirini tamamlayan üç CD—ROM'luk bir dizi halinde çıkarttı. Bu çalışmada, istenilen bilgiye, istenildiği takdirde alfabetik olarak, istenildiği takdirde de bir heceye veya konusuna göre arayarak ya da her an yardıma hazır 'yardım' mönüsünü kullanarak ulaşılıyor. Yazım Kılavuzu'nda Türk diline girmiş 30.000'den fazla sözcüğe; tüm bileşik sözcüklere, inceltme ya da uzatma imi olan sözcüklere; evrensel değer taşıyan özel ad ve terimlere kolayca ulaşmak mümkün.
 </p>
 <p class="metin">
 </p>
 <p class="arabaslik">
  Anadolu'ya güzelleme
 </p>
 <p class="metin">
  İş Sanat Parmakkapı Galerisi, 2002 yılının ilk sergisini Yalçın Gökçebağ'ın Anadolu temalı yapıtlarından oluşan bir sergiyle gerçekleştiriyor. Gökçebağ, resimlerinde Toroslar'ın göçerlerinden Karadeniz'de çay toplayanlara, Kars'ta halı yıkayan köylülerden Batı Anadolu'da üzüm toplayanlara Anadolu coğrafyasının doğal zenginliklerle bütünleşmiş 'insani' yapısısını yansıtıyor. Sergi, 11—30 Ocak 2002 tarihleri arasında izlenebilir.
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/371/kultur/3.htm), [web.archive.org (arşiv bağlantısı)](http://web.archive.org/web/20020329153812/http://www.aksiyon.com.tr:80/2002/371/kultur/3.htm)
