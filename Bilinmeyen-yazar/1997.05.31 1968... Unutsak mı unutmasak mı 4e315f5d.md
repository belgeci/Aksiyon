# 1968... Unutsak mı, unutmasak mı?

*Bilinmeyen-yazar 1997.05.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin medyatik, popülist ve hatta agresif ve ideolojik ressamı Bedri Baykam'ın "1968. Hatırlıyorum" şeklinde özetlenebilecek olan sergisi siz bu dergiyi aldığınızda sona ermiş olacak.
  </font>
 </div>
 <div id="newsText">
  <font class="detail-text">
   Sanatı vulgarize ederek; yani basitleştirerek ve neredeyse estetik boyutundan arındırarak üreten, bol konuşan ve her halûkârda medyanın ilgisini çekmeyi başaran Baykam'ın "68'li Yıllar" sergisi gençlere 25 yıl önce bugünü tanıtma amacını taşıyordu.
   <br/>
   <br/>
   Baykam  1968 yılını merkez alarak yaklaşık on yılık bir süreci, 60'tan 70'lere uzanan bir süreci yansıtmaya çalışmış. Resimlerini müzik ve video belgesellerle beslemek istemiş; Mehmet Kılıçel'le hazırlanan bir soundtract, Mithat Bereket'le hazırlanan '68'li yıllar' belgeseli performansı artırmaya yönelik çalışmalar olarak düşünülmüş. Sergiyi gezenlerin birbirinin etki alanına giren ses ve efektlerle 68'in havasını solumaları; o dönemin toplumsal şartlarını algılamaları istenmiş.
   <br/>
   <br/>
   Baykam'ın Sibel Yağcı ile birlikte hazırladığı sergi tanıtım broşürü "İç Manzaralar", broşürden çok gazete görünümünde. Gazete Baykam'ın 68'li yıllar üzerine yaptığı söyleşilerden oluşuyor. İlk sayfada kocaman bir manşet: "Dünyayı yeniden kurmak isteyen gençlerin öyküsü". Sonra Deniz Gezmiş'in yargılanması ile ilgili spekülasyonlar ve bir serzeniş: CHP veya TİP o dönemde 68 kuşağına niçin sahip çıkmadı? 'İç Manzaralar' logosunun yanında bir de uyarı var: "Bu elinizdeki bildiğiniz gazetelerden değildir. Naylon bir poşette kütüphanenize kaldırın". Aynı logonun altında ise farklı bir ifade ile  karşılaşıyoruz: "Bugün 500.000 TL.  Öğrenci 250. 000 TL.  2068 yılında paha biçilmez." Aslında bu Bedri Baykam'ın eski huyu. Baykam'ın aynı yerde, AKM'de açtığı  bir diğer sergi  tanıtım broşürü 1990 Mayıs tarihini taşıyor. Konu ise yine belli bir sol jargonun "kutsal"ı. Bu sefer Uğur Mumcu'nun ifadesi manşet olmuş: "27 Mayıs İlk Aşkımızdı!..." "İç Manzaralar" logosunun yan tarafındaki yazı aynı ama fiyat bildiriminde bir tuhaflık var. Aynen şöyle: "Bugün 3.000 TL.  2029 yılında  252 $"(?)... Baykam'ın megalomanisi ironik bir biçimde tarihsel bilincin ipliğini de pazara çıkarıyor. Bu hesaba göre 'Dünyayı yeniden kurtarmak isteyen ama ne çare beceremeyen gençler'in (özellikle Gezmiş, Aslan ve İnan'ın) fiyatı 27 Mayıs devriminin cumhuriyetimizdeki yeri ve önemini(!) satın alacak bir düzlemde. Bu 'aşk' ağacının 'üç' ölü meyve vermesi sorun teşkil ediyor olabilir mi? Haliyle şanlı anıların kalitesi bozuluyor.
   <br/>
   <br/>
   Baykam'ın "12 Mart'ı, 27 Mayıs'ı bilmiyorlar" diye yakındığı gençlerin sergiye pek ilgi gösterdiği söylenemezdi. Gerçi 1617 Eylül 1961 Menderesler'in idamından 1972'de Denizler'in idamına kadar olan bu dönemi kapsayabilmenin imkansız olduğunu da biliyordu Baykam ve şöyle diyordu: "Rüzgardan heykel yapabilir misiniz?"(?) Bu epifonem gazete kupürlerinin üzerine boya fışkırtarak sergi açan Baykam'ın sanatını tasvir ediyor aslında...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=552ED0C9B9E4B938A9F354CA12B1E47D?newsId=2649), [web.archive.org (arşiv bağlantısı)](http://web.archive.org/web/20140424061442/http://www.aksiyon.com.tr:80/aksiyon/newsDetail_getNewsById.action;jsessionid=552ED0C9B9E4B938A9F354CA12B1E47D?newsId=2649)
