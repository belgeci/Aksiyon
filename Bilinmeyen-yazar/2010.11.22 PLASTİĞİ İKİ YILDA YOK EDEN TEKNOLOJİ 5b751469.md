# PLASTİĞİ İKİ YILDA YOK EDEN TEKNOLOJİ

*Bilinmeyen-yazar 2010.11.22*

<font class="agenda2NewsSpot">
 Ancak 100 ila 400 yıl arasında eriyip ortadan kaybolabildikleri için, tabiata atılan plastik maddeler kelimenin tam manasıyla çevre düşmanı.
</font>
<font class="newsDetail">
 <p>
  <p class="MsoNormal">
   Antalya’daki Plasbant firması Alman ortağıyla ‘Plaslife’ teknolojisini devreye sokarak, plastiğin toprakta çözülme süresini 2 yıla indirmeyi başardı. Firmanın Ürün Geliştirme ve Pazarlama Direktörü Osman Tırak, söz konusu teknikle
   <span>
   </span>
   imal ettikleri poşetleri üç ay içinde piyasaya sunacaklarını müjdeliyor: “Bu maddeyi dünyada üreten birkaç şirketten biriyiz. Alman ortağımızla birlikte üretimini Türkiye’de yapıyoruz. İçindeki bazı maddelerin patenti var. Türkiye’de ve Avrupa’da üretip satma yetkisi tamamen bize ait.” Plaslife katkısı, oxobiyo özelliğiyle doğayla temasa geçince direkt parçalanmaya başlıyor. 24 aylık sürede geride en ufak zararlı atık kalmıyor. Temas gerçekleşmeyince haliyle plastikte herhangi bir değişme oluşmuyor. Şu da vurgulanmalı ki, plastiği birkaç yılda yok eden tekniğin, ürünün standardına hiçbir surette negatif tesiri yok. Katılmamış ürünler gibi geri dönüşümü mümkün. 20 yıldır konu üzerine araştırmalar yürüttüğünü anlatan Zonguldak Karaelmas Üniversitesi Fen Edebiyat Fakültesi Kimya Bölümü Başkanı Prof. Dr. Baki Hazer, şu bilgileri veriyor: “Nasıl ki, toprağa atılan kağıt yağmur görünce parçalanıyor. Plastik ürünlerini de, oxobiyo teknolojisiyle toprağa karışır hale getirmek mümkün.” Hazer’e göre Plasbant’ın hamlesi son derece önemli bir gelişme. Maliyetin müsaitliği sağlandığında çevreci plastikler günlük hayatın her alanında kullanılabilir.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27966-plastigi-iki-yilda-yok-eden-teknoloji.html), [web.archive.org (arşiv bağlantısı)](http://web.archive.org/web/20101204220602/http://www.aksiyon.com.tr:80/aksiyon/haber-27966-plastigi-iki-yilda-yok-eden-teknoloji.html)
