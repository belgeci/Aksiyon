# İstanbul'dan üç Japon geçmiş!

*Bilinmeyen-yazar 2010.10.18*

<font class="agenda2NewsSpot">
 Yamada Torajiro, Ito- Chu-ta ve O-tani Ko-zui. Aşina olmadığımız üç farklı isim. ‘2010 Türkiye'de Japonya Yılı'nda bu üç ismi önemli kılan, Japonya'da kendi alanlarında iz bırakmış ve aynı dönemlerde (19. yüzyıl sonu - 20. yüzyıl başında) Osmanlı İmparatorluğu ve Türkiye Cumhuriyeti'ne merak sararak İstanbul'a gelmiş olmaları.
</font>
<font class="newsDetail">
 <p>
  <p class="MsoNormal">
   İş adamı ve Çay Merasimi üstadı Yamada Torajiro, “Toruko Gakan / Türkiye Resimli Bir Bakış” adlı İstanbul'u çağdaş bir Japon'un gözünden okuyan bir kitabın yazarı. Mimar, profesör ve ilk Japon mimarlık tarihçisi Ito- Chu-ta, ardında, Osmanlı topraklarını kapsayan ayrıntılı bir seyahatname, mimari eserlerle ilgili çizimler, fotoğraflar ve konferans kayıtları bırakmış. Budist din adamı, araştırmacı O-tani Ko-zui ise Cumhuriyet'in ilk yıllarında önce Atatürk ile Ankara Sanayii Zıraiye şirketini, sonra da Bursa'da Mehmet Memduh Bey (Gökçen) ve Kavalalı Hüseyin Bey ile birlikte, şehirde ipek kumaş üretimini canlandırmaya yönelik, ipek dokumacılığı üzerine bir fabrika kurmuş. Hilal ve Güneş / İstanbul'da Üç Japon; Yamada Torajiro, Ito- Chu-ta, O-tani Ko-zui” sergisi, Üç Japon'un kişisel izlenim ve tecrübelerinden yola çıkarak iki ülkenin ilişkileri ve küresel tarih sahnesindeki durumunu anlatma niyetinde. Sergide, Japonya ve Türkiye'deki müzeler ve özel koleksiyonlardan ilk kez gün ışığına çıkan pek çok tarihî eser, obje ve doküman yer alıyor. Çay Seremonisi ile açılan sergi, 6 Ekim 2010 – 20 Şubat 2011 tarihleri arasında İstanbul Araştırmaları Enstitüsü'nde görülebilir.
  </p>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-27821-12-istanbuldan-uc-japon-gecmis.html), [web.archive.org (arşiv bağlantısı)](http://web.archive.org/web/20101025120554/http://aksiyon.com.tr/aksiyon/haber-27821-12-istanbuldan-uc-japon-gecmis.html)
