# PKK’da 'uzaktan kumanda' dönemi

*Bilinmeyen-yazar 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Terör örgütü PKK, son dönemde 'uzaktan kumandalı' mayın ve bomba eylemleriyle yeni taktiğini açığa veriyor. PKK, teknoloji sistemlerini nasıl kullanıyor?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010185939im_/http://www.aksiyon.com.tr/resim/615/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Terör örgütü PKK'nın 1999-2005 arasındaki sessiz döneminde Milli İstihbarat Teşkilatı'nın yaptığı en önemli çalışma, örgütün eğitim konsepti ile ilgiliydi. Abdullah Öcalan'ın yakalanmasından sonra, toplanan istihbaratlardan en önemlisi bu dönemde terör örgütü militanlarının bomba ve mayın eğitimi almış olmasıydı. Bu bilgiler, devletin en üst düzeyi ile de paylaşıldı. Bugün özellikle A-4, C-4 ve A-1 gibi piyasada kolay elde edilemeyen, dünya orduları için üretilen saldırı malzemelerini kullanmaya başlayan PKK'nın bunları nerelerden temin ettiği ve kullanmak için gerekli teknolojiyi nasıl sağladığı zihni kurcalayan en önemli soru. Yakın döneme kadar piknik tüpleri kullanarak bomba yapan PKK nasıl oldu da böylesi bir teknolojiye sıçrama yaptı? Bunda, Irak Savaşı'yla bu ülkede doğan otorite boşluğundan istifade edilerek yağmalanan cephaneliklerin rolü oldu mu?
   <br>
    <br>
     En son Diyarbakır'da bir parkta termos içine yerleştirdiği bombanın patlamasıyla 10 çocuğun ölümüne neden olan terör örgütü, hâlâ sivil-asker ayrımı yapmadığını da ortaya koydu. Örgüt vur-kaç taktiğiyle ses getirici eylemler yapıyor. Askerî uzmanlara göre, uzaktan kumandalı mayınların ve tahrip gücü yüksek bombaların aslında tek adresi var. Bu tür patlayıcıları terör örgütleri üretemez. Sadece başka devletlerin silahlı kuvvetleri için üretilenleri bizzat devlet veya devlet dışı kurumlardan karşılıklı çıkar ilişkisi içinde satın alır ya da hibe edilir.
     <br/>
     <br/>
     Uzmanların dikkat çektiği bir diğer nokta da terörün bittiği yanılgısı. Oysa terör ne bitti ne de tümüyle başı ezildi. Sadece taktik değiştirdi, yüz yüze savaştan kaçınarak Kuzey Irak'ta kendine güvenli bir 'cennet' kurdu. Tüm bu tabloya bakıldığında, ABD'nin yeni atadığı 'terörle mücadele koordinatörü'nden beklenenler çok net: İstihbarat, bilgi transferi, terörist ele başlarının teslim edilmesi, Kandil Dağı'nın boşaltılması, patlayıcı silahlara karşı önleyici silah ve insansız hava sistemleri temini. Zira Amerika tüm bunlara sahip.
     <br/>
     <br/>
     Emekli Tümgeneral Rıza Küçükoğlu'na göre değişen tek şey örgütün taktikleri ve siyasallaşma sürecine hız vermesi. Önemli bir başka değişim ise 1993-96 yılları arasındaki yüz yüze çatışmaların yerini vurkaç taktiğinin alması. Sayıca azalma içinde oldukları ise başka bir olgu. Türk ordusuyla yüz yüze çatışmadan kaçınmalarının en önemli sebebi de ağır darbe almaları ve lider kadrolarının büyük kısmının ele geçirilmesi.
     <br/>
     <br/>
     Küçükoğlu'nun dikkat çektiği bir diğer husus, PKK'nın bilgi ve teknoloji sistemlerini kullanması. PKK'lı teröristler, uzaktan kumanda sistemleri, cep telefonu, oto alarmı ve diğer algılayıcılarla ses getirici eylemler yapmanın peşinde. Terör örgütünün en fazla saldırı düzenlediği zamanlar ise millî bayramlar, devir teslim törenleri, önemli diplomatik temaslar gibi millî ve uluslararası hassasiyetlerin zirvede olduğu anlar.
     <br/>
     <br/>
     Örgütün A-4, C-4 ve A-1 gibi piyasada bulunması zor olan, ama devletlerin orduları için üretilen tahrip gücü yüksek plastik patlayıcıların hammaddelerini nasıl elde ettiği meselesinde parmaklar daha ziyade Batılı devletleri işaret ediyor. İnsan hakları söylemiyle hareket eden ve başkasının teröristine 'özgürlük savaşçısı' muamelesi yapan pek çok Batılı ülke, doğrudan veya dolaylı yollardan PKK ve benzeri örgütleri besliyor. Yani bu devletlerden bazıları siyasî alanda PKK'nın ülkelerinde örgütlenmesine ses çıkarmazken bizzat veya devlet dışı organlar aracılığıyla çıkar ilişkisi çerçevesinde PKK'yı lojistik açıdan güçlendiriyor.
     <br/>
     <br/>
     Hacettepe Üniversitesi'nden Prof. Dr. Ali Çağlar'ın tezi ise "Doğu bloku çöktü, mertlik bozuldu" esasına dayanıyor. Bölgede nüfuz mücadelesi veren hemen her ülke, rakip olarak gördüğü ülkeyi zayıflatmak için çok yoğun bir şekilde o ülkede muhalif ve savaş durumunda olan terör örgütlerini amaçları doğrultusunda kullanıyor. Onlara mühimmat, teknoloji ve para yardımı yapıyor, barınma ve diğer lojistik destek veriyorlar. Prof. Çağlar, hiçbir terör örgütünün yeni öldürücü teknolojiler geliştirmek ve silahlar, patlayıcılar üretmek için kurmuş olduğu laboratuarları bulunmadığını aktarıyor: "Bütün bu teknoloji ve silahlar, bugün terörle mücadele ettiklerini söyleyen, özellikle de Batı bloku ülkelerinde geliştiriliyor. Desteklenen terör örgütlerine, kendi istihbarat birimleri vasıtasıyla bu bilgi ve teknolojiler ulaştırılıyor. Gerekli eğitimler verilerek, hedefler gösteriliyor."
     <br/>
     <br/>
     KANDİL'İ YAŞATAN GÜÇLER GETİRİYOR
     <br/>
     <br/>
     Rıza Küçükoğlu'nun konuyla ilgili görüşleri ise şöyle: "Eskiden PKK, etrafına gübre ve bilyeler konulan piknik tüpleri, basit düzenekli el yapımı bombalar, yerleri tespit edilebilen mayınlar, patlamamış mermiler kullanırdı. Bu sebeple fazla etkili olamıyordu. Ancak şimdi teknolojinin son ürünlerinden faydalanıyorlar. Bunun sebepleri irdelendiğinde acı bir gerçekle karşılaşılıyor. A-4, C-4 ve A-1'ler, tahrip gücü yüksek patlayıcılar. Ancak bu maddeler, küçük paketler halinde Türk sınırlarından çok zorlanmadan geçirilebiliyor." Irak'ta doğan otorite boşluğunda yağmalanan cephaneliklerin büyük ölçüde teröristlerin eline geçtiğini hatırlatan Küçükoğlu, Barzani ve Talabani'nin yanı sıra "Kandil dağını yaşatan tüm güçlerin" bu teknolojiyi Türkiye'ye soktuğunu dile getiriyor.
     <br/>
     <br/>
     Rıza Küçükoğlu'na göre ABD'nin terörle mücadele için atadığı Joseph Ralston'a bir talepler listesi verilmeli: "Gemiyi, otobüsü, tırı röntgenle görebiliyorlar. Havadan veya denizden insansız araçlarla patlamaya hazır yüksek tahrip maddelerini tespit edebiliyorlar. Uydu sistemiyle bombayı yerinde tespit edip yok ediyorlar. Kısacası, Ralston, halkın özgürlüğü ile değil, bizim ona vereceğimiz liste ile ilgilenmeli. Listenin başına da istihbarat, bilgi transferi, liderlerin teslim edilmesi, dağ ve kampın boşaltılması ve bu patlayıcı cihazlara karşı önleyici silah ve insansız hava sistemleri temini var."
     <br/>
     <br/>
     NATO'nun Savunma Yatırımları Bölümü'nden sorumlu Marshall Billingslea, NATO liderlerinin Terörizme Karşı Savunma İçin Çalışma Programı adlı bir programı resmen onayladığını söylüyor. Ona göre NATO, terör örgütlerinin bombalı eylemlerine odaklanmış durumda. Buna göre söz konusu program, belirli terörist saldırıları önlemeye yardımcı olmak için teröristleri tespit edecek, durduracak ve takip edecek yeni ve gelişmiş teknolojiler geliştirmeyi amaçlıyor.
     <br/>
     <br/>
     Halen teröristlerin tercih ettiği ve saldırılarında sivil halka ve müttefik kuvvetlere en fazla kayıp verdiren silah, el yapımı bombalar. NATO, teröristlerin çeşitli bombaları nasıl imal ettikleri tam olarak anlaşıldığında, bu bombaların çalışmaması için karşı teknolojiler geliştirmeye başlayacak ve bombaların imal edildikleri veya saklandıkları yerleri 'koku' tespitiyle bulacak metotlar geliştirecek. Yeni teknolojiler ve yetenekler üretmekte İspanya başı çekerken bu konuda önemli bir endüstriyel çalışma başlatıldı. Türkiye'nin de bu ve benzeri çalışmalardan faydalanarak mevcut teknolojiler yardımıyla askerî-sivil zayiatları en aza indirmesi gerekiyor.
     <br/>
     <br/>
     <br/>
     PKK'NIN DEĞİŞEN TAKTİĞİ ŞİMDİKİ TAKTİK
     <br/>
     <br/>
     Yollara döşenen mayınları uzaktan kumandayla patlatma
     <br/>
     Elektronik düzenek kullanımı
     <br/>
     Tren rayına bomba döşeme yöntemi
     <br/>
     Cep telefonu ve telsizle ateşleme
     <br/>
     Oto alarmı kumandasıyla ateşleme
     <br/>
     A-1, C-4, A-4 ve el yapımı patlayıcılar
     <br/>
     <br/>
     ÖNCEKİ TAKTİK
     <br/>
     <br/>
     Baskın, pusu kurma, sıcak temas
     <br/>
     Yollara mayın döşeme
     <br/>
     Piknik tüpüne plastik patlayıcı sarma yöntemi
     <br/>
     Zaman ayarlı ve parça tesirli bombalar
     <br/>
     Eşeği canlı bomba olarak kullanma
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25302), [web.archive.org (arşiv bağlantısı)](http://web.archive.org/web/20061010185939/http://www.aksiyon.com.tr/detay.php?id=25302)
