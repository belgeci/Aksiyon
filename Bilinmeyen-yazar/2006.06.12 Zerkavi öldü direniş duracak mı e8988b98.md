# Zerkavi öldü, direniş duracak mı?

*Bilinmeyen-yazar 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Irak’ta terör örgütü El Kaide adına işgal kuvvetlerine karşı yürütülen direnişin liderliğini yapan Ebu Musab Zerkavi ve yedi adamı öldürüldü. Ürdün asıllı Zerkavi, ABD’nin Bakuba’ya düzenlediği hava saldırısında öldü.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405075402im_/http://www.aksiyon.com.tr/resim/601/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dünya kamuoyuna ölüm haberini, Bağdat’ta düzenlediği basın toplantısında Irak Başbakanı Nuri el Maliki verdi. Açıklama sırasında Irak’taki ABD birliklerinin komutanı General George Casey ve aynı ülkenin Bağdat Büyükelçisi Zalmay Halilzad da hazır bulundu. Maliki hava operasyonunun Bakuba halkından alınan istihbaratlar doğrultusunda icra edildiğini söylerken, Ürdün Hükümet Sözcüsü Nasır Cevdi ise Zerkavi’nin yerini kendi istihbarat birimlerinin belirlediğini ileri sürdü. ABD, asıl adı Ahmed Fazıl Haleyle olan Zerkavi’nin başı için 25 milyon dolar ödül koymuştu. Zerkavi’nin yardımcısı Ebu Abdurrahman el Iraki bir internet sitesi aracılığıyla yaptığı açıklamada, "Irak’ta El Kaide’nin Amerikan işgaline ve Bağdat hükümetine karşı savaşı sürecek." mesajını verdi. Zerkavi’nin öldürülmesini sevinçle karşılayan işgalci devlet liderlerinden ABD Başkanı George W. Bush, ‘terör ideolojisinin en saldırgan liderlerinden birini kaybettiğini; ancak terörle mücadelenin süreceğini’ ifade ederken; İngiltere Başbakanı Tony Blair ise El Kaide’ye büyük darbe indirildiğini söyledi. ABD Generali Casey, operasyon öncesinde iki hafta arama çalışması yürüttüklerini kaydederek, El Kaide’nin Irak’ta Zerkavi sonrasında da hâlâ büyük bir tehdit olduğunu dile getirdi. ABD Ordu Sözcüsü Tümgeneral William Caldwell, Zerkavi’nin yerine Mısır doğumlu Ebu el Masri’nin gelebileceğini duyurdu. Filistin’de iktidara gelen Hamas yönetimi olaydan üzüntü duyduğunu belirtti.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24555), [web.archive.org (arşiv bağlantısı)](http://web.archive.org/web/20070405075402/http://aksiyon.com.tr:80/detay.php?id=24555)
