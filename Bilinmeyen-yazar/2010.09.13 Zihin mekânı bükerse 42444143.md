# Zihin mekânı bükerse

*Bilinmeyen-yazar 2010.09.13*

<font class="agenda2NewsSpot">
 Bir grup beyaz kafalı, ‘garip’ adam şehirdeki tüm hayatı durdurur. İnsanların donakaldığı bu dakikalarda, hafızalarından istedikleri bölümleri alıp, diledikleri insanlara zerk ederler.
</font>
<font class="newsDetail">
 <p>
  <p class="MsoNormal">
   Hatıralar birbirine karışır, farklı hayatlara mecbur bırakılır insanlar. Uyurken başlarına gelen bu olayın farkında değillerdir. Şehirde hiç gündüz olmadığını ise çoktan unutmuşlardır. Beyaz bedenleri ile oradan oraya uçuşan, zihinleri ile mekâna diledikleri şekli verebilen bu adamların tek derdi kendilerine ruh bulabilmektir. Kolektif hafızaya sahip, ‘makine’ bedenlerini özgürlüğe kavuşturmak... Fakat tüm projelerine dur diyen bir insan çıkacaktır karşılarına. John Murdock’ın bedeni uyumayı kabul etmez, üstelik ona bir hata sonucu tüm yeteneklerini de aşılar bu yabancılar.
   <span>
   </span>
   Hafızasını kaybeden fakat zihin gücüyle şehre yeniden şekil verebilen Murdock, bu kâbusa son verebilecek tek kişidir. Alex Proyas’ın yönetmen koltuğunda oturduğu Karanlık Şehir; mekân, zihin, beden, şehir üzerine güçlü bir tefekkür imkânı.
  </p>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action?sectionId=12&newsId=27596), [web.archive.org (arşiv bağlantısı)](http://web.archive.org/web/20100922123050/http://aksiyon.com.tr/aksiyon/newsDetail_getNewsById.action?sectionId=12&newsId=27596)
