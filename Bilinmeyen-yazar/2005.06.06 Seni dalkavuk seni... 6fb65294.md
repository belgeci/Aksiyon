# Seni dalkavuk seni...

*Bilinmeyen-yazar 2005.06.06*

<div>
 <p>
  <font>
   Eskiden konaklarda dalkavuk bulundurmak adetmiş. Konağın birinde bir gün evin beyi demiş ki: Bir dalkavuk alacağım, filan gün imtihan var; sağa sola haber salınız. Derken gün gelmiş, dalkavuk adayları sıra olmuş. Biri içeri alınmış.
   <br/>
   <br/>
   Bey sormuş, sen dalkavuk musun? Evet efendim diye cevap vermiş. Ama sen dalkavuğa hiç benzemiyorsun demiş bey. Olur mu efendim? Ben filan beyin yanında şu kadar fişmekan beyin yanında da bu kadar sene dalkavuk olarak çalıştım demiş adam. Bey, olmadı sen çık demiş. Derken adaylar içeri girip çıkmış hepsinin cevabı aynı olmuş. Bey aradığı dalkavuğu bulamayacağım diye üzülmeye başladığı sırada içeriye yeni bir aday alınmış. Bey söyle bakalım sen dalkavuk musun? Evet efendim demiş şahıs. Ama sen dalkavuğa hiç benzemiyorsun diye çıkışmış bey. Şahıs hayır hiç benzemem efendim demiş. Bey şaşırarak, dur bakalım biraz da benziyorsun galiba demiş. Şahıs evet efendim ben biraz da dalkavuğa benzerim diye cevap verince bey tamam ben dalkavuğumu buldum demiş.
   <br>
    <br>
     Eskiden bir büyüğün bir dalkavuğu olurken şimdi her büyüğün yüzlerce dalkavuğu var. Dahası eski dalkavuklar bazen öyle hakikatli sözler ederlermiş ki, bu sözler meclise bir bomba gibi düşüp herkesi kendisine getirirmiş. Şimdi insanlar bir dalkavuk tutmak yerine çevrelerindeki herkesi dalkavuk belliyor. “Nerede o eski dalkavuklar” diyesi geliyor insanın. Gazeteci Ekrem Okutan da iç geçirenlerden olacak ki, dalkavukluğun tarihsel sürecini incelmeye koyulmuş. İyi bir kitap desek, dalkavuk olur muyuz biz de. Geçmişten günümüze tarihsel bir süreç izlenerek, siyaset ve basındaki dalkavukluğun kaleme alındığı kitapta her nevinden içimizde büyüttüğümüz dalkavukluğa ayna tutuluyor.
     <br>
      <br>
       Dalkavukluk kelimesi Gazneli Mahmud’un çağdaşı olan ve ilk defa ona dalkavukluk eden Telhek’in adından geliyor. Gaznelilerle başlayan bu gayri resmi meslek Türk tarihine damgasını vurmuş ve yaşadığımız çağa kadar şekil değiştirerek ulaşmış. Yakın bir dönemde basına sirayet eden dalkavukluk ne yazık ki köşe başlarını işgal etmiş. Kitabın yazarı Ekrem Okutan, dalkavukluğun ortaya çıkmasını ve devamlılığını sağlayan en önemli faktörün çıkar olgusu olduğunu belirtiyor. Edebiyata, siyasete, gündelik hayata sirayet etmiş dalkavukluğun bir ‘hastalığa’ dönüştüğü vurgulanıyor. Mesaj biraz acıklı; toplum dalkavuksuz yapamıyor.
       <br>
        <br>
         Dalkavukluk “Tarihsel Perspektif, Siyaset ve Basın”, Ekrem Okutan, Mephisto, 317 sayfa, (216) 414 35 19
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1834 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21885), [web.archive.org (arşiv bağlantısı)](http://web.archive.org/web/20070822230136/http://www.aksiyon.com.tr:80/yazdir.php?id=21885)
