# Şanlı basına 'Ekşi' sözler

*Bilinmeyen-yazar 2005.03.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Basın Konseyi Başkanı ve Hürriyet Gazetesi Başyazarı Oktay Ekşi, Zaman’dan Nuriye Akman’a verdiği röportajda tarihi sözler sarf etti.
      <br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626194713im_/http://www.aksiyon.com.tr/resim/537/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   28 Şubat sürecinde basının oynadığı rolün iletişim fakültelerinde incelenmesini öneren 53 yıllık gazeteci Ekşi’ye göre Türk basını, ilk gazete Takvim-i Vekayi’nin çıktığı 1831’den bu yana kendi özgürlüğünü savunma refleksi ortaya koymada hep zayıf kaldı. “Gazetelerin işverenleri bir kere, 1961’de ortak hareket ettiler, üç gün gazetelerini çıkartmadılar. Ne için? ‘Yeni bir yasa çıktı. Çalışanlar sosyal güvenceye kavuşacaklar, kıdemleri nedeniyle bizden tazminat alacaklar. E biz bunlara haklarını vermek zorunda kalacağız’ diye. Basın özgür olsun, insanlar ifade özgürlüğünden yararlansın, memlekette demokratik rejim işlesin, hukukun üstünlüğü diye bir kavram yaşamımıza girsin diye bir dertleri olmamıştır” diyen Ekşi, ‘iş dünyası medyaya girdikten sonra mahvolduk’ diyenlere de katılmadığını belirterek şöyle dedi: “Gazetecilik eskiden temizdi diyorlar. Berbat idi. Temiz gazetecilik yoktu, rezildi. Geriye baktığınız zaman ahlaksızlığın daniskası vardır şanlı basın tarihimizde. Şu anda, isimler, rakamlar değişerek şu veya bu şekilde benzer bir durum var.” Ekşi, şahit olduklarını bir kitapla anlatıp anlatmayacağını merak eden Akman’a, “Tanık olduğum rezilliklerin failleri ahlak kitapları yazıyorlar ve âleme ahlak dersi veriyorlar. Yani oturup yazacak mısın ‘sen şu tarihte şu rezilliği yapmıştın’ diye? Belki bir gün yazarsam, öldükten beş on sene sonra yayımlamak üzere bırakabilirim.” diyor.
   <br>
    <br/>
    <br/>
    <br/>
    Danıştay, Sarıgül’ü haklı buldu
    <br/>
    <br/>
    CHP Olağanüstü Kongresi’nde Deniz Baykal’a rakip olan Şişli Belediye Başkanı Mustafa Sarıgül’ün hakkındaki soruşturmanın kaldırılması isteğini Danıştay haklı buldu. Sarıgül ve 5 belediye görevlisinin itirazını görüşen Danıştay 1’inci Dairesi, İçişleri Bakanlığı’nın ‘kaçak inşaat yapılmasına engel olmamak ve yapılanları yıkmamak’ gerekçesiyle verdiği soruşturma iznini kaldırdı. Sarıgül, söz konusu iddialar yüzünden kesin ihraç talebiyle partisinin disiplin kuruluna sevk edilmişti.
    <br/>
    <br/>
    <br/>
    <br/>
    Deprem, Bingöl’ü korkuttu
    <br/>
    <br/>
    Bingöl’de iki gün arayla 5,7 ve 5,9 büyüklüğünde iki deprem meydana geldi. Her iki depremde de ölen olmadı. Çünkü ilki gündüz saatlerinde oluştu. İkincisinde de vatandaşlar ilk depremin verdiği korkuyla geceyi dışarda geçirmekteydi. Kuzey Anadolu ve Doğu Anadolu faylarının kesiştiği noktadaki büyük çaplı enerji birikimine dikkat çeken uzmanlar, tam buradaki Karlıova ve Yedisu ilçelerinin risk altında olduğunu söylüyorlar. Depremlerde yine en fazla hasarı kamu binaları gördü. Bu hiç de şaşırtıcı değildi. Ancak daha birkaç yıl önce yaptırılan afet konutlarında ciddi hasar oluşması tepkiyle karşılandı. Bu arada Sivas’ın Koyulhisar ilçesi Sugözü köyü Kuzulu mahallesindeki heyelanda 20’yi aşkın ev toprak altında kaldı. Derginin yayına hazırlandığı saatlerde 10’larca kişinin kayıp olduğu belirtiliyordu. Üç yıl önceki heyelan sonrası Sivas Bayındırlık İl Müdürlüğü mühendisleri bölgede inceleme yaparak ‘tehlike yoktur’ raporu düzenlemişler.
    <br/>
    <br/>
    Yargının hakemlerinden çelişkili kararlar; gözler Erman Toroğlu’na çevrildi!
    <br/>
    <br/>
    Yargıtay’ın, Türkiye’deki din ve laiklik uygulamalarına yönelik görüş ve eleştirilerini kaleme aldıkları yazıları sebebiyle hüküm giyen Milli Gazete yazarları Selahattin Aydar ile Mehmet Şevket Eygi hakkında taban tabana zıt kararlara imza atmasının yankıları sürüyor. Çelişkili hukuk sürecinin kısa hikayesi şöyle: Her iki yazar İstanbul 6 No’lu Devlet Güvenlik Mahkemesi’nde yargılanarak Türk Ceza Kanunu’nun (TCK) 312’nci maddesinin 2’nci fıkrasına göre 1 yıl 8’er ay hapis cezasına çarptırıldı. Yargıtay 8’inci Dairesi kararı 3’e 2 ile onayladı. Yargıtay Başsavcısı Nuri Ok, Aydar’ın yazısında ‘şiddete çağrı olmadığını’ belirterek karara itiraz etti. Yargıtay Ceza Genel Kurulu bu itiraz üzerine, 13’e karşı 14 oyla yazıyı düşünce özgürlüğü çerçevesinde yorumlayıp mahkumiyeti kaldırdı. Bu karar, bazı kesimlerce ‘Türkiye’de artık laikliğe karşı söz söylemek serbest. Bunun sonu nereye varacak?’ yaygarası kopartılarak yüksek sesle eleştirildi. Tepkiler makes bulmuş olmalı ki, Yargıtay, Mehmet Şevket Eygi’nin mahkumiyeti için tersi karar verdi. Üstelik bu defa Yargıtay 8’inci Ceza Dairesi, Aydar’ın davasının aksine 2’ye karşı 3 oyla Eygi’nin ceza almaması gerektiğini belirtmişti. Başsavcı cezaya önceki davadaki gibi yine karşıydı ama Ceza Genel Kurulu kendisiyle çelişerek 4’e karşı 24 oyla Eygi’nin cezasını tescilledi. Bu karar, Aydar’ın beraatında yaygara koparanlarca, ‘rövanş alındı’ sözleriyle yorumlandı.
    <br/>
    <br/>
    Yargıtay’ın birbiriyle çelişen kararlar vermesi, TCK’nın 312’nci maddesinin ne kadar da yoruma açık olduğunu haykıran çok önemli bir örnek aslında. Eski Adalet Bakanı Hikmet Sami Türk, Yargıtay’ın kısa aralıklarla çelişen kararlar vermesinin yargıya güveni sarsacağını ve istikrar açısından doğru olmadığını söylüyor. Eski Yargıtay Başkanı Sami Selçuk ise söz konusu maddenin yoruma açıklığı sebebiyle bu konuda istikrarlı uygulama beklenemeyeceğini ifade ediyor. Doç. Dr. Adem Sözüer, 312 karmaşasının yasadaki kaypak ifadelerden kaynaklandığını dile getiriyor. Yeni TCK’da aynı konunun düzenlendiği 216’ncı maddesinde getirilen ‘açık ve yakın tehlike kriteri’ sayesinde somut bir tehlike yoksa düşünce ve eleştirilere ceza verilemeyeceğini söyleyen Sözüer, Yargıtay’ın çelişkili kararının 1 Nisan’dan sonra yeniden ele alınması gerektiğini belirtiyor.
    <br/>
    <br/>
    TCK’nın 312/2 maddesi:
    <br/>
    <br/>
    Sosyal sınıf, ırk, din, mezhep veya bölge farklılığına dayanarak, halkı birbirine karşı kamu düzeni için tehlikeli olabilecek bir şekilde düşmanlığa veya kin beslemeye alenen tahrik eden kimseye bir yıldan üç yıla kadar hapis cezası verilir.
    <br/>
    <br/>
    Yeni TCK 216’ncı madde:
    <br/>
    <br/>
    Halkın sosyal sınıf, ırk, din, mezhep veya bölge bakımından farklı özelliklere sahip bir kesimini, diğer bir kesimi aleyhine kin ve düşmanlığa alenen tahrik eden kimse, bu nedenle kamu güvenliği açısından açık ve yakın bir tehlikenin ortaya çıkması halinde, bir yıldan üç yıla kadar hapis cezası ile cezalandırılır.
    <br/>
    <br/>
    <br/>
    <br/>
    PERiNÇEK’E BiR ŞEYH’LER OLUYOR!
    <br/>
    <br/>
    işçi Partisi’ne daha doğrusu partinin genel başkanı Doğu Perinçek’e “Bir Şeyh’ler Oluyor!” Ulus, yurt, yurttaş ve son zamanlarda da ulusalcılık kavramlarını dillerinden düşürmedikleri hepimizin malumu. Ancak, bu kelimeler parti ve liderinin ani bir U dönüşü manevrasıyla millet, vatan, vatandaş ve millilik oluverdi. Bazı şehirlerde “İş, Ekmek ve Vatan” kurultayları düzenleyen Perinçek, lokomotifliğini partisinin yaptığı işçi hareketinin önündeki üç yakıcı (ya da yıkıcı) görevi açıkladı: “İşçi Partisi’nde öncüleş. Milli karargahı kur. Genel eylemi örgütle.” Kapatılma kararı alınan fabrikalardaki işçi ve ailelerinin ‘tamamen duygusal’ olan tepkilerinden anlam çıkaran Perinçek’e göre işçiler ‘Kızıl Elma’yı gerçekleştirdi. CHP, DSP, MHP, DYP ve hatta AK Partilisi hep birlikte onu karşılamaya geliyorsa bu işte bir iş var! Milli birlik konseyi oluşuyor. Türkiye’nin ihtiyacı bu. “Bütün işçi hareketinin en önemli, merkezi sloganı Tayyip Erdoğan iktidarını alaşağı etmektir.” diyen Perinçek’ten birkaç kısa slogan önerisi:  “Şalter inecek, Tayyip gidecek”, “İşçi memur elele, genel greve”, “İşçi köylü elele, genel greve”, “İşçi millet elele, genel greve” Peki hükümet devrildikten sonra ne yapılacak? Hükümetin yerine ne konulacak? El cevap: “Milli hükümet!” Bir milli hükümet ile vatan, millet ve cumhuriyet devrimi, onun kaleleri olan fabrikalar kurtarılacak!..
    <br/>
    <br/>
    Başbakan Recep Tayyip Erdoğan, partisinin bir önceki pazar günü yapılan İstanbul İl Kadın Kolları 1’inci Olağan Kongresi’nde, hükümeti hedef alan tertipler karşısında partilileri daha sıkı kenetlenmeye çağırarak, “Son zamanlarda belli yerlerden düğmeye basılmak suretiyle bir şeyler yapılmak isteniyor. Biz tüyü bitmemiş yetimin hakkını yemedik, yemeyecek ve yedirmeyeceğiz” diye konuşması da bir hayli manidardı. Açıkça görülüyor ki, düğmeye basanlardan biri İşçi Partisi. Acaba diğer düğmeciler ve arkasındakiler kimler?
    <br/>
    <br/>
    <br/>
    <br/>
    GÜNDEMiN iCiNDEN
    <br/>
    <br/>
    Irak’ta Şii ve Kürt yetkililer hükümet kurma çalışmalarında Kerkük maddesini aşamıyor. Kerkük’ün durumunun Anayasa’nın oylanmasından sonra netleşmesini kabul etmeyen Kürtler, daha öncesinde şehirde referandum yapılmasında ısrarcılar.
    <br/>
    <br/>
    Cumhurbaşkanı Ahmet Necdet Sezer’in nitelikli çoğunluk isteyerek veto ettiği öğrenci affı, Meclis tarafından bu defa 349 oyla kabul edildi.
    <br/>
    <br/>
    1 Nisan 2005 tarihinden itibaren polis zanlıların parmak izi alma, fotoğraf çekimi ve evrak kayıt işlemlerini yeni TCK ve CMK gereğince savcı gözetiminde adliyede yapacak.
    <br/>
    <br/>
    Başbakan Erdoğan, Uluslararası 0/1 yolundaki gişelerin Mahmutbey’den Edirne istikametine doğru geri çekilmesi için talimat verdi. Böylece Olimpiyat Stadı, yonca şeklindeki bağlantı yoluyla gidiş-geliş olarak 0/1 transit yoluna bağlanacak ve ulaşım sorunu bitecek. Ayrıca Bahçeşehirliler otoban ücreti ödemekten kurtulacak.
    <br/>
    <br/>
    Rekabet Kurulu, Tüpraş’ın blok satışı için ihale açılmasına onay verdi.
    <br/>
    <br/>
    İçindeki 66 alt projeye 200 trilyonluk bütçe ayrılan Gelibolu Tarihi Milli Parkı Uzun Devreli Gelişim Projesi kapsamında yapımı tamamlanan eserler Çanakkale Savaşları’nın 90’ıncı yıldönümünde Başbakan Erdoğan ve Genelkurmay Başkanı Hilmi Özkök tarafından ziyarete açıldı.
    <br/>
    <br/>
    Büyükçekmece Belediyesi, Güneydoğu’nun başarılı öğrencilerini İstanbul’da bursla okutuyordu. Belediye, Güneydoğulu 200 öğrenciyi Çanakkale Savaşı’nın yıldönümünde bölgeye götürdü.  Savaşın yapıldığı alanları gezen öğrenciler geziden memnun ayrıldı.
    <br/>
    <br/>
    Türk Dil Kurumu, yabancı dillerde 10 bini aşkın Türkçe kelimenin bulunduğunu belirledi. Türkçe’den en fazla kelimeyi Ermeniler ve Sırplar almış.
    <br/>
    <br/>
    Egebank’ın eski patronu Yahya Murat Demirel, Bankalar Kanunu’na muhalefetten 12 yıla kadar hapis istemiyle hakkında açılan davada tutuksuz yargılanmasına karar verildiği için cezaevinden tahliye edildi.
    <br/>
    <br/>
    Zaman Gazetesi Erzurum eski bölge temsilcisi Mustafa Nuri Atalay, karaciğer yetmezliği sebebiyle 50 yaşında vefat etti.
    <br/>
    <br/>
    CHP lideri Deniz Baykal ile Başbakan Recep Tayyip Erdoğan, Erdoğan’a başbakanlık yolu açılmasına karşılık YÖK pazarlığı yaptıklarına ilişkin iddiaları ayrı ayrı yalanladılar.
    <br/>
    <br/>
    Motorola firması, Telsim’den Uzanlar döneminden kalan alacağını Türkiye’den tahsil etmek için ABD’de tahkime başvurdu. Firmanın 4 milyar dolar talep edeceği ve davanın birkaç yıl süreceği tahmin ediliyor.
    <br/>
    <br/>
    AK Parti’den istifa eden Erkan Mumcu ve üç arkadaşının geçiş yapmasıyla 4 vekille Meclis’te temsil edilmeye başlanan ANAP, Hazine’den 3 trilyon lira alacak.
    <br/>
    <br/>
    Diyanet İşleri Başkanlığı bundan böyle yurtdışına göndereceği din görevlileri için çıtayı yükseltti. Görevliler fakülte mezunları arasından seçilecek ve 5 yıl iş deneyimi şartı aranacak. Belirlenenler yabancı dil dahil 400 saatlik eğitim programından geçirilecek.
    <br/>
    <br/>
    ABD’nin gayri resmi yollardan gitmemesi yönünde telkinde bulunduğu  Cumhurbaşkanı Necdet Sezer, Suriye gezisini gerçekleştireceğini açıkladı.
    <br/>
    <br/>
    MİT, Emniyet ve Jandarma, yeni TCK ve CMK’da dinlemeye getirilen sınırlandırmayı ek madde düzenlemeleriyle ortadan kaldırtıyor.
    <br/>
    <br/>
    <br/>
    <br/>
    Teröristbaşı PKK liderliğini bırakıyor
    <br/>
    <br/>
    GAMZE POLAT
    <br/>
    PKK yanlısı internet sitelerinde ortaya atılan iddiaya göre İmralı’da yatan teröristbaşı Abdullah Öcalan, kanlı ve bölücü  terör örgütünün liderliğini bırakıyor. Ancak yandaşlarından yeni bir parti kurmalarını istiyor. Oluşumun ismi bile belli: Reberiya Konfederalizma Demokratik (RKD). Teröristbaşının söz konusu düşünce ve isteğini şubat ayında yaptıkları görüşmede avukatlarına ilettiği ve yeni oluşumun önderliğini talep ettiği ileri sürülüyor. Öcalan’ın niçin böyle bir hamleye giriştiğine ilişkin iki iddia var. Birincisi, Genelkurmay’ın baskıları etkili oldu. İkincisi, Kuzey Irak’ta bir Kürt Devleti’nin oluşumunu isteyen internet yanlısı sitelerde dillendiriliyor. Bu sitelerde, teröristbaşının aslında Barzani’den dolayı PKK’nın liderliğinden ve Kürt halkının lideri anlamına gelen ‘Serok’luktan tabir yerindeyse istifa ettiğinin altı çiziliyor. Öcalan’ın, gösterilerde Kürdistan Demokratik Partisi lideri Mesud Barzani lehine sloganların atılması ve yer yer açılan “Serok Barzani” pankartlarından rahatsız olduğu; Diyarbakır’da bile Barzani isminin konuşulmasıyla da iyice çileden çıktığı ifade ediliyor. Sadece  kıskançlıktan dolayı Kuzey Irak’taki Kürt ağırlıklı yapılanmayı desteklemediği, hatta tanımadığı da kaydediliyor. Bu arada, PKK’ya yakın bir haber ajansı, Öcalan’ın avukatları aracılığıyla taraftarlarına, Ortadoğu için ulus devlete dayalı çözümlerin ömrünü tamamladığı ve 2000’lerin halkların demokratik konfederalizm yılları olacağı mesajını gönderdiğini haber verdi.
    <br/>
    <br/>
    <br/>
    Eric Edelman gidiyor
    <br/>
    <br/>
    AABD’nin Ankara Büyükelçisi Eric Edelman’ın, haziran ayında Dışişleri Bakanlığı ve Türkiye’deki görevinden ayrılacağı öğrenildi. Edinilen bilgilere göre Edelman kararını büyükelçilik personeliyle paylaştı. Edelman, Türkiye’deki büyükelçilik görevine 14 Ağustos 2003 tarihinde başlamıştı.
    <br/>
    <br/>
    <br/>
    <br/>
    Yabancıya mülk satışına iptal
    <br/>
    <br/>
    Anayasa Mahkemesi, 19 Temmuz 2003 tarihinde yürürlüğe giren 4916 sayılı kanunun, yabancıların Türkiye’de mülk edinmesini kolaylaştıran maddelerini iptal etti. Tapu ve Kadastro Genel Müdürlüğü Yabancı İşler Daire Başkanlığı’nın Temmuz 2004 tarihli raporunda, Türkiye’de gayrimenkule yatırım yapan 44 bin 740 yabancının 273 milyon 408 bin 392 metrekare mülk aldığı ifade edildi.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20387), [web.archive.org (arşiv bağlantısı)](http://web.archive.org/web/20070626194713/http://www.aksiyon.com.tr:80/detay.php?id=20387)
