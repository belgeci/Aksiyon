# Muhafazakarlık neyi koruyor

*Bilinmeyen-yazar 2004.02.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Üç aylık düşünce dergisi Karizma, beşinci yılında okuyucusuna yeni diyaznı ve logosuyla merhaba dedi. Her sayısında müstakil bir konuyu ayrıntılarıyla ele alan dergi bu sayıda muhafazakârlığı inceliyor. AK Parti"nin kendini muhafazakâr demokrat olarak tanımlamasıyla İslâmcılık ve muhafazakârlık ilişkisi yeniden gündeme geldi. Muhafazakâr demokrasi kavramı, Türk muhafazakârlığı ile İslâm muhafazakârlığı arasındaki ilişki, Amerikan muhafazakârlığı, neo muhafazakârlık gibi pekçok kavram da tartışılmaya başlandı.
  </font>
 </div>
 <div id="newsText">
  <font class="detail-text">
   Bu tartışmalardan yola çıkan dergide, konu hakkında kafa yormuş akademisyenlerin yazılarını okuyacaksınız. Örneğin Nazım İrem"in "Türk Muhafazakârlığı Üzerine Bazı Gözlemler", Yasin Aktay"ın "İslamcılığın Mümkün ve Meşru Dili: Muhafazakârlık", Ahmet Vural"ın "Yeni Muhafazakârlık Üzerine", Mücahit Bilici"nin "Muhafazakârlık Neyi Muhafaza Ediyor", Nigar Pösteki"nin "Sinema ve Muhafazakârlık İlişkisi Üzerine bir Deneme" ve Robert Heinman"ın "ABD"de Muhafazakârlık" makaleleri. Dergide makalelerin yanı sıra Nuray Mert ve Ahmet Turan Alkan ile muhafazakârlık üzerine yapılan röportajları da okuyabilirsiniz. Kavram üzerinde akademik çalışmalar yapan Berat Özipek ve Murat Yılmaz gibi isimleri dergi sayfalarında görmek isterdik.
   <br/>
   <br/>
   Karizma, Kayıtlar adlı bölümde dosya dışı konulara da yer veriyor. Bu sayıda terör ve kamusal alan üzerine iki makale bulacaksınız. Röportaj bölümünde öykücü Sadık Yalsızuçanlar"ın etnik müziğin önemli temsilcilerinden Birol Topaloğlu ile yaptığı söyleşiyi okuyacaksınız. "Kitaplar" bölümünde İngilizce ve Türkçe kitap eleştirilerine yer verilmiş. Bu bölüm okuyuculardan gelecek katılımlara da açık.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=9869), [web.archive.org (arşiv bağlantısı)](http://web.archive.org/web/20121229191448/http://www.aksiyon.com.tr:80/aksiyon/newsDetail_getNewsById.action?newsId=9869)
