# “Kürt sorunu benim sorunum”

*Bilinmeyen-yazar 2005.08.15*

<div bgcolor="#FFFEF6">
 <font>
  <img border="0" height="1" src="/web/20060113131548im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113131548im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Kürt sorununu gündeme getirmek isteyen 12 kişilik bir grup Başbakan Tayyip Erdoğan ile bir araya geldi. Kürt sorununa temas eden başbakan “Türkiye’n in bir Kürt sorunu vardır” diyerek tarihi bir adım attı.
 </font>
 <p>
  <font class="content">
   Anayasal devlet çerçevesinde bunların çözülmesi için adım atmaya kararlı olduğunu belirten Erdoğan, sorunun muhataplarının da dikkate alınacağının mesajını verdi. Diyarbakır’a gitmeden önce İzmir’e uğrayan Erdoğan, burada bir şehit ailesini ziyaret ederek âdeta ‘cesur’ olarak tanımlanan adımlarına karşılık bekledi. Diyarbakır’a gelişinde  Kürtçe, “Sayın Başbakan seni seviyoruz” yazılı dövizle karşılandı. Diyarbakır’da toplu konut anahtar töreninde bir konuşma yapan Erdoğan, “Kürt sorunu benim sorunumdur” diyerek demokratik süreçten geriye doğru adım atılmasının mümkün olmadığını belirtti. “Geçmişte pek çok siyasi ve idari hata yapıldı. Kürt sorunu bu milletin bir parçasının değil, hepsinin sorunudur. Benim de sorunumdur. Sorunların parça parça adresi olmaz. Bütün sorunlar Türk, Kürt, Çerkez, Laz olsun, tüm Türkiye Cumhuriyeti vatandaşlarının ortak sorunudur. Kürt sorunu ne olacak diyenlere diyorum ki; bu ülkenin başbakanı olarak herkesten önce benim sorunumdur. Her sorunu daha çok demokrasi, daha çok vatandaşlık hukuku ile çözüyoruz ve çözeceğiz” Başbakan, İzmir’de Mehmet Akif’in ‘Çanakkale Şehitleri’ şiirinden dizeler okurken, Diyarbakır’da da Cahit Sıtkı Tarancı’nın ‘Memleket İsterim’ini seslendirdi. Erdoğan, Diyarbakır Belediye Başkanı Osman Baydemir ile de görüştü.
  </font>
  <br/>
  <!---- YAZI SONU ----------->
 </p>
</div>


## Yorumlar

### Mustafa Alkanat, 26-Ağustos-2005
> Kürt sorunu değil, terör sorunu: 
> Terör sorunundan “Kürt sorunu” diye bahsetmek son derece sakıncalı ve tehlikelidir. Terör yandaşlarına umut verir. Yarın Lazlar Laz sorunu var, Çerkezler Çerkez sorunu var, Araplar Arap sorunu var deyip toprak talep ederlerse ne yaparsınız? Başbakanın, “Devlet hata yapmıştır, gerçeklerle yüzleşmelidir.” mealindeki sözleri de yanlıştır.

### Süleyman Kılıç, 17-Ağustos-2005
> Kürt sorunu ülkemin sorunu: 
> Kürt sorunu elbette var. Ancak bazı kesimler bunu siyasete alet ediyor. Hem sağcısı hem de solcusu. Ancak, AK Parti'nin bakış açısı farklı. Kürt sorununu, Türkiye'nin diğer sorunları gibi bir bütün içinde ele alıyor. Bunu Başbakanın gezisinde gördük. Bu da olumlu bir gelişme. Bence asıl altında yatan neden işsizliktir. Eğitim imkanlarından mahrum, aç olan bir insana herkes her şeyi yaptırabilir. Demek ki bu sorun bir ülke sorunudur ve bunun üstesinden ancak daha fazla okul açarak, daha fazla insana iş imkanı sağlayarak gelebiliriz. Türkiye'nin de gücü buna yeter.

### Süleyman Arslan, 16-Ağustos-2005
> Hepimizin sorunu: 
> Başbakan Recep Tayyip Erdoğan'ın böyle bir ifade kullanması demokratik adımların ve taleplerin bir açılımı, kısırdöngü haline gelmiş çatışmaların ve politikaların ise sonu olur umarım.Sorun hepimizin. Toplumsal refah ve barış kapılarının açılması için bu bir anahtar bana göre. Barış hepimizin özlemi. Umarım bu iyi değerlendirilir. Korkular ve önyargılar gerçekleri bastırmamalı, cesaretimiz ve insanî taleplerimiz inkarcılığa ve şiddet unsurlarına baskın çıkmalı. İşte o zaman bir Başbakanın da "Kürt sorunu" demesini gerektirecek bir problem de kalmaz.

Kaynak: [www.aksiyon.com.tr](http://www.aksiyon.com.tr:80/detay.php?id=22357&yorum_id=5611), [web.archive.org (arşiv bağlantısı)](http://web.archive.org/web/20060113131548/http://www.aksiyon.com.tr:80/detay.php?id=22357&yorum_id=5611)
