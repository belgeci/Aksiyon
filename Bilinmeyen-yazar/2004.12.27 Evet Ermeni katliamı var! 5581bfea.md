# Evet, Ermeni katliamı var!

*Bilinmeyen-yazar 2004.12.27*

<div>
 <p>
  <font>
   Türk Tarih Kurumu (TTK) Başkanı Prof. Dr. Yusuf Halaçoğlu, AB müzakere sürecinde de ısıtılıp ısıtılıp Türkiye'nin önüne konulan 1915 yılında Ermeniler'in soykırıma uğratıldığı iddialarının aksine, Ermeniler tarafından 519 bin Osmanlı Devleti vatandaşının katledildiğini, katliama maruz kalanları isim, doğum yeri ve baba adlarına kadar belgelediklerini açıkladı.
   <br/>
   <br/>
   Halaçoğlu'na göre Türkiye, Ermeni soykırımı iddiasını tartışmaya açmaktan çekinmemeli. 1,2 milyon Ermeni'nin katledildiği iddiası sırf o zamanın nüfus bilgileri dikkatle irdelendiğinde bile çürütülüyor. Osmanlı kayıtlarında 1,5 milyon Ermeni'den söz ediliyor. Batılı kaynaklarda geçen rakam da bu civarda. ABD arşivlerinde, Lozan'dan sonra Türkiye, Yunanistan ve Ermenistan haricindeki ülkelere 1 milyon 299 bin Ermeni'nin göç ettiği belirtiliyor. Nüfus sayım sonuçları Türkiye'de 281 bin Ermeni'nin yaşadığını söylüyor. Yunanistan ve ABD'deki rakamları eklerseniz 1 milyon 760 bin yapıyor. Nüfus artışı oranları göz önüne alındığında Osmanlı'nın rakamlarının doğruluğu ortaya çıkıyor. Rakamlar böyleyken nasıl oluyor da 1 milyon 200 bin Ermeni katlediliyor?
   <br>
    <br>
     Ermeniler'in sözde soykırımın 90'ıncı yılı münasebetiyle seslerini biraz daha yükseltmeye çalışacaklarını hatırlatan Halaçoğlu, 2005 yılında Ermeni katliamını belgelemeye devam edeceklerini, bu çerçevede 7 toplu mezarı açacaklarını ifade etti. En son Kars'ın Derecik Köyü’nde açılan toplu mezarda 363 kişinin kalıntıları bulundu. Ayrıca 20'yi aşkın yerde 100'e yakın toplu mezar belirlendi.
     <br>
      <br>
       Yusuf Halaçoğlu, Anadolu'da 850 yıldır barış atmosferinde bir arada yaşayan Ermeniler'i Osmanlı'ya karşı Fransa, İngiltere ve Rusya'nın kışkırttığını belgelediklerini de kaydetti. Osmanlı arşivlerinin tam manasıyla tasnif edilip okunmasıyla ilgili çalışmalar 1987'de başlayabilmesine rağmen; Ermeni-Fransa ilişkileriyle ilgili dört ciltlik bir kitap yayımlayan Başbakanlık Devlet Arşivleri Genel Müdürlüğü, Ermeni-İngiltere ilişkilerini kanıtlayan belgeleri de yayına hazır hale getirdi. İki cilt halinde basılması düşünülen kitabın ilk cildi 1845-1890 dönemine ait 97 adet belgeden oluşuyor. Genel Müdür Doç. Dr. Yusuf Sarınay da, tarihi gerçeklerin çarpıtılmadan ortaya çıkarılması için bu tür çalışmaların büyük önem taşıdığını vurguluyor. Zaman'dan Erdal Şen'e konuşan Halaçoğlu ve Sarınay'ın ifade ettiği somut bilgi ve belgeler akademik klasörlerden, diplomatik belgelere hakkıyla taşınıyordur inşaallah.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1748 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19322), [web.archive.org (arşiv bağlantısı)](http://web.archive.org/web/20051130234252/http://www.aksiyon.com.tr:80/yazdir.php?id=19322)
