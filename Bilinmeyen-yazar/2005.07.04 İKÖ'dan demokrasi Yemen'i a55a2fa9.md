# İKÖ'dan demokrasi Yemen'i

*Bilinmeyen-yazar 2005.07.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İslam Konferansı Örgütü’ne (İKÖ) üye 57 ülkenin dışişleri bakanları Yemen’deki üç gün süreli toplantıda bir araya geldi. Kıbrıs Rum Kesimi Büyükelçisi Marios P. İeronymides’in engelleme çabalarına rağmen, Kuzey Kıbrıs Türk Cumhuriyeti (KKTC) toplantıda Kıbrıs Türk Devleti sıfatıyla temsil edildi.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   32’nci İKÖ Dışişleri Bakanları Toplantısı’na KKTC adına Dışişleri Bakanı Serdar Denktaş katıldı. Hangi mantıkla yaptığının izahı zor ama, Rum Büyükelçi, toplantı öncesinde çekilen aile fotoğrafına sızmayı (!) başardı. Sadece fotoğraf karesine girmesi değil, orada bulunması bile illegaldi. Çünkü İKÖ, Rum Kesimi’nin gözlemcilik talebini daha önceden reddetmişti.
   <br>
    <br>
     Toplantının nihai bildirisinde, Dışişleri Bakanı Abdullah Gül’ün konuşmasında dile getirdiği ‘demokratikleşme ilkelerine’ tam vurgu yapıldı. İlkeler, kasım sonunda Mekke’de toplanacak İKÖ liderlerince onaylanacak. İKÖ’nün yeniden yapılandırılmasının ele alındığı toplantıda, Genel Sekreter Ekmeleddin İhsanoğlu bu konunun geliştirilmesi ve takibinde tam yetkili kılındı.
     <br/>
     <br/>
     İKÖ, Kıbrıs problemi ve Batı Trakya’daki Türk azınlığın yaşadığı sıkıntılar konularında da Türkiye’ye destek verdi. Teşkilat, “Kuzey Kıbrıs’a uygulanan izolasyonların kaldırılması” için bütün dünyaya; Batı Trakya’daki Müslüman Türk azınlığın kimlik  ve haklarını koruması için de Yunanistan’a çağrıda bulundu. Bu arada, Rusya’nın ‘gözlemci üyelik’ isteği de kabul edildi.
     <br/>
     <br/>
     Dışişleri Bakanı Abdullah Gül, Yemen’in başkenti Sana’da 1997’den beri eğitim veren Türk Koleji’ni ziyareti sırasında, geleneksel kıyafetler içindeki öğrenciler Yemen Türküsü’nü okurken duygulanarak gözyaşı döktü.
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22082), [web.archive.org (arşiv bağlantısı)](http://web.archive.org/web/20070608030433/http://www.aksiyon.com.tr:80/detay.php?id=22082)
