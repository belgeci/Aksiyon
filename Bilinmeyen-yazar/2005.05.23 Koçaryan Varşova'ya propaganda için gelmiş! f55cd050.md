# Koçaryan Varşova’ya propaganda için gelmiş!

*Bilinmeyen-yazar 2005.05.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa Konseyi’nin Varşova’da yapılan ve Beyaz Rusya haricinde 46 Avrupa ülkesini ilk defa bir araya getiren 3’üncü Zirvesi’nde, Türkiye ile Ermenistan arasında kurulması umut edilen siyasi diyalog süreci, Ermeni Devlet Başkanı Robert Koçaryan’ın soykırımı çıkışıyla başlamadan bitti.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Geniş katılımlı toplantıyı fırsat bilen Koçaryan, 90’ıncı yılını andıkları sözde soykırımın milletlerarası alanda tanınmasını amaçladıklarını ifade etti. İşgal ettikleri Azeri toprağı Karabağ’daki fiili Yukarı Karabağ Cumhuriyeti’nin Avrupa ile bütünleştirilmesini istedi. Bu açıklamalar üzerine Başbakan Recep Tayyip Erdoğan, Koçaryan’la görüşmedi. Avrupa Konseyi’nin Ermenistan’ı Karabağ’da işgalci ilân ettiğini hatırlatan Erdoğan, “Biz de TBMM’de bazı ülkelere yönelik benzer kararlar alabiliriz.” diyerek meclisleri soykırımı kararını onaylayan 15 ülkeyi uyardı. Zirvede, Koçaryan’dan sonra Kıbrıs Rum Kesimi lideri Tasos Papadopulos da Ankara’nın canını sıkan açıklamalarda bulundu. Papadopulos’a göre, Kıbrıs adasının yüzde 37’si ‘yabancı askeri güçlerin’ işgali altındaydı.
   <br>
    <br>
     Koçaryan ve Papadopulos’un sevimsiz ifadeleriyle tatsızlaşan Avrupa Konseyi Zirvesi’nde Türkiye’yi memnun eden gelişmeler de yaşandı. Konsey, İslam düşmanlığını, mücadele edilmesi gereken tehlikeli eğilimler listesine dahil etti. Türkiye’nin çabası sonucu konu ‘İslam fobisi’ ifadesiyle zirvenin sonuç bildirgesinin 9’uncu paragrafında yer aldı. Paragrafta şöyle deniyor: “İslam korkusu ve Yahudi düşmanlığını kapsayacak şekilde özellikle cinsiyet, ırk ve din temelli her türlü hoşgörüsüzlük ve ayrımcılığı şiddetli bir şekilde tel’in ederiz.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21641), [web.archive.org (arşiv bağlantısı)](http://web.archive.org/web/20070608115039/http://www.aksiyon.com.tr:80/detay.php?id=21641)
