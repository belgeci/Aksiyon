# AB yolları taşlı!

*Bilinmeyen-yazar 2004.10.04*

<div>
 <p>
  <font>
   Geçen hafta Karakutu’da, Avrupa Birliği (AB) Komisyonu’nun genişlemeden sorumlu üyesi Gunter Verheugen’in ‘masanın üstünde engel kalmadı’ sözlerini aktardıktan sonra, ‘acaba masanın altı’ diyerek şüphemizi dile getirmiştik.
   <br/>
   <br/>
   6 Ekim’de açıklanacak ilerleme raporundan önce ilk çatlak ses Fransa’dan geldi. Maliye Bakanı Nicolas Sarkozy, Türkiye’nin AB üyeliğine ilişkin bir kararın ancak ülkede yapılacak bir referandumla alınabileceğini söyledi. Bu açıklamayı Başbakan Jean Pierre Raffarin de destekledi. Türkiye’nin üyeliğine sıcak bakan Cumhurbaşkanı Jacques Chirac da referandum fikrini benimseyerek deklare etti. Bu olup bitenler de, ülkedeki iç siyasi çekişmelerin rolü büyük. İktidardaki Halk Birliği Hareketi’nin (UMP) seçmenini rahatlatmak için AB Anayasası ve Türkiye’nin üyeliği için referandum tartışmalarını gündeme taşıdığı ifade ediliyor. Ana muhalefetteki Sosyalist Parti (SP) ise 2007’ye gün verilen Bulgaristan ve Romanya için de referanduma gidilmesi gerektiğini dillendiriyor. Sarkozy, SP’nin bu çıkışına karşı, “Bulgaristan ve Romanya bizim Doğu Avrupalı iki kardeşimiz” cevabını vermesi çok manidar. Bu arada, Ipsos Kamuoyu Araştırma Merkezince düzenlenen bir anketin sonuçlarına göre, bugünlerde referandum yapılırsa Fransızların yüzde 56’sı Türkiye aleyhine, yüzde 36’sı lehine oy kullanacak. Yüzde 8’i henüz kararsız. Anketten çıkan bir başka sonuç da şöyle: Fransız seçmeninin yüzde 63’ü, gerekli siyasi ve ekonomik çabaları ortaya koyması durumunda Türkiye’nin AB üyeliğinin gözden geçirilebileceğini düşünüyor.
   <br/>
   <br/>
  </font>
 </p>
 <p>
  <font>
   (Bu yazı 585 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=16489), [web.archive.org (arşiv bağlantısı)](http://web.archive.org/web/20051003203249/http://aksiyon.com.tr:80/yazdir.php?id=16489)
