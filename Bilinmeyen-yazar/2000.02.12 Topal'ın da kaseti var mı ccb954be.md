# Topal'ın da kaseti var mı?

*Bilinmeyen-yazar 2000.02.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son zamanlarda Hizbullah ile ilgili yeni bir tartışma başladı. Acaba Hizbulah'ın çektiği sorgu ve işkence görüntüleri gösterilsin mi?
  </font>
 </div>
 <div id="newsText">
  <font class="detail-text">
   Kuşkusuz toplumsal bir paranoyayı yaşadığımız şu günlerde söz konusu görüntülerin ruh sağlığımız ve  özellikle çocuklar üzerinde ne tür bir etki yapacağını en iyi konunun uzmanları bilirler.
   <br/>
   <br/>
   Ancak bence sorulması gereken daha önemli bir soru bulunuyor. Hizbullah'ın bu filmleri çekmekteki amacı ne olabilir?
   <br/>
   <br/>
   Terör uzmanlarına göre kasetlerin 4 ayrı fonksiyonu var. Bunlardan birincisi, Hizbullah'ın hedef seçtiği ya da tehlikeli gördüğü grup ya da camialara gözdağı vermek; "Yolumuza çıkarsanız sonunuz böyle olur" demek. Bu sindirme politikası doğrultusunda, örgütün "gazabından" korkan tarikat ya da dernek gibi gruplar örgüt aleyhinde propaganda yapamıyor, hatta destek vermek zorunda bırakılıyor.
   <br/>
   <br/>
   İkincisi ise, örgüt içi "gözdağı." Eğitim programları çerçevesinde camilerde ya da örgüt evlerinde biraraya getirilen militanlara kasetler izlettiriliyor, "hainlere ne yapıldığı" gösteriliyor. Bu kasetleri izleyen militanlar, itirafçı olurlar ya da örgüte ihanet ederlerse aynı akıbete uğrayacaklarını düşünerek, emirlere boyun eğiyorlar.
   <br/>
   <br/>
   Vahşet kasetlerinin üçüncü fonksiyonu "belgesel nitelik" taşıyor. Buna göre, cellat militanlar, hakkında "katli vaciptir" kararı verilen kişiyi öldürürken kayda alıp, şûra'ya infazı gerçekleştirdiklerine dair ispat sunuyorlar. Kaseti izleyen örgüt şûrası verdiği emrin yerine getirildiğinden; kurbanın öldüğünden emin oluyor.
   <br/>
   <br/>
   Ancak tüm bunların yanı sıra bir başka amaca daha hizmet ediyor olmalı bu kasetler: 'Haraç toplamak'. Özellikle zengin işadamlarına gönderilen bu kasetlerle, istenilen para verilmezse örgütün neler yapacağı mesajı iletiliyor. Kasetteki kurban gibi kaçırılıp işkenceye uğramaktan ve öldürülmekten korkan işadamı, istenen parayı, yani "diyeti" ödüyor.
   <br/>
   <br/>
   Bu bana bundan dört yıl önce Aksiyon dergisinde arkadaşımız Ahmet Güner'in yapmış olduğu bir röportajı hatırlattı. Güner, geçtiğimiz hafta da bu konuya değinmişti. Röportajda eski bir kumarhane sahibi, Topal'ın kendisinden istenilen parayı vermemesinden ötürü şöyle bir muameleye maruz kaldığını söylüyordu:
   <br/>
   <br/>
   " Bunun üzerine "kontrgerilla" faaliyetlerini ülke çapında koordine eden önemli bir siyasetçi, istihbarat çevreleriyle ilişkileri olan bir gazateciyi "Kumarhaneler Kralı'na gönderdi. Gazeteci, "son ikaz"ı iletti Topal'a. Topal, yine "uzlaşmaya " yanaşmadı. "Koordinatör" siyasetçi sonunda Topal'ın öldürülmesini emretti. Aslında Topal'ın öldürülmesinin asıl sebebi, uyuşturucu bağlantısı ve PKK işbirliği idi. Eşini ziyaret için gittiği hastaneden çıkan Topal, görevliler tarafından bir arabaya alındı, gözden ırak, kapalı bir mekana götürüldü. Oraya Topal'ın mercedesini de getirdiler. Sorgusu yapıldıktan sonra öldürülüş sahnesini baştan aşağıya kamerayla filme aldılar, aynı zamanda fotoğraf da çektiler"(1420 Aralık 1996, sayı 106, sf.25, AKSİYON).
   <br/>
   <br/>
   İlginç, değil mi?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=94DC6742BEA4A95782EE5BEADDE3B746?newsId=5837), [web.archive.org (arşiv bağlantısı)](http://web.archive.org/web/20140121132218/http://www.aksiyon.com.tr:80/aksiyon/newsDetail_getNewsById.action;jsessionid=94DC6742BEA4A95782EE5BEADDE3B746?newsId=5837)
