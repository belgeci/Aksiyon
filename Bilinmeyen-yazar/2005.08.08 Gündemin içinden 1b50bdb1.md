# Gündemin içinden

*Bilinmeyen-yazar 2005.08.08*

<div>
 <p>
  <font>
   1982 yılında Suudi Arabistan Kralı olan Fahd, hayatını kaybetti. 1995 yılında geçirdiği felçten dolayı yönetimi vekaleten yürüten Veliaht Prens Abdullah’ın krallığı da böylece 10 yıl sonra resmileşti. Fahd’ın ölümüyle petrol fiyatları 49 sent arttı.
   <br/>
   <br/>
   İsviçre’de düzenlenen ‘Lozan 2005 Buluşması’nın katılımcıları birbirine düştü. CHP üyesi ve Türksolu yazarı ressam Bedri Baykam, buluşmayı organize eden İşçi Partisi’ni ‘Atatürkçülüğü tramplen tahtası olarak kullanmakla’ suçladı.
   <br>
    <br>
     Doğu Karadeniz’de meydana gelen sel ve heyelan sonucu 7 kişi öldü, üç kişi ise hâlâ kayıp.
     <br>
      <br>
       Ortaasya’da yeni ‘demokrasi merkezleri’ kurmaya hazırlanan ABD’ye Özbekistan rest çekerek, ülkesindeki üslerini geri çekmesini istedi. ABD, demokrasi vaadi sunan devrimlerin arkasında olduğunu açıklamıştı. Akıllara şu soru geliyor: Mayıs ayında başarılı olmayan devrim, ABD’nin üslerini çekmesi sonrasında Özbekistan’da yeniden mi denenecek?
       <br>
        <br>
         Bu yaz medya dünyasındaki transferler, futboldan daha çok konuşulur oldu. Fatih Altaylı Hürriyet’ten Sabah’a, Yavuz Semerci ise Sabah’tan Akşam’a transfer oldu. Sedat Ergin geçtiğimiz aylarda Hürriyet’ten Milliyet Gazetesi’nin Yayın Yönetmenliği’ne gelmişti. Selefi Mehmet Yılmaz ise Hürriyet’le el sıkıştı. Medya’daki hareketlilik sadece Doğan ve Ciner grubunda yaşanmıyor. Vatan’ın ek yayınlar yönetmeni Mehveş Evin de Akşam’da görevini sürdürecek.
         <br/>
         <br/>
         İsrail, Gazze’den iki hafta içinde çekilmeye hazırlanıyor. Ancak çekilme için İsrail, ABD’den 2,2 milyar dolarlık maddi yardım talebinde bulundu. Plan çerçevesinde Gazze ve Batı Şeria’daki toplam 25 yerleşim birimindeki 9 bin Yahudi tahliye olacak. Çekilme planına karşı çıkan Ortodoks Yahudiler ise protestolarını sürdürüyor. Bu arada İsrail’de bir firarî asker, otobüste Arap sivilleri tarayarak 4 kişinin ölümüne yol açtı. Linç edilerek öldürülen firari asker hakkında Başbakan Airel Şaron yaptığı açıklamada ‘kana susamış terörist’ ifadesini kullandı.
         <br/>
         <br/>
         Erdemir Genel Müdürü Kerim Dervişoğlu ve İsdemir Genel Müdürü Atamer Giyici sağlık problemlerini gerekçe göstererek görevlerinden istifa etti.
         <br/>
         <br/>
         Irak’ın batısındaki Haditha’da 14 Amerikan askeri, yola yerleştirilen bombaya araçlarının çarpması sonucu öldü. 7 Amerikalı asker de çatışmalarda hayatını kaybetti. Böylece Irak’ta ölen Amerikan askerlerinin sayısı 1800’ü geçti.
         <br/>
         <br/>
         Hakkari’nin Şemdinli ilçesindeki sınır jandarma karakoluna düzenlenen bombalı saldırıda 5 asker şehit oldu, 7 asker de yaralandı.
         <br/>
         <br/>
         PKK tarafından kaçırılan Bingöl’ün Yayladere İlçesi Belediye Başkanı Haşim Akyürek ve er Coşkun Kırandi serbest bırakıldı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 347 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=22314), [web.archive.org (arşiv bağlantısı)](http://web.archive.org/web/20051220004644/http://aksiyon.com.tr:80/yazdir.php?id=22314)
