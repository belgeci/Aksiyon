# Bücürük sayısı artıyor

*Bilinmeyen-yazar 2001.09.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bücürük ismi yeni olmasına rağmen sektörde önemli sayılabilecek bir mesafeyi katetmiş bir çocuk markası. Rengarenk yüzlerce çocuk kıyafeti Bücürük ismiyle yayılıyor ve çocukların yanında anneler de bu markayı çok seviyor.
  </font>
 </div>
 <div id="newsText">
  <font class="detail-text">
   Türk çocuklarının çok sevdiği Bücürük ürünlerini artık yabancı çocuklar da çok seviyor; çünkü Bücürük krizi en iyi şekilde değerlendirip, dünyaya açılabilen bir firma oldu. Türk ürünlerinin bu dönemde yabancılar için büyük avantaj olduğunu söyleyen Bücürük Çocuk Giyim'in sahibi Kenan Ünal, daha şimdiden ürün yetiştirmekte zorlandıklarını söylüyor.
   <br/>
   <br/>
   İyi uygulanacak stratejilerle bu dönemde iyi ihracat kârları yapılabileceğini söyleyen Kenan Ünal, özellikle tekstilcilerin avantajlı olduğunu belirterek "Bavul turizmi diye bir gerçek var bu ülkede. Hâlâ ölmedi bu sektör. Araplar ve Doğu Bloku ülkeleri bu dönemde iyi bir pazar. Ağlamaya gerek yok; fırsatları değerlendirelim yeter. Doların yüzde 100 arttığı bir ülke yabancılar için avatajlıysa, ihracatçı için de avantajlıdır" diyor.
   <br/>
   <br/>
   350 yurtiçi bayiini 250'ye indirip, şimdiden 10 ülkeyle iş bağlantısı kuran Bücürük Giyim'in sabihi Kenan Ünal, dolarize olmuş bir ülkede, dolar kazanmadan kâr yapılamayacağını da belireterek "Barkodlara dolar üzerinden fiyat yazıyoruz ve bir gün sonra doların fiyatı yüzde 1020 artıyor. Piyasada TL ile çalışmak çok zor; mutlaka hem kendimize hem de ülkeye döviz kazandırmak için ihracat yapılmalı" diyor.
   <br/>
   <br/>
   İhracatın zannedildiği kadar da zor olmadığını söyleyen Kenan Ünal, "Önemli olan hedeflemek" diyor ve ekliyor; "Biz yurtiçi çalışan bir firmaydık, bugünse yurtdışına sipariş yetiştirmekte zorlanıyoruz. Bu durum bize krizin bir nimeti oldu. Diğer firmalara tavsiyem, kısa bir çalışmayla dünyadaki bir çok boş pazarı keşfedebilirler. Küçük firmalar da ülkemizde cirit atan yabancıları hedeflemeliler. Bavul ticareti herşeye rağmen ölmedi. Dolar üzerinden satış yapamayan firmalar yok olmaya da mahkum kalıyor" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7765-15-bucuruk-sayisi-artiyor.html), [web.archive.org (arşiv bağlantısı)](http://web.archive.org/web/20130729175516/http://www.aksiyon.com.tr:80/aksiyon/haber-7765-15-bucuruk-sayisi-artiyor.html)
