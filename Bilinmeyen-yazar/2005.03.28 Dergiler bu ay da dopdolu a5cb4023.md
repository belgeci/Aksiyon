# Dergiler bu ay da dopdolu

*Bilinmeyen-yazar 2005.03.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117193143im_/http://www.aksiyon.com.tr/resim/538/75.jpg" vspace="5"/>
   <!--- Resim Burada ---------->
  </p>
 </font>
 <font class="content">
  “İnsan yöneleceği kapıya yürekten yönelmez, gereken ciddiyet ve gayreti göstermez dahası her an yeni derinliklere açılma azmi içinde olmazsa, onun için sararıp solma hatta çürüyüp dağılma ve kendi enkazı altında kalıp ezilme kaçınılmaz olur."
 </font>
 <p>
  <font class="content">
   Sızıntı Dergisi’nin mart ayı sayısı "Eskimeme veya Yenilenme Cehdi" konulu başyazısıyla başlıyor. Ferdin yaşadığı müddetçe kendini yenilemesi gerektiği mevzuuna, dünya ve ahiret ufku açısından mukayeseli olarak bakılıyor. Her gün başka bir diriliş olarak tanımlanırken bunun hissiyata yansıyan tarafına da ayrıntılı olarak yer veriliyor. Yazının son paragrafında atalarımızın saadet duygusuyla dopdolu ruh halleri anlatılıyor ve yazı şu cümleyle bitiyor: "Onlar öyleydi, biz de böyle; uyanmamız sur sesine bağlanmamışsa ihtimal bir gün biz de diriliriz."
   <br>
    <br>
     Her ay birbirinden ilginç konuları kültür ve bilimle harmanlayarak sunmaya çalışan Sızıntı’nın bu ayki sayısı da dopdolu. Herkesin kanını donduran öldürücü bir mikroba yüklenen şifayı anlatırken konuyla bağlantılı olarak son zamanlarda sürekli gündeme taşınan botoksun ne kadar suiistimal edildiğini öğreniyorsunuz. Hatta genelde estetik uygulamalarla adı anılan botoksun otuza yakın hastalığın tedavisinde kullanıldığını öğrenmek şaşırtıyor.
     <br/>
     <br/>
     27 yıldır yayın hayatını başarıyla sürdüren Sızıntı, Çanakkale’nin kurtuluşunu çoşkuyla kutladığımız şu günlerde savaşın unutulmayan kahramanlarından Seyyid Onbaşı’nın fedakarlık dolu mücadelesine de yer veriyor. Metni okurken savaş günlerine dönüyor, çekilen sıkıntıları birebir içinizde hissediyorsunuz. Dergide, ayrıca, bilimsel araştırmalar, okurlardan gelen şiir ve denemelerin bulunduğu ‘Damlalar’ ve çocuk eğitimindeki püf noktaları anlatan yazılar dikkat çekiyor. Yaptığı bilimsel araştırmalarla tanınan modern bilimin temellerinin atılmasında küçümsenmeyecek katkıları bulunan İbn-i Heysem’in çalışmaları, birikimi, Batı’ya etkisinin neler olduğunu Sızıntı’nın bu ayki sayısında yer alıyor.
     <br/>
     <br/>
     Uzun bir aradan sonra yayın dünyasına tekrar merhaba diyen ‘Merdiven Şiir Dergisi’nin mart-nisan özel sayısı İsmet Özel’in ‘Savaş Bitti’ şiiriyle açılıyor. A. Ali Ural, Cemal Süreyya şiirine bir şair olarak eşlik ediyor. Akademisyen Turan Karataş ise Merdiven okurları için şiir yıllıklarını göz önünde bulundurarak günümüz şiirini değerlendirdiği yazısıyla dikkat çekiyor. Çeviri eser olarak da Hans-Georg Gadamer’den ‘Telif ve Yorum’ isimli yazı yer alıyor.
     <br/>
     <br/>
     Aylık medeniyet, kültür ve aktüalite dergisi kimliğiyle yayın dünyasına giren çiçeği burunda dergi Mostar’ın kapağı ‘Savaş ve Bağdat’. Kapak, haber-yorum tarzında yazılmış dosyaların birleşiminden oluşuyor. Dosyaların hepsi savaşın farklı bir yüzünü anlatmaya çalışıyor.
     <br/>
     <br/>
     Fatih Uğur’un ‘Bir Gazetecinin Bağdat Günlüğü’ isimli yazısında sahada yaşanan yirmibeş günün fotoğrafı çekilirken, ‘ABD, Irak ve Dünyanın Geleceği’ isimli haberde ABD’nin Irak üzerinde yaptığı siyasi yanlışlar ortaya konuyor.
     <br/>
     <br/>
     Derginin giriş bölümünde ocak-şubat ayında Türkiye ve dünya gündeminde uzun süre kalan önemli olaylara dikkat çekilirken tsunami felaketinin ardından yaşananların dostluk boyutuna yansıyışı da unutulmamış.
     <br/>
     <br/>
     Telve isminin verildiği özel röportaj köşesinin bu ayki konuğu ise Mehmet Niyazi. Niyazi’yle yapılmış kültür, tarih ve savaşlar üzerine uzun bir söyleşi sizi bekliyor... Biraz rahatlamak biraz da huzur bulmak istiyorsanız ‘Ney neyi anlatır’ isimli yazıyı da kahvenizi yudumlarken okumanızı önerebiliriz.
     <br/>
     <br/>
     Mart ayı dergi dünyası için dopdolu başlamış görünüyor. Her telden çalmayı sevenler için yukarıda tanıttığımız dergiler yeterli olabilir. Ne diyelim; ‘ İyi okumalar’...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20534), [web.archive.org (arşiv bağlantısı)](http://web.archive.org/web/20060117193143/http://www.aksiyon.com.tr:80/detay.php?id=20534)
