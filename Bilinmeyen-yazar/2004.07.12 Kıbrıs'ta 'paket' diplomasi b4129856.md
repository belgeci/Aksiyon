# Kıbrıs'ta 'paket' diplomasi

*Bilinmeyen-yazar 2004.07.12*

<div>
 <p>
  <font>
   ‘Kıbrıs’ maddesi birkaç aydır gündemden uzaktı. 24 Nisan’da Annan planı için yapılan referandumdan beri düşük profilde seyreden Kıbrıs maddesi, yeniden gündemin üst sıralarına çıkacağa benziyor.
   <br/>
   <br/>
   Geçen hafta, Avrupa Birliği (AB) tarafından hazırlanan ‘önlemler paketi’, Kuzey Kıbrıs Türk Cumhuriyeti’ne (KKTC) yönelik tecridi hafifletmeye yönelik ilk adım olarak nitelendiriliyor. Bir başka açıdan bakıldığında da Kıbrıs’ta barış için hazırlanan Annan Planı’na 24 Nisan’daki referandumda ‘evet’ diyen KKTC’nin ilk somut karşılığı aldığını söylemek  mümkün
   <br>
    <br>
     AB Komisyonu tarafından hazırlanan ve KKTC’ye yönelik izolasyonun kaldırılmasını hedefleyen önlem paketine göre, 1994’ten beri Ada’da Türklere uygulanan ambargo tarihe karışırken KKTC ile AB arasında doğrudan ticaret yolları açılıyor. Üretilen tüm ürünlerin Avrupa’ya ihracına imkan sağlanıyor, Kıbrıs Türk tarafının altyapı hazırlıklarını AB standartlarına ulaştırması için 3 yılda 259 milyon Euro’luk mali yardım öngörülüyor. AB’nin Genişlemeden Sorumlu Komiseri Günter Verheugen, paketi, “Kıbrıs Türk kesimindeki AB yandaşları desteği hak ediyor” sözleriyle değerlendirdi; ancak bunun KKTC’yi tanıma anlamına gelmediğini vurgulamadan edemedi.
     <br>
      <br>
       Kıbrıs Rum kesimi paketten rahatsız. Bu rahatsızlığın altında, doğrudan ticaret yönetmeliğinin onaylanması halinde kuzeye ‘üçüncü ülke’ muamelesinin yapılması ve dış ticaret kurallarının geçerli olmasından ötürü de oy çokluğu sisteminin uygulanacak olması yatıyor. Rum Yönetimi, KKTC’ye dış ticarete ilişkin 133. maddenin uygulanamayacağı iddiasıyla itiraz ediyor ve AB Adalet Divanı’na gidebileceklerini dile getiriyor. Ama, somut bir netice alıp alamayacakları şimdilik bilinmiyor. Kulislerde, Rumların böyle bir başvuruyu yapmasının siyasi açıdan elini zayıflatacağı konuşuluyor. 24 Nisan referandumunda Annan planına ‘hayır’ diyen Rumlar, AB’de ciddi bir hayal kırıklığı meydana getirmişti. Oy birliği aranan mali yardımda ise Rumların veto hakkı bulunuyor.
       <br>
        <br>
         AB’nin açıkladığı paketin ekonomik sonuçlarından ziyade siyasi anlamı üzerinde duruluyor. Nitekim, Verheugen’e göre, iki kesim arasındaki ekonomik dengesizliklerin ortadan kaldırılması, adanın tekrar birleşmesine zemin hazırlayabilir.
         <br/>
         <br/>
         IRAK’TAN ÇIKARILAN 2 TON URANYUM
         <br/>
         <br/>
         ABD’nin, teröristlerin eline geçerek ‘’kirli bomba’’ yapımında kullanılmasını engellemek iddiasıyla Irak’taki yaklaşık 2 ton uranyumu ülkesine taşıdığı, bu işlemi yaparken de BM’den herhangi bir yetki almadığı ortaya çıktı. Uluslararası Atom Enerjisi Ajansı’nın (UAEA) New York bürosu sorumlusu Gustavo Zlauvinen’e göre, ABD, Irak’taki Tuveyta nükleer kompleksinde UAEA denetiminde bulunan yaklaşık 2 ton düşük seviyede zenginleştirilmiş uranyumu ve yaklaşık 1000 adet yüksek radyoaktif madde içeren malzemeyi BM’den izin almaksızın, sadece bilgi vererek ABD’ye taşıdı. ABD Enerji Bakanı Spencer Abraham ise nükleer malzemelerin Irak’tan ABD’ye taşınmasını başarılı bir operasyon olarak değerlendirmiş ve böylelikle bu maddelerin teröristlerin eline geçmesinin engellendiğini ifade etmişti. Taşıma işleminin Irak’ta egemenliğin geçici Irak hükümetine devrinden beş gün önce 23 Haziran’da yapıldığı kaydedilirken, Irak’taki nükleer malzemelerin ABD’ye götürülmesinin meşruiyeti tartışılıyor. Bu konudaki endişelerini dile getiren bir BM yetkilisi, nükleer malzemenin Irak’ın malı olduğunu ve UAEA’nın gözetiminde bulunduğunu vurguluyor.
         <br/>
         <br/>
         Tuveysa nükleer tesisleri Birinci Körfez Savaşı’ndan sonra, 1990’ların başlarında kapatılmış, tonlarca nükleer maddenin bulunduğu tesis, BM’ye bağlı UAEA tarafından mühürlenmişti. Tesisin İkinci Körfez Savaşı’nda ABD önderliğindeki işgal güçlerince korumasız bırakılması, buradaki nükleer maddelerin Iraklı siviller tarafından yağmalanmasıyla sonuçlanmıştı. ABD, UAEA’nın yağmalanan maddelerin nükleer silah yapımında kullanılabileceğine ilişkin tekrarlanan uyarıları üzerine, bir UAEA ekibinin bölgeye gelerek maddeleri tekrar toparlamasına izin vermişti. Ajans, yaklaşık 2 ton zenginleştirilmiş uranyumu toparlamayı başarmıştı.
         <br/>
         AVUSTURYA’DA KLESTİL’İN YERİNE FİSCHER
         <br/>
         <br/>
         Avusturya’da kalp krizi sonucu hayatını kaybeden Thomas Klestil’in yerine cumhurbaşkanlığı görevini Heinz Fischer  devraldı. Avusturya’da 5 Mayıs’ta yapılan seçimin galibi Sosyal Demokrat Parti adayı Dr. Heinz Fischer, parlamentoda yemin ederek cumhurbaşkanlığı görevine başladı. Fischer, “Görevini, eski cumhurbaşkanı Klestil’in vefatı nedeniyle duyulan üzüntünün gölgesinde devraldığını” söyledi. Fischer, “Sosyal Demokrat kimliğimi, ideolojimi ve gençliğimden beri inandığım sosyal demokrat değerleri inkar etmiyorum, ancak tarafsız, partiler üstü bir cumhurbaşkanı olarak görev yapacağıma söz veriyorum. Bu yüzden Sosyal Demokrat Parti üyeliğimi bugünden itibaren dondurmuş bulunuyorum” dedi. Parlamentodaki yemin törenini Klestil’in eşi Margot Löffler—Klestil de izledi.
         <br/>
         <br/>
         AZNAR’A LİBERAL DÜŞÜNCE ÖDÜLÜ
         <br/>
         <br/>
         İspanya’nın eski Başbakanı Jose Maria Aznar, İtalya Başbakanı Silvio Berlusconi’nin partisi Forza Italia’nın kurduğu vakıf tarafından “2004 Liberal Düşünce’’ ödülüne layık görüldü. Roma’da 1995 yılında kurulan ‘’Liberal Düşünce Vakfı’’ her yıl liberal düşünceyi en iyi temsil edenlere ödül veriyor. İspanya’da 1996—2004 yılları arasında başbakanlık yapan ve 14 Mart’taki genel seçimlerden önce siyasetten çekilen Aznar’a ödülünün Siena’da verileceği belirtildi.
         <br/>
         <br/>
         SADDAM’IN AVUKATI ABD YARGISINDA
         <br/>
         <br/>
         Irak’ın devrik lideri Saddam Hüseyin’in savunmasını üstlenen ekibin üyelerinden ABD’li avukat Curtis Doebbler, Saddam Hüseyin’in tutukluluğunun yasa dışı olduğu gerekçesiyle ABD Yüksek Mahkemesi’ne başvurdu. Devrik Irak liderinin savunma ekibindeki tek ABD’li avukat olan Doebbler, Saddam’ın tutukluluğunun anayasaya aykırı olduğunun ilan edilmesini ve bunun mahkemede görüşülmesine onay verilmesini talep ediyor.
         <br/>
         <br/>
         Doebbler, başvurusunda, Irak liderinin tutukluluğunun, “Kimsenin uygun yasal süreç olmadan yaşam, özgürlük ve mülkiyet hakkından mahrum bırakılamayacağına ilişkin anayasa maddesine ve birçok uluslararası yasaya aykırı olduğunu” kaydetti. Eylül sonunda yeni çalışma dönemine başlayacak olan mahkeme, başvurunun resmi işleme konulmasına karar vermesi durumunda Doebbler’in iddialarını değerlendirecek. Doebbler’in sonuç alma ihtimalinin az olduğuna dikkat çekiliyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2483 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12307), [web.archive.org (arşiv bağlantısı)](http://web.archive.org/web/20060104100354/http://www.aksiyon.com.tr:80/yazdir.php?id=12307)
