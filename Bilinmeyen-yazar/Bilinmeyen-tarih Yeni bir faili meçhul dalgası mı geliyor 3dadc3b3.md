# Yeni bir faili meçhul dalgası mı geliyor?

*Bilinmeyen-yazar Bilinmeyen-tarih*

<div>
 <font>
  <img border="0" height="1" src="/web/20041225002220im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002220im_/http://www.aksiyon.com.tr/resim/461/38.jpg" vspace="5"/>
  </p>
 </font>
 <font class="content">
  Musevi cemaatine mensup 39 yaşındaki diş hekimi Yasef  Yahya'nın öldürülmesi ve son günlerdeki bazı olaylar terör uzmanlarınca “teyakkuzla” karşılanıyor. Çünkü, Türkiye’de uzun süreli bir istikrar ortamına girildiğinde birdenbire yeni bir faili meçhuller ve suikastler dalgası ile karşı karşıya kalındığı biliniyor.
 </font>
 <p>
  <font class="content">
   21 Ağustos 2003 günü İstanbul’da Diş Hekimi Yasef Yahya’nın Şişli Abide—i Hürriyet Caddesi 144 numaradaki muayenehanesine gelen kişiler, ellerini ve ayaklarını bağladıkları, ağzını ve gözlerini kadın çorabıyla kapattıkları Yahya’yı banyodaki küvette ensesine tek kurşun sıkarak öldürdüler. Faillerin, “sosyete dişçisi” olarak tanınan Yahya’nın kolyesine, saatine ve yüzüğüne dokunmayışı, ancak evrak çantasını ve cep telefonunu alıp götürmeleri dikkat çekiciydi. Yapılan balistik inceleme, Yahya’yı öldüren silahın bugüne kadar başka hiçbir eylemde kullanılmadığını göstermekteydi.
   <br/>
   <br/>
   Polisin ilk bulguları, olayın son derece profesyonelce işlenmiş bir cinayet olduğunu göstermekteydi. Yahya’nın özel hayatı incelendiğinde bunun bir “aşk cinayeti” olabileceğine dair hiçbir bulguya rastlanmadı. 10 yıldır aynı adreste diş hekimliği yapan Yahya’nın çevresinde düşmanı yoktu. Bu yüzden, 24 Ağustos 2003 günü Yasef Yahya için Neve Şalom Sinagogu’nda dini tören yapılıp cenazesi toprağa verilirken, Musevi cemaatine mensup işadamlarını bir tedirginlik sardı. Çünkü Musevi cemaatine mensup bazı işadamlarının son günlerde bazı tehditler almaya başladıkları ve bazılarının hayli tedirgin olduğu kulaktan kulağa yayılmaktaydı.
   <br/>
   <br/>
   Tunceli’deki bomba kalabalık
   <br/>
   <br/>
   bir ortamda patlasaydı
   <br/>
   <br/>
   Bu olaydan 38 gün sonra bu sefer Tunceli’nin Hozat ilçesinde 51. İç Güvenlik Tugay Komutanlığı’nda görevli bir astsubayın aracına yerleştirilen zaman ayarlı bomba, birliğin garajında patladı. Olayda ölen ya da yaralanan olmadı ama üç araç ve garaj büyük hasara uğradı. Bomba astsubay araçtayken veya kalabalık bir yerde patlasaydı muhtemelen büyük bir can kaybı meydana gelecekti. Tunceli Valisi Ali Cafer Akyüz’ün olaydan sonraki açıklamasında kullandığı şu cümle, bombalamanın astsubaya yönelik bir eylem olmanın ötesinde anlamı bulunduğunu göstermekteydi. Vali şöyle demekteydi: “Ortalığı karıştırmak isteyenler var.”
   <br/>
   <br/>
   Üçüncü olay yine İstanbul’da yaşandı. İkisi yüzbaşı, biri yarbay kıyafetli üç kişi, Bahçelievler’de bir turizm şirketine geldiler. Kendilerini JİTEM mensubu olarak tanıtan bu üç şahıs, “Sen KADEK’e (PKK’nın yerini alan örgüt) yardım ve yataklık yapıyorsun” diyerek şirket yetkilisi Tuncer Zülfikar’ın ellerini kelepçeleyip üzerinde bulunan 3,2 milyar değerindeki saatini, 250 Euro’sunu ve 200 milyon lirasını aldılar. Daha sonra, dışarı çıkarıp arabaya bindirdikleri ve gözlerini bağladıkları Zülfikar’a, “Bize 50 milyar lira vereceksin” deyip onu Edirne istikametinde, Beylikdüzü civarında bir yere attılar. Polisin, Beykoz’da bir petrol istasyonunda benzin alırken kameraya kaydedilmeleri üzerine teşhis edip yakaladığı bu kişilerin asker şahıs olmadıkları anlaşıldı. Ne yüzbaşı kıyafetini giymiş olan Serkan Erbay yüzbaşıydı ne de yarbay kıyafetini giymiş olan Abdurrahman Küpeli yarbaydı.
   <br/>
   <br/>
   Terör uzmanlarının uyarısı
   <br/>
   <br/>
   Görünüşte birbiriyle bağlantı kurulması son derece güç gibi gözüken bu üç olay da terör uzmanları tarafından “teyakkuzla” karşılanıyor. Çünkü, Türkiye’de uzun süreli bir istikrar ortamına girildiğinde birdenbire yeni bir faili meçhuller dalgası ve eylemler zinciri ile karşı karşıya kalındığı biliniyor. Bir terör uzmanı bu konuda Aksiyon’a şu yorumu yaptı:
   <br/>
   <br/>
   “Şu anda sağda olsun solda olsun, eylem yapma kabiliyeti olan herhangi bir klasik terör örgütü bulunmuyor. Ama, Türkiye’de ne zaman kalıcı bir istikrar ortamı yakalansa yeni bir faili meçhuller ve suikastler döneminin başlatıldığını biliyoruz. Bunlar klasik terör eylemleri olmadığı için içteki ve dıştaki bağlantıları hiçbir zaman tam aydınlatılamıyor. Mesela Tunceli’deki askeri araca konulan bomba Allah korusun kalabalık bir askeri mekanda patlasaydı oluşturacağı etkiyi düşünebiliyor musunuz?”
   <br/>
   <br/>
   Bir diğer terör uzmanı ise, önümüzdeki ayların özellikle Kuzey Irak’a asker gönderilmesi ve seçim tartışmaları sebebiyle önemli olduğunu, güvenlik birimlerinin çok dikkatli olmaları gerektiğini belirterek, “Geçmişte de Meclis’in önemli kararları almasının arefesinde bu türden olaylar oldu. Önümüzdeki günlerden belediye seçimlerine kadar olan süreçte, toplumun huzurunu bozacak faili meçhuller ve kitlesel eylemlere karşı uyanık olmak gerekir. Türkiye’ye huzurlu bir ramazan ve bayram geçirtmek istemeyenler her zaman oldu” dedi.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3042), [web.archive.org (arşiv bağlantısı)](http://web.archive.org/web/20041225002220/http://www.aksiyon.com.tr:80/detay.php?id=3042)
