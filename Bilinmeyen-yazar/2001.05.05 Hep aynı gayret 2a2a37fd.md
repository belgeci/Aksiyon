# Hep aynı gayret

*Bilinmeyen-yazar 2001.05.05*

<div>
 <p class="spot">
  Aksiyon'un vermeye çalıştığı mesajlarla, üstlendiği doğru misyonla ve bu misyonu yerine getirmeye çalışmakta gösterdiği gayretle hiç bir zaman yarı yolda kalmayacağı ve daha da büyüyeceği ta ilk sayılarından belliydi...
 </p>
 <p class="metin">
 </p>
 <p class="metin">
  Bu haftaki Türk cumhuriyetleriyle ilgili haberiniz eksik kalan ve ilgisiz kalınan bir alanı doldurması açısından çok faydalıydı. Özellikle gelecekte kendisini Orta Asya ve Kafkaslar alanında geliştirmek isteyen kişilere geniş bir bakış açısı kazandırdı. Ayrıca sizin yazınızdan ve söyleşilerden anlaşılacağı gibi Orta Asya'da devletler arasında bir birleşme ve diyaloğun ortaya çıkması zaten benzer olan kültürlerin kaynaşması ile olacaktır. Bu açıdan sizin gibi bu konularla ilgilenen dergilerin ve sivil kuruluşların bu birleşme ve diyalogda öncü rol oynayacağı kanaatindeyim. Yayınlarınızın ve başarılarınızın devamını diliyorum.
 </p>
 <p class="metin">
  Hamza Hafakanlı / İzmir
 </p>
 <p class="metin">
 </p>
 <p class="arabaslik">
  Nasıl geçmiş habersiz...
 </p>
 <p class="metin">
  1994 yılının Aralık ayında bir otobüs koltuğunda görmüştüm ilk defa... O gün bu gündür hemen hemen her sayısını, zaman zaman bayi bayi dolaşarak aradığım bir dergi oldu Aksiyon... Vermeye çalıştığı mesajlarla, üstlendiği doğru misyonla ve bu misyonu yerine getirmeye çalışmakta gösterdiği gayretle hiç bir zaman yarı yolda kalmayacağını ve daha da büyüyeceğini ta o zamanlarda belli etmişti... Ve aradan 6 sene geçmiş... İstisnai durumlar haricinde her hafta bir sayısıyla evimize girmiş, ufkumuzu genişletmiş, bizleri düşünmeye sevketmiş Aksiyon... Bu kadar paylaşılmışlıkların ardından bir teşekkür mektubu yazmayı borç bildim ben de... Teşekkürler Aksiyon, seni çok daha yükseklerde görme dileğiyle...
 </p>
 <p class="metin">
  Türker Tunay
 </p>
 <p class="metin">
 </p>
 <p class="arabaslik">
  Bayraklar karışmış
 </p>
 <p class="metin">
  Ben eleştirmek için değil de sadece göze batan bir yanlışa daha da dikkat etmenizi tavsiye etmek için yazıyorum. Bu hafta Türk cumhuriyetlerini kapak konusu olarak aldınız. Böyle bir dosya yaptığınız için teşekkür ederim. Ama bariz basit bir hata yapılmış. Herhalde baskı sırasında olmuştur yoksa bunu editör kesin görürdü. O hatayı benden başkaları da görmüştür kesin. Türkmenistan bayrağı yerine Kazakistan bayrağı, Kazakistan bayrağı yerine Türkmenistan bayrağı konulmuş. Böyle büyük dergiye bunun gibi basit hatalar yakışmıyor. İyi yayınlar dileğiyle.
 </p>
 <p class="metin">
  Kırgızistanlı Altın
 </p>
 <p class="metin">
 </p>
 <p class="arabaslik">
  Gereksiz ayrıntılar var
 </p>
 <p class="metin">
  Yazılarınızı ilgiyle takip ediyorum. Daha doğrusu her hafta Aksiyon'u takip eden bir okurum. Geçen hafta "Yıldızını Kendi Parlatan Adam" başlıklı albüm her zamanki gibi zevkliydi. Yalnız yazı içerisinde Necip Fazıl hakkında, o yıldızını bilmem kaç kere parlatsa Necip Fazıl gibi bir güneşin yanında sönük kalacak —adını şimdi hatırlayamadığım— adamın söylediklerini yazmanız bir talihsizlikti. Bence Necip Fazıl'ın manevi şahsiyetinden özür dilemelisiniz. Zaten bizim olan tüm değerlerin ayaklar altına alındığı bir dönemde sizin yaptığınız hiç hoş değil, daha hassas olabilirdiniz. Ayrıca albüm hakkında —müsaade ederseniz— genel bir eleştiride bulunmak istiyorum. Tanıttığınız kişilerin efradından bahsederken bazen öyle dallandırıp budaklandırıyorsunuz ki kim kimdir, kimin amcasının oğlunun gelini hangi işadamı ile evlidir gibi detaylarla yazıyı okunmaz hale getiriyorsunuz, bir de bakmışım yazının neredeyse dörtte, beşte birini es geçmişim. Bence kişinin annesi, babası, varsa kardeşleri yeterli ayrıca onların da akrabalık ilişkileri lazım değil. Bir de Sabri Yirmibeşoğlu'ndan sonra Çevik Bir gibi paşalarımızın albümlerini verseniz güzel olur. Başarılarınızın devamı dileğiyle...
 </p>
 <p class="metin">
  Hikmet Erdoğan
 </p>
 <br/>
 <center>
  <a class="anaorta" href="http://web.archive.org/web/20020209061721/mailto:aksiyon@aksiyon.com.tr">
   aksiyon@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/335/okurhatti/1.htm), [web.archive.org (arşiv bağlantısı)](http://web.archive.org/web/20020209061721/http://www.aksiyon.com.tr:80/2001/335/okurhatti/1.htm)
