# Senatörün penceresine aksedenler

*Bilinmeyen-yazar 2007.11.12*

<font class="agenda2NewsSpot">
 70’li yılların Türkiye’sine dair binlerce sayfa yazı kaleme alındı şimdiye kadar. Bunlar arasında hatıralar, resmî-gayri, resmî belgeler ve bilgiler siyasî buhran dönemi diye tanımlanabilecek bu zaman dilimine ışık tuttu.
</font>
<font class="newsDetail">
 Gelinen noktada bazı gerçeklerin gün yüzüne çıktığı inkâr edilemez. Fakat şu kesin ki, ortaya dökülen tüm ‘gerçekler’ aktaranların izin verdiği kadarıyla zihinlere saçıldı. Hariciye’de geçen yılların ardından politika kulvarında boy gösterme... Diplomatlığı ve siyasetçiliği uhdesinde toplayan ender bir isim... Adalet Partisi’yle başlayan, 12 Eylül ile kesintiye uğrayan ve 80’lerin yıldızı Anavatan’la devam eden siyasî macera... 4 yıllık devlet bakanlığı görevi... Memleketiyle özdeşleşen politikacılar zümresinde akla ilk gelenler arasında yer alma... Bitlis’in bağrından Türkiye’ye açılan bir sima... Tüm bu bilgiler 80’ine merdiven dayayan Kâmran İnan’ın hayatını bir nebze olsun sunabilmek; belki de ‘Senatör’ başlıklı kitabının donanımını ortaya koyabilmek için. İnan’ın 1973-79 arası gördükleri, duydukları ve gözlemlediklerini içeriyor ‘Senatör’. Kıbrıs Krizi, hükümet arayışları, seçimler, AP büyük kongresi, hâsılı bilindiği zannedilen vakaların perde arkasını barındırıyor eser. Ancak yazarın da işaret ettiği gibi eserin erken kaleme alındığını düşünecek okuyucular çıkabilir. Eleştiri sahiplerine verilecek cevaplar da kitabın satır aralarında yer alıyor. Anlatılanlar genç nesillere muhakkak ki yol gösterici hüviyete sahip. Devlet mekanizmasında işlerin nasıl yürüdüğünü merak edenlere içerden bir bakış sağlayan eser meraklılarını raflarda bekliyor.
 <br/>
 <br/>
 <br/>
 SENATÖR
 <br/>
 Kâmran İnan
 <br/>
 Timaş Yayınları
 <br/>
 415 sayfa
 <br/>
 0212 511 24 24
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-16788-13-senatorun-penceresine-aksedenler.html), [web.archive.org (arşiv bağlantısı)](http://web.archive.org/web/20101014100437/http://www.aksiyon.com.tr:80/aksiyon/haber-16788-13-senatorun-penceresine-aksedenler.html)
