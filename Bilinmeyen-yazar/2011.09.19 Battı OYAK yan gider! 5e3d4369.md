# Battı OYAK yan gider!

*Bilinmeyen-yazar 2011.09.19*

<font class="agenda2NewsSpot">
 Bir kuruluş düşünün; ekonomik özgürlük anlamında tamamen sivil. Ama vergi ve ihalelerde himaye ve muafiyet denizinde yüzüyor.
</font>
<font class="newsDetail">
 <p>
  Bir kapısı holding, diğeri vakıf. Ordu Yardımlaşma Kurumu’ndan (OYAK) söz ediyoruz. Hatırlarsanız bir önceki Genelkurmay Başkanı Işık Koşaner’in kamuoyuna sızan konuşmasıyla anılmıştı adı. Orgenerallere kasasından dağıtılan emeklilik ikramiyelerini tartışmıştık hani. Kurum imkânlar ölçüsünde tepeden tırnağa irdeleniyor. Ancak emekli Astsubay Mustafa Bıyık’ın, 250 sayfalık şikayet dilekçesiyle Ankara Cumhuriyet Başsavcılığı’na yaptığı suç duyurusu yeni suiistimal bilgileri içeriyor. Aslında genel kurul toplantılarında çoğu hata masaya yatırılıyormuş. Zaten Bıyık da iddialarını toplantı tutanaklarına dayandırıyor. Bunları sadece OYAK üyeleri görebiliyormuş. O da internette yayımlanan bir dergi aracılığıyla… Anlayacağınız, alenen saklanıyor! “Belgelerde OYAK’ın 4632 sayılı Bireysel Emeklilik ve Yatırım Sistemi Kanunu’na uymadığı görülecektir.” diyor, Bıyık. Maliye Albay Tuncay Şallı’nın 2000–2004 yıllarına ait tutanaklarda yer alan şu ifadeleri bir hayli ilginç: “Bugün en yüksek devlet memuru başbakanlık müsteşarıdır, onun muadili Silahlı Kuvvetler’de orgeneraldir. 54-55 sene çalışan bir bürokratın alacağı ikramiye 44,4 milyarken 1 yıl 8 ay çalışmış bir genel müdür yardımcısına 38-39 yaşında kurumun 63,2 milyar vermesinin çok mantıklı olduğunu düşünmüyorum.” Şallı, şunlara da dikkati çekiyor: 31 Mart 2000 itibariyle OYAK Bank’ın 13,1 trilyon lirası takipte. Banka, Halk Leasing ve OYAK European’ın 121,1 trilyon civarında toplam alacağı var. Genel Müdür Coşkun Ulusoy, cevaben şunları söylüyor: “O krediler batabilir. Battığı takdirde biz kendi kendimize o parayı ödeyeceğiz. Biz bunu kamuoyunda bütün bu şekilde açıklığıyla koymak istemiyoruz.”
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30484-batti-oyak-yan-gider.html), [web.archive.org (arşiv bağlantısı)](http://web.archive.org/web/20110924031049/http://www.aksiyon.com.tr:80/aksiyon/haber-30484-batti-oyak-yan-gider.html)
