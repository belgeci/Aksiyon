# Her güzelin bir muhalifi vardır ve Kur’an’ın da…

*Bilinmeyen-yazar 2010.08.30*

<font class="agenda2NewsSpot">
 O’nun gücünü keşfedenlerde O’na karşı durma çabası daha işin başında hareketlenmişti.
</font>
<font class="newsDetail">
 <p>
  <p class="MsoNormal">
   Kur’an-ı Kerim’in yeryüzüne inmesi, şüphesiz dünya tarihine yön veren önemli vakalardan biridir. Ancak insanoğlunun arz üstündeki seyrinin neredeyse her aşamasında ortaya çıkan karşıtlık duygusu Kur’an’a dönük de görülmüştür. Başta Hz. Peygamber ve onun sadık halifeleri ilk aşamada akrabaları ve yakınlarından gelen bu muhalifliğe karşı yine güçlerini İlahî Kelâm’dan almış ve Mekke müşriklerinin nüzul devrinin şartlarına göre, güçlerinin yettiği, akıl almadık sosyopsikolojik engellerle saldırdığı hamleleri Kur’an’ın aydınlık ufku önünde birer birer yokluğa mahkûm edilmiştir. Arap yarımadası, o güne kadar dünyanın görmediği bir hızla vahyin parlaklığı karşısında teslim bayrağını çekmiştir. Âdemoğlunun içine düştüğü ne ruhî ne de fizikî donanımına yakışmayan düzene yeni bir tasarım davasıyla süreci başlatan İslam, zamanın statükocularınca mevkileri ellerinden gider endişesiyle sert muhalefetle karşılaşmıştır. Tabii İlahî hüküm zamanla imanlı gönüller lehine dönmüş, Müslümanlar tüm Arap kıtasına hâkim hâle gelmiştir. Ancak bu gelişme dışarıda özellikle de Doğu Roma’da farklı sonuçları doğurmuştur. Kur’an hâkimiyetinin haricinde kalan karşıtları vahyin intişarı karşısında yaşadıkları şoku atlatır atlatmaz sert bir muhalefete başlamıştır. Hüseyin Yaşar imzalı “Hıristiyan Dünyasında Kur’an Karşıtı Söylemin Tarihsel Kökleri” başlıklı kitap bugün dahi Batı dünyasında emareleri gözüken söz konusu muhalefetin bahsi geçen ilk devirlerine dair kapsamlı bir muhtevayla okuyucu karşısına çıkıyor. İlk devir Hıristiyan kaynaklarını referans alan eser tarih sırasına göre muhalefetin güçlü seslerini tespit edip onların kalıp yargılarını anlamaya, aralarındaki bağı, yardımlaşmayı görmeye, göstermeye çalışıyor. Latin zihniyetin, kültürün oluşumuna, tarihine dikkat çekmeye gayret ediyor. Kur’an karşıtlığını inşa edenlere cevaplar vermeye ve yanıldıkları, görmedikleri, anlamadıkları veya anlamak istemedikleri noktalara işaret ediyor.
  </p>
  <p class="MsoNormal">
  </p>
  <p class="MsoNormal">
   HIRİSTİYAN DÜNYASINDA KUR’AN KARŞITI SÖYLEMİN TARİHSEL KÖKLERİ
  </p>
  <p class="MsoNormal">
  </p>
  <p class="MsoNormal">
   Hüseyin Yaşar
  </p>
  <p class="MsoNormal">
   İz Yayıncılık
  </p>
  <p class="MsoNormal">
   286 sayfa
  </p>
  <p class="MsoNormal">
   02125207210
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27478-her-guzelin-bir-muhalifi-vardir-ve-kuranin-da%E2%80%A6.html), [web.archive.org (arşiv bağlantısı)](http://web.archive.org/web/20100911192758/http://www.aksiyon.com.tr:80/aksiyon/haber-27478-her-guzelin-bir-muhalifi-vardir-ve-kuranin-da%E2%80%A6.html)
