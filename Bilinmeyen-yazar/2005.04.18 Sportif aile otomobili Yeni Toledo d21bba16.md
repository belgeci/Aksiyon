# Sportif aile otomobili, Yeni Toledo

*Bilinmeyen-yazar 2005.04.18*

<div>
 <p>
  <font>
   Tatile çıkmak için yapılan hazırlıklar hem hoş hem zahmetlidir. En çok ihtiyaç duyulacak eşyaları seçip küçük valizlere sıkıştırmaya çalışmak her tatil öncesi alışıldık bir davranıştır. Peki bir seyahate fazladan elbiseler, kitaplar götürmek hiç mi mümkün olmayacak?
   <br/>
   <br/>
   Eğer otobüs yolculuğu yapmayacaksanız ve kendi aracınızla gitme fikrindeyseniz veya araç almak üzereyseniz, piyasadaki geniş ve fonksiyonlu araçlara ‘göz atabilirsiniz’. SEAT’ın Audi Marka Grubu’na dahil olduktan sonra tamamen Audi bünyesinde geliştirilen ikinci aracı, Yeni Toledo, sportif tasarımının yanı sıra ölçüleri, özellikleri ve değişkenliği sayesinde tam bir aile otomobili... Yeni Toledo’ya sportif sürücülerin aile otomobili de denebilir. Görüntü olarak Yeni Toledo’lar ‘sportmen’ bir yapıya sahip. Altea ile birlikte değişim trendi hız kesmeden devam eden SEAT, sedan grubunda en çok tercih edilen modeli Toledo ile değişim anlayışını açık bir şekilde gösteriyor. Yeni marka değerlerini yeni otomobiline yansıtan firma, yeni yüzü ile klasik sedan anlayışının çok ötesine geçti. Yeni Toledo’da cesur değişimler görülüyor. Otomobildeki değişiklikler neler peki? Üçüncü jenerasyon yeni Toledo, 1998 yılında otomotiv pazarına sunulan birinci jenerasyondaki gövdesinden miras aldığı geniş bagajının yanı sıra, ölçüleri, özellikleri ve değişkenliği sayesinde sportif aile otomobilinin en güçlü adayı konumunda. Hem aileler için rahatlık sağlayan hem de sportif çizgileri olan yeni Toledo, Walter de’Silva ve ekibi tarafından tasarlanmış. Tamamen ve sadece Martorell’de (Barselona) üretilen yeni Toledo ileri teknoloji ve kalitenin ürünü Lazer teknolojisi ve tümüyle galvaniz şasisi sayesinde otomobilin paslanmaya karşı 12 yıl garantili olması ise sadece bir detay.
   <br/>
   <br/>
  </font>
 </p>
 <p>
  <font>
   (Bu yazı 860 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20900), [web.archive.org (arşiv bağlantısı)](http://web.archive.org/web/20051201003441/http://www.aksiyon.com.tr:80/yazdir.php?id=20900)
