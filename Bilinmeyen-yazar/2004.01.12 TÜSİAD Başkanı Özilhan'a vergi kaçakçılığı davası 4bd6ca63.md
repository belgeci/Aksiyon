# TÜSİAD Başkanı Özilhan'a vergi kaçakçılığı davası

*Bilinmeyen-yazar 2004.01.12*

<font class="agenda2NewsSpot">
 Hem TÜSİAD Başkanı hem de Efes"in üreticisi Anadolu Grubu"nun patronu olan Tuncay Özilhan, hayatının en sıkıntılı günlerini yaşıyor olsa gerek.
</font>
<font class="newsDetail">
 Örümcek Ağı Operasyonu"nda, TÜSİAD Başkanı Tuncay Özilhan"ın da aralarında bulunduğu 12 kişi hakkında vergi kaçakçılığı suçundan dava açıldı. İddianameye göre sanıklar, faaliyet alanı dışında külot ve sutyeni ihraç etmiş gibi gösterip vergi iadesi almışlar. Efes biralarının üreticisi Erciyes Biracılık"ın bağlı olduğu Anadolu Grubu"nun patronu da olan Tuncay Özilhan"ın yanı sıra babası İzzet Özilhan ve ortağı Kamil Yazıcı ile eski DPT Müsteşarı Ali Tigrel"in de aralarında bulunduğu sanıkların, sahte belge düzenlemek suretiyle vergi kaçakçılığı suçundan 6 aydan 3 yıla kadar hapsi isteniyor. İstanbul Ağır Ceza Mahkemesi"nde açılan davanın iddianamesinde, Erciyes Biracılık"ta Maliye Teftiş Kurulu tarafından 2000 yılında yapılan teftiş sırasında şirketin Aralık 1998 döneminde ana faaliyet alanı dışında toplam 3,2 trilyon tutarında külot, sutyen, pijama, gecelik ve atlet gibi tekstil ürünleri ihraç ettiği öne sürüldü. İddianameye göre, şirketin bu ihracatla almaya hak kazandığı KDV"nin, yeminli mali müşavir tarafından düzenlenen KDV iade tasdik raporu ile tamamen tahsil edildiği, ancak ihracatta iade edilen verginin imalat ve satış aşamalarının hiç birinde ödenmediği ortaya çıktı. İddianameye göre sanıklar, almış oldukları pijama, külot, sabahlık, gecelik, sutyen, t-shirt, gömlek, sentetik mamûl gibi mensucata ait malları geçtiğimiz hafta serbest kalan Sami Kohen"in yönetimindeki Vizon Giyim ve Vizon Tekstil ile 23 Ekim 1998 tarihinde yaptıkları ihracat sözleşmesiyle yurtdışına ihraç etmiş gibi gösterdiler. Ancak ortada gerçek bir mal alışı yoktu. Sanıkların aynı malları yurtdışına ihraç etmiş gibi gözüktüğü ithalatçı firmaların ise adreslerinde olmadıkları, Türkiye"den ithalat yapmadıkları belirlendi. İhracat bedeli paraların büyük bölümünün Mersin ve Antalya Serbest Bölgesi"nden, bir kısmının Gürcistan Tiflis, bir kısmının da İsviçre Cenevre"den değişik isimli şahıslar tarafından havale edildiği anlaşıldı. Ortada ihraç edilmiş gibi görünen malların nakliyesine ilişkin belge ve kayıtlar ise yoktu. İhraç edilmiş gibi gösterilen külot, sutyen, gecelik, atlet, gömlek ve t-shirt gibi tekstil ürünlerinin imal edildiğine dair bir bulguya bütün şirketler üzerinde yapılan araştırmalara rağmen rastlanmadı.
 <br/>
 <br/>
 Daha da sıcak olacak
 <br/>
 <br/>
 Ankara Ticaret Odası (ATO) tarafından hazırlanan "Sıcak Para 2003" raporuna göre sıcak paranın cenneti olma yolunda hız kesmeyen Türkiye, ekonomideki iyimser havaya rağmen spekülatörlerin iştahını kabartmaya devam ediyor. Raporda bir spekülatörün, Japonya"da 68, AB"de 56, ABD"de ise 46 yılda kazanacağı faizi Türkiye"de sadece 1 yılda kazanmasının mümkün olduğu belirtiliyor. Hesaplamaya göre, 6 Ocak 2003 tarihinde yabancı bir yatırımcı, elindeki 1 milyon doları, Türk Lirası"na çevirip bankaya yatırıyor. Aldığı yüzde 55 faizle parasını 6 Ocak 2004 tarihinde dolara çevirdiğinde, yatırımcının eline 2 milyon 40 bin dolar geçiyor. Geçen yılın gerçek gelir şampiyonunun rantiye kesimi olduğunu ve vergilerin faize gittiğini ifade eden ATO Başkanı Sinan Aygün ise "Kazı devlet yoldu, spekülatör yedi" ifadesini kullanıyor.
 <br/>
 <br/>
 Otomotiv aralıkta tarih yazdı
 <br/>
 <br/>
 Otomobil sektörü, yılın son ayını tarihî bir rekorla kapattı. Sektör aralık ayında, 51 bini otomobil olmak üzere 79 binlik satışla aylık bazda tarihinin en yüksek satışına ulaştı. 2003 yılında toplam satış 361 bin oldu. Bunun 227 binini otomobil, 134 binini de ticarî araçlar oluşturdu. Binek otomobil pazarında ay bazında en fazla satış 1997"de 50 bin 915 adet olarak gerçekleşmişti. Birçok rekorun kırıldığı 2000"de bile ay bazında yapılan en yüksek satış 48 bin 740 adetti. Ticarî araçta da ay bazında en fazla satış 1997"de 15 bin 550 adet olmuştu. Satışların artmasında hurda araç teşvikinin etkisi büyük oldu. Otomotivciler de bu teşvikin 2004 ile sınırlı kalmamasını istedi. Renault Mais Genel Müdürü İbrahim Aybar, 2003"te yaklaşık 90 bin adetlik hurda teşvikinden yararlanan araç satışının, bu yıl 150 bini geçebileceğini söyledi. Aybar, bu konuda 2004"ün son yıl olmaması gerektiğini vurguladı. Aybar, bu yıl pazarın toplam 450 bin adede ulaşacağı tahmininde bulundu. Öte yandan, Renault, otomobilde geçen yıl 44 bin 714 adet ile pazar birincisi oldu. Renault"nun toplam araç satışı 57 bine ulaştı. 132 bin otomobil üreten, bunun 98 binini ihraç eden Renault, 2003"te 1 milyar 16 milyon dolar ihracat cirosu yaptı. 2003"e ilişkin bir açıklama da Ford Otosan"dan geldi. Ford Otosan, 2003"te 60 bin adet satışla pazar lideri olduğunu bildirdi.
 <br/>
 <br/>
 Enflasyon hesabı değişiyor
 <br/>
 <br/>
 Aksiyon dergisinin de sık sık gündeme getirdiği bir değişiklik geç de olsa gerçekleşiyor.
 <br/>
 <br/>
 Devlet İstatistik Enstitüsü (DİE), "enflasyon rakamlarını" doğru yansıtmadığı yönünde eleştirilere neden olan enflasyon sepetini güncelliyor. Enflasyon hesaplamasında kullanılan kalemler 2005"ten itibaren değişecek ve vatandaşın sepeti baz alınacak. DİE Başkanı Ömer Demir, çalışmalara önümüzdeki aydan itibaren başlayacaklarını belirterek, "Sepete girecek veya sepetten çıkacak malları kamuoyu ile paylaşacağız" diye konuştu. Başkan Demir, 2003 yılı Hane Halkı İş Gücü Anketi çalışmalarının tamamlandığını hatırlattı. Demir, enflasyon sepetine girecek malların ağırlıklarının bu ankete göre şekilleneceğini ifade etti. Demir, bunun enflasyon oranlarında bir değişime yol açacağını düşünmediğini vurguladı.
 <br/>
 <br/>
 Rekor kapanış
 <br/>
 <br/>
 İMKB 100 endeksi haftanın son seansını 521 puanlık artışla yeni bir zirveden (19 926) kapattı ve böylelikle önümüzdeki haftaya ilişkin olumlu beklentiler taşıdığını gösterdi. 24 bin endeksinden söz eden ve adeta kulağını tıkayarak ilerleyen İMKB oyuncuları, işlem hacimleri ile aşağıları sağlamlaştırarak yukarı emin adımlarla gitmeyi tercih ediyor gibi. İşlem hacmi birinci seansa oranla iki misline çıktı ve gün toplamında 1.44 katrilyon olarak gerçekleşti. ABD"den açıklanan istihdam verileri, orta vadede Amerikan Merkez Bankası FED"in bir faiz artırımına gitmeyeceği sinyallerini kuvvetlendirince, iç piyasalarda da trend olumlu yönde arttı.  Ve Kıbrıs... CTP lideri Talat"ın geçtiğimiz pazartesi hükümet kurulabilir sözleri hatırlanıldığında, piyasanın hafta sonu riskini almak istemesi makul karşılanmalı. Ancak, piyasa yine de temkinli olduğunu 20 000 seviyesini zorlamayarak göstermiş oldu. Endeks ikinci seans için de günün en yüksek seviyesi olan 19 968"i gördü ancak 20000"in aşılıp aşılmayacağı sorusunun cevabı gelecek haftaya kaldı.
 <br/>
 <br/>
 <br/>
 Frankeştayn gıdalara dikkat
 <br/>
 <br/>
 Genetik yapısı değiştirilen gıdalar, sağlığı tehdit ediyor. Özellikle mısır ve soyanın büyük kısmı genetik yapısı değiştirilerek üretiliyor. Türkiye, bu Frankeştayn ürünleri, milyonlarca dolar ödeyip ithal ediyor. Bilimsel gelişmeler, eğer yeterince denetim yapılmazsa insanlığın geleceğini tehdit edecek canavarlar üretiyor. Dünya nüfusu arttıkça, işadamları az maliyetle çok üretim yapmanın peşine düştü. Genetik olarak üretilen Tryptophan isimli bir aminoasit yüzünden 37 Amerikalı hayatını kaybetti. Bin 500 Amerikalı da sakat kaldı.
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-9976-11-tusiad-baskani-ozilhana-vergi-kacakciligi-davasi.html), [web.archive.org (arşiv bağlantısı)](http://web.archive.org/web/20101106023135/http://www.aksiyon.com.tr:80/aksiyon/haber-9976-11-tusiad-baskani-ozilhana-vergi-kacakciligi-davasi.html)
