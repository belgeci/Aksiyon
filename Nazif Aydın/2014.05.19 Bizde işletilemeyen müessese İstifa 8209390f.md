# Bizde işletilemeyen müessese: İstifa

*Nazif Aydın 2014.05.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    Elektrikler kesildi diye istifa eden bakanı mı ararsınız, gemi kazasında 300 kişi öldüğü için koltuğunu bırakan Başbakanı mı? Dünya siyaset arenasında istifa ve onur yanyana yürüyen iki arkadaş. Ya bizde?
   </p>
  </font>
 </div>
 <div id="newsText">
  <font class="detail-text">
   <p dir="LTR">
    300’den fazla kişinin hayatını kaybettiği Soma’daki facianın üzerinden (derginin baskıya girdiği saatler itibarıyla) dört gün geçmesine rağmen ne özür dilendi ne de istifa eden oldu. Oysa dünyanın birçok yerinde bu tür facialardan sonra arka arkaya istifalar geliyor. Bunun en yakın örneği Güney Kore’de yaşandı. 16 Nisan’da meydana gelen ve 300 kişinin öldüğü gemi kazasının ardından Başbakan Chung Hong-Won, "Kayıp ailelerinin çığlıkları yüzünden hâlâ geceleri uyuyamıyorum." diyerek istifa etti. Hong-Won istifasını açıklarken, kazayı önleyemedikleri ve kaza sonrası hükümet olarak yeterince hızlı hareket etmedikleri için feribottaki yolcuların ailelerinden özür diledi.
   </p>
   <p dir="LTR">
    Gelişmiş ülkelere baktığımızda istifanın birçok farklı örneğini görüyoruz. İçlerinde elektrikler kesildiği için istifa edeni de var, bir alışveriş merkezinin çatısı çöktüğü için istifa edeni de. Ancak Türk siyasi tarihinde bu tarz davranışlar pek sık rastlanan bir durum değil. Son olayda kamuoyundaki beklenti, Enerji ve Tabii Kaynaklar Bakanı Taner Yıldız ile Çalışma ve Sosyal Güvenlik Bakanı Faruk Çelik’in istifası yönünde. Hükümet kanadından bu beklentiyi destekleyen ne bir açıklama ne bir adım geldi. Başbakan Erdoğan’ın yaşanan facianın ardından Soma’da yaptığı konuşmada kullandığı, "Bunlar olağan şeylerdir." gibi ifadeler de ayrıca tepki çekti.
   </p>
   <p dir="LTR">
    Eski AKP milletvekili Haluk Özdalga, iki bakanın da sorumlu davranarak istifa etmesi gerektiğini söylüyor: "İstifa elbette ki ölen kardeşlerimizi geri getirmeyecek; ancak bundan sonra daha az maden kazasının meydana gelmesinin önünü açacak."
   </p>
   <p dir="LTR">
    Mümtaz’er Türköne de Soma faciasında Başbakan’ın, şirketi, "Mart’ta denetim yapıldı, sağlık ve güvenlik açısından başarılıydı." şeklinde akladığına dikkat çekiyor. Daha hiçbir soruşturma başlamadan, araştırma yapılmadan Başbakan’ın şirketi peşinen aklamasının bir demokrasi eksikliğine yol açacağını belirtiyor.
   </p>
   <p>
    Türköne, bu müessesenin bizde işlememesini "demokrasi eksikliği" ile izah ederken; Baskın Oran, "Medeni ülkelerde istifa müessesi var. Biz henüz daha o seviyeye varamadık. Bu sistemin oturması için zamana ihtiyaç var. Her şeyin gelişmesi gerekiyor; iktisadın, siyasi durumun. O seviyeye geldiğimizde bizde de sorumlu olanlar suçları olsun veya olmasın istifa edecekler." ifadesini kullanıyor.
   </p>
   <p>
    <strong>
     <span>
      <span>
       SON ÜÇ YILDAKİ İSTİFALAR
      </span>
     </span>
    </strong>
   </p>
   <p dir="LTR">
    Güney Kore Başbakanı Chung Hong-Won (Nisan 2014) - Bir gemi kazası sonrası yaklaşık 300 kişinin ölmesi üzerine istifa etti. Slovenya Başbakanı Alenka Bratusek (Mayıs 2014) - Partisinin genel başkanlığını kaybetmesinin ardından istifa etti. Fransa Başbakanı Jean-Marc Ayrault (Mart 2014) - Sosyalistlerin seçimlerde büyük kayıplar vermesi sonrasında istifa etti. Uruguay Ekonomi Bakanı Fernando Lorenzo (Aralık 2013) - Komisyon aldığı iddia edilince istifa etti. Letonya Başbakanı Valdis Dombrovskis (Kasım 2013) - Başkent Riga’da bir alışveriş merkezinin çatısının çökmesi sonucu 54 kişinin ölmesi üzerine istifa etti. Alman Eğitim Bakanı Annette Schavan (Şubat 2013) - Doktora tezinde intihal yaptığına ilişkin suçlamaların ardından istifa etti. İngiltere Uluslararası Kalkınma Bakanı Andrew Mitchell (Ekim 2012) - Polise hakaret ettiğinin ortaya çıkması üzerine istifa etti. Almanya Cumhurbaşkanı ChristianWulff (Şubat 2012) - Yolsuzluk suçlaması nedeniyle istifa etti. İngiltere Savunma Bakanı Liam Fox (Ekim 2011) - Resmî bir unvanı olmayan yakın arkadaşını dış gezilerde yanında götürmesi üzerine, yoğun tartışmaların ardından istifa etti. Güney Kore Bilgi Ekonomisi Bakanı ChoiJoong-kyung (Eylül 2011) - Ülkenin bazı yerlerinde elektriklerin kesilmesi üzerine istifa etti. Japon Adalet Bakanı Minoru Yanagida (Kasım 2010) - Yaptığı bir espriden dolayı işini hafife aldığı gerekçesiyle istifa etti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38593-bizde-isletilemeyen-muessese-istifa.html), [web.archive.org (arşiv bağlantısı)](http://web.archive.org/web/20140926161241/http://aksiyon.com.tr/aksiyon/haber-38593-bizde-isletilemeyen-muessese-istifa.html)
