# Bu ne perhiz, bu ne vıtamın

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050302180836im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180836im_/http://www.aksiyon.com.tr/resim/302/14.jpg" vspace="5"/>
  </p>
 </font>
 <font class="content">
  Diyet şekilleri, zayıflama hapları derken şimdi de bitkisel içerikli vitaminler kapışılıyor. Vitamin denince çocuklardan ya da yaşlılardan da bahsetmiyoruz üstelik. Borsacıdan, gazeteciye ve hatta üst düzey politikacı ve iş adamlarına kadar uzanan geniş bir kitleye sirayet eden bir merak bu.
 </font>
 <br/>
 <p>
  <font class="content">
   Stres giderici, teskin edici gibi yönleriyle ön plana çıkan bitki özlü vitaminler, gelir seviyesi yüksek grubun yaşadığı semtlerde artan mağazalarda renkli ambalajlarıyla göz dolduruyor. Eski cumhurbaşkanından şöhretli vitamin grupları da olsa sıradan kullanıcıları için dezavantajları da var elbette bu işin. Ambalajın üzerine düşülmüş “...strese karşı etkili”, ...”saçları gürleştirir” gibi özelliklere dayanamayıp hemen sepetine atan birinin midesinden rahatsızlığı varsa ya da böbrek hastasıysa sevinci çok da üzün sürmeyeceğe benziyor. Reçetesiz satılan ilaç kapsamına girdiğinden ayrıntılı bilgiye yer verilmesinin de yasak oluşu konuyu daha da dramatik hale getiriyor. Muhtemelen bazı marketlerin kuru yemiş reyonunda bulacağınız vitamin standlarındaki yetkililer size hiçbir müdahalede bulunmayacaklar. Onların da çok bilgisi yok zaten. Belirli bir markayla mağazalaşan vitamin shoplardaki yetkililerin de ne oranda yardımcı olabildikleri, artan vitamin alımının en çok tartışılan boyutlarından biri. Bir başka çıkmazı daha var bitkisel vitamin grubunun. Özellikle eczacılar kanadından yoğun eleştiriye maruz kalıyor.
   <br>
    <br>
     Yaygın olarak bilinen bir markanın Türkiye temsilciliğini yapan yetkililer, vitaminlerin tamamen bitkisel içerikli olduğunu savunuyorlar ve hiçbir yan etki bulunmadığını iddia ediyorlar. Zengin içerikli bitkileri, günümüz şartlarında doğal beslenemeyen şehir yaşantısındaki insanların ayağına kadar getirdikleri için bu tür bir gelişmeyi şans olarak görüyorlar. Gün boyu ayakta kalmayı gerektiren ve fest—food türü beslenen borsacılar ve aynı zamanda stresli mesleklerde çalışanlar için de bu tür vitaminler biçilmiş kaftan görünüşünde. Yorgunluk giderici, rahatlatıcı gibi etkileri bir yana stres giderici özelliklerinin oluşu bile vitaminlerin, kendisini biraz kötü hissedenler tarafından kapışılmasına yetiyor. Bir de işin içine parlak bir cilt, gür saçlar ve yaşlanmaya karşı etkili muhtevaları girince artık kim tutar güzelliğine düşkün malum kitlemizi. Kadınlardan bahsetmiyorum sadece. Erkeklerin de talebi bir hayli yüksek.
     <br>
      <br>
       Stres için vitamin
       <br/>
       <br/>
       Strese karşı etkili açıklamasıyla satılan vitaminler strese iyi geliyor mu gerçekten de? Toplumun stresi tek bir tanımıyla algıladığına dikkati çeken Dr. Gündüz Tezmen’e göre stresin sadece psikolojik olanını biliyoruz ve bedensel stresleri gözardı ediyoruz. Bu bağlamda yoğun stres ve gergin meslek sahipleri olarak nitelendirilen borsacı, gazeteci ya da siyasilerin strese karşı olarak nitelendirilen vitaminleri kullanmalarını doğru bulmuyor. Sinirsel yorgunlukların vitamin kullanarak geçmeyeceğini vurguluyor. “Strese karşı” ibaresinin Amerika’dan ithal ilaçların tercümelerinden kaynaklanan algılama hatası olduğunu belirtiyor Dr. Tezmen ve ekliyor: “Vitaminlerde bahsedilen strese karşı etkili olma hali, bir ev taşıması gibi bedensel gerginliklerdir ve ilgili vitaminler bu durumda etkili olabilir. Dolayısıyla bedenden ziyade kafaca yorulan borsacının ya da politikacının bu tür ilaç alımı doğru değil...”
       <br/>
       <br/>
       Yoğun stresli mesleklerde çalışanların vitamin alımı yerine hobilerle ilgilenme, spor ve meditasyon gibi stresle başa çıkma tekniklerini öğrenmelerinin daha doğru bir davranış olduğunu belirtiyor. Zira bu durumlarda alınan vitaminler sadece bedensel gerginlikler için geçerli olabilir.
       <br/>
       <br/>
       Sinir sistemine yararlı olduğu bilinen “B” vitamininin alımı da yanlış değerlendiriliyor halk arasında. Burada bahsedilen beyine uyarılar iletme fonksiyonu ve nöroloji bilimiyle alâkalı. Dolayısıyla nörologların tavsiye ettiği bir vitamin olarak biliniyor uzmanlar arasında B vitamini ve sinir sistemi denilince algılananın aksine ruhsal dünyamızla ilgili bir etkisi yok.
       <br/>
       <br/>
       Özellikle bayanlarda hamilelik dönemlerinde fazla alınan A vitamini sakat doğuma yol açıyor. Ayrıca, cilt bozuklukları, saç dökülmesi, bebeklerde kusma, göz içi kanamaları gibi etkileri de var. B1 vitamini tansiyon ve şoklara neden olma özelliğiyle tansiyon problemi olanların haberdar olması gereken bir vitamin. Parkinson hastalarının da B1 ve B6’ya karşı bilgilendirilmesi gerekiyor. İki yaş altı çocuklar ve emziren anneler için B1, B6, B12 tehlikeli.
       <br/>
       <br/>
       Yaşlanma etkilerini azaltma özelliğinden dolayı kullanım alanı geniş olan E vitamininin de yüksek dozlarda tüketilmesinin güvenilirliği hakkında kanıtlanmış herhangi bir araştırma mevcut değil. Belirli dozlarda alınmasının yararı var, ancak fazlalığında yararından çok zararı ortaya çıkıyor. Vitamin alımının ülkemizde olduğu kadar dış ülkelerde de abartıldığına değinen Dr. Gündüz Tezmen, insan bünyesinde var olan her şeyin dozuna dikkat edilmesinden yana. “Su ki, hayat olarak bilinir, onun bile aşırısı ölüm getiriyor” diyor. Meyve ve sebze yönüyle zengin olan ülkemizde dengeli beslenmeye dikkat edildiği takdirde ek vitamine baş vurmayı gereksiz buluyor.
       <br/>
       <br/>
       Amerikan versiyonu
       <br/>
       <br/>
       vitamin merakı
       <br/>
       <br/>
       Vitamin gruplarının satıldığı mağazalarla ilgili olarak İstanbul Eczacı Odası Başkanlığı dikkatlerden kaçan bir açıklama yapmıştı. Bitkisel vitaminler bilindiği gibi sağlık bakanlığından ruhsatlı değil ve Tarım Bakanlığı’nca ek gıda olarak satışına izin veriliyor. Eczacı Odası, bu yönteme de oldukça tepkili. Başkan Erkan Önsal, insan sağlığını doğrudan ilgilendiren ürünlerin Tarım ve Köy İşleri Bakanlığı’nca ruhsatlandırılmasını yanlış buluyor. Tarım ve Köy İşleri Bakanlığı’nın konuya ilişkin laboratuvarları, gıda mühendisliği birimi ve bilim adamı kadrosunun olmadığını hatırlatıyor. Vitaminlerin en çok spekülasyona maruz kalan ilaç grubu olduğuna dikkati çeken Önsal, özellikle de bu tür ilaçların çok uluslu şirketlerce istismar edildiği görüşünde. Bu yönde oluşturulan vitamin pazarı gereksiz ve acımasız olarak değerlendiriliyor.
       <br/>
       <br/>
       İstanbul Eczacı Odası Başkanı Erkan Önsal’a göre çocuklar, yaşlılar ve bazı hastalık durumlarında doktor kontrolünde önerilen vitamin dışında sağlıklı insanlara empoze edilen vitamin alışkanlığı Amerikan kültürünün bir dayatması. Gelir seviyesi yüksek olan gruplar tarafından bitkisel vitaminlere daha çok rağbet olduğunu belirtiyor ve ekonomik düzeyi yüksek olan kişilerin belirli vücut ölçülerine daha çok özendiklerini vurguluyor.
       <br/>
       <br/>
       Öte yandan bitkisel vitamin olarak bilinen ünlü bir markanın Türkiye temsilcilerinden Yönetim Kurulu Başkanı Eren Kale, ürünlerinin güvenilirliği hususunda oldukça iddialı. Ürünün yüzde yüz bitkisel olduğunu, hiçbir yan etkinin bulunmadığını savunan Kale, mağazalarda gıda mühendisi ve eczacıların görevlendirildiğini, diğer personelin de bilgilendirildiğini vurguluyor. İlginç bilgiler veren Kale’ye göre, üst düzey bürokrat ve politikacıdan gazeteciye kadar ürünlerin yaygın bir kullanıcı kitlesi var.
       <br/>
       <br/>
       Özellikle bürokrat ve politikacıların bu tür vitaminlere olan zaafını gözlemlemiş. Yurt dışına sık sık çıkabilen bu kesimin özellikle de Amerika’ya gittiklerinde gördükleri bu tür mağazalardan dolayı vitaminlere aşina olduklarına değiniyor. Borsacıların stresli ve gergin ortamlarının yanı sıra fest food beslenme tarzlarının da vitamin alımını tetiklediğine değinen Kale, şirket yöneticileri ve sporcuların da tüketici portföyünde hatırı sayılır bir yeri olduğu görüşünde. Diğer vitaminlerden daha pahalı olması da talebi artıran bir faktör olarak geri dönüyor firma yetkililerine.
       <br/>
       <br/>
       Broşürlerde ayrıntılı bilgi yasak
       <br/>
       <br/>
       övgüler abartılı
       <br/>
       <br/>
       Alışveriş merkezlerinin genellikle market bölümlerinde ve hatta marketin de muhtemelen kuruyemiş bölümünde karşınıza çıkan vitamin ve mineral reyonlarındaki görevlilerin yaklaşımı konunun dramatik yönünü daha iyi kanıtlar mahiyette. Reyon görevlileri vitaminleri inceleyen kişilere bilgi vermediklerini, reyonlardaki broşürleri okuyup kişilerin kendi ihtiyaçları doğrultusunda satın aldıklarını belirtiyorlar. Reyonlardaki broşürlerde yer alan bilgilere bakılırsa, vitaminlerin tehlikelerinden ziyade yararlarından bahsediliyor uzun uzun.
       <br/>
       <br/>
       İnternette sağlık sitesi olan bir ilaç firması, vitaminlerle ilgili bir danışma hattı açmış. Vitamin içerikleri bölümünde “strese karşı” etkili ifadesine fazlasıyla rastlıyorsunuz. Diyelim ki, magnezyum mineralinin ele alındığı bölüme göz gezdiriyorsunuz. Strese iyi geldiği ifadesinden sonra herhangi bir açıklamaya yer verilmemiş. Bu açıklama yanlış da değil bir başka yönden. Magnezyumun kas sistemiyle ilgili stres gevşetici etkisi bilinen en belirgin özelliği. Ancak ilgili sitedeki yazıyı okuyan kişinin bunları bilmesi için ancak uzman bir hekimle görüşmesi gerekiyor. Neyse ki sitede bazı vitaminler için “doktorunuza danışmadan kullanmayın” uyarısı mevcut.
       <br/>
       <br/>
       Bilindiği gibi yurtdışından getirilen bu tür ürünlerin broşürlerinde fazla bilgi verilmesi yasak. Tezgah üstünde reçetesiz satıldıkları için broşürlerdeki bilgilerden yola çıkarak yakınlarına doktorculuk oynamaya çalışan ve eşini dostunu tedavi etmeye kalkışan insanlar olabileceğinden ötürü ayrıntılı bilginin yasaklanması kuralı var. Fakat bizim ülkemizde vitamin alımı kültürü olmadığından halkın bu konuda fazla bir eğitimi yok ve broşürlerin üstündeki övgülü bilgiler daha zararlı sonuçlara yol açılmasına sebep oluyor.
       <br/>
       <br/>
       Dolayısıyla marketlerde reyonları dolaşan tüketicilerin görevlilerden de bilgi alma durumları olmadığına göre, doktorlarına başvurmadan vitaminlerin albenili broşürlerine ve tanıtım yazılarına kanmamaları şimdilik yegane kişisel tedbir. İlgili mercilere seslenmenin kısa vadede çözümü olur mu bilinmez ama en azından vitaminlerin satıldığı mağazalara halkı bilgilendirme yükümlülüğünün getirilmesi ve vitaminlerin uzman kişiler tarafından satılması daha akılcı gibi.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13956), [web.archive.org (arşiv bağlantısı)](http://web.archive.org/web/20050302180836/http://www.aksiyon.com.tr:80/detay.php?id=13956)
