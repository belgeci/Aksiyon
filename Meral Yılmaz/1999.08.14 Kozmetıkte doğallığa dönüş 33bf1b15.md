# Kozmetıkte doğallığa dönüş

*Meral Yılmaz 1999.08.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Doğal olana dönüş kozmetik dünyasını da kuşatmaya başladı. Eskiye oranla kozmetik ürünlere daha temkinli yaklaşan insanlar doğal içerikler taşıyanları hiç tereddütsüz daha çok tercih ediyorlar.
  </font>
 </div>
 <div id="newsText">
  <font class="detail-text">
   Hemen her kozmetik ürününün içinde az da olsa bitkilerden bir şeyler bulmak mümkün. En alâkasız gibi görülenlerde bile bu orana rastlanabiliyor. Selülitler için tavsiye edilen bir ürünün içeriğinde süpürge otu tozu geçebiliyor mesela. Ya da cildin en hassas bölgesi olan göz çevresi için güneş ışınlarının zararlarına karşı etkili olan yeşil çay özü geliştirilebiliyor.
   <br/>
   <br/>
   Bitki özlerinden hazırlanan ürünlerin sentetikler gibi yan etki riski de yok. Buna karşılık bitkilerin kozmetikte kullanılması oldukça zor ve masraflı. Bir üründe kullanılmak üzere toplanan bitkilerin tonlarca olması gerekiyor. Oysa hayvanlardan ya da kimyasal yolla elde edilen maddelerde kaynak sıkıntısı çekilmiyor. Dolayısıyla üretim açısından daha çok tercih edilmesi gereken bir yöntem olarak düşünülebilir ilk etapta. Ancak, hayvansal ürünler yoluyla insanlara birtakım hastalıkların transferinin çok daha kolay oluşu hem tüketiciler hem de kozmetik dünyasının araştırma ve pazarlama grubunu bitkisellere yöneltiyor.
   <br/>
   <br/>
   Sentetiklerin dramatik sonuçları çıkıyor
   <br/>
   <br/>
   İlaç ve kozmetik endüstrisinde kullanılan hammaddeler arasında gerçekten doğal kaynaklı olanların oranı ancak yüzde 10'lara taşınabildi hem tüketim, hem de üretimin bu yöndeki tercihlerine rağmen. Geriye kalan maddelerin yüzde 80'i de sadece doğanın kopyalanmasından ibaret, Ege Üniversitesi Kozmetoloji Bilim Dalı Bşkanı Doç. Dr. Yasemin Yazan'ın deyimiyle. Modern ya da sentetik kaynaklı maddelerin hızla etki gösterdiklerini ve dramatik sonuçlara yol açtıklarını belirten Yazan'a göre, yan etki riskleri de oldukça gerçek. Bunun yanında bitkisel kaynaklı hammaddeler yavaş etkinlik gösteriyorlar. Saatler yerine günler boyunca kullanıldıklarında ancak etkileri ortaya çıkıyor ve genellikle yan etki söz konusu değil. Dolayısıyla istenmeyen bir olayı düzeltmekten çok, o olayın ortaya çıkmamasını sağlamak açısından kullanılmalı yeşil kozmetikler.
   <br/>
   <br/>
   Cilt ve saçı nemlendirici, düzgün görünüm kazandırıcı, hücreleri yenileyici, zararlı güneş ışınlarını süzücü, temizleyici ve renk verici olarak birçok kozmetik üründe yer alan yeşil kozmetiklerin etkinlik ve güvenilirlikleri bilimsel olarak da ispatlandı.
   <br/>
   <br/>
   Kullanım miktarları ile ilgili hiçbir yönetmeliğin bulunmaması, bu maddelerin kaliteleri ve kullanım miktarlarının tamamen üretici firmaya bırakılması beraberinde piyasada bitkisel kaynaklı madde içerdiği belirtilen çok sayıda ürün bulunmasını getiriyor. Miktarlar az kullanıldığı için yeterli etkinlik içermiyor bu maddeler.
   <br/>
   <br/>
   Hammaddelerin hazırlanıp kozmetik formülasyona sokulmasının zorluğu gibi ciddi engeller de mevcut aynı zamanda doğal kaynakların kozmetik alanda değerlendirilmesinin önünde. Tüketimi esnasında ortaya çıkabilecek stabilite, saflık, etkinlik ve güvenilirlik sorunları da bu güçlüğün bir başka boyutu. Bir taraftan kozmetik ürünlerinde değişen trendler bitkisel olanla daha güvenilir ve daha doğal olanı gösterse de yatırımcılar açısından bu yöneliş oldukça lüks bir yöntem olarak yorumlanıyor günümüz ticaret mantığına göre.
   <br/>
   <br/>
   Bitkisel ürünlerin yan etkileri yok
   <br/>
   <br/>
   Natural serisiyle satışa sunulan bitki özlü ürünler öncelikli olarak cilt bakımına yeni başlayan, dolayısıyla tahriş oranı çok düşük olan genç ciltlere tavsiye ediliyor. Bir üst yaş grubuna doğru ilerleyen ürünlerde yer verilen bitkisel özler daha yoğun ve daha komplike olarak tasarlanıyor. Özellikle kremlerde bu tür içeriğe daha çok dikkat edilmesi gerekiyor. Ayçiçeği tohumu, badem yağı özü, avokado, üzüm çekirdeği yağı ve zeytin yağının ana bileşeni olan E vitamini içeren özler gibi çok sayıda bitkiler yer alabiliyor nemlendirici maddeler arasında. Her ne kadar kayısı özlü temizleyiciler ya da şeftali özlü nemlendiricilerle donatılmış geniş bir ürün yelpazesiyle karşı karşıya olsak da günümüz kozmetik dünyasında bunların ne kadarının istenen etkiye ulaşabildiğini belirlemek kolay değil. Ürünlerde allerjik vakalara karşı daha çok önlem alınıyor. Bazıları ise insanlar üzerinde test etme ilkesini benimsemiş.
   <br/>
   <br/>
   Natural serisiyle zengin bir muhteva oluşturan Avon'un satış müdürü Sevan Platin, ürünlerinin insanlar üzerinde test edilmesinin önemine dikkati çekiyor. Bizde herhangi bir ürünün yaygınlaşmasının ithalatla orantılı olduğunu belirten Platin, üretim yapılmadığı için ilgili markaların dışarıdaki politikalarının aynen uygulandığına dikkati çekiyor.
   <br/>
   <br/>
   Kozmetiklere yönelik satış merkezlerinden ziyade eczanelerde satılanlara yönelmeyi daha güvenilir bulan görüşleri de yabana atmamak gerekiyor. Deri ve zührevi hastalıklar uzmanı Dr. Hamide Tuna, ülkemizdeki mevcut doğru ürünlerin uzman hekimlerin danışmanlığında kullanımı doğrultusunda fazla bir zararı olmayacağı hatta çoğunlukla yüzde yüze yakın olumlu etkilerin görüleceği kanaatinde. Ancak yanlış ürün tercihi sonucu kendisine çeşitli rahatsızlıklarla gelen hastalarından yola çıkarak eczanelerdeki ürünleri daha güvenilir buluyor. Kaliteli olanın daha pahalı olacağı klasik görüşü destekler mahiyette bir tablo çiziyor kozmetik ürünlerin fiyat politikası. Eczanelerde satılan ürünler 20 milyon gibi bir rakamdan başlayabiliyor. Bunun yanında çok daha ucuza mal edilen, elden satış politikasını benimsemiş olan ürünler de mevcut.
   <br/>
   <br/>
   Tercih edilen markaların bir kaç koruma faktörü içermesi öneriliyor. Güneş ışınlarının neden olduğu deri yaşlanmasının önlenmesi, sağlıklı bir cilt için A, C, E vitaminleri ve provitamin B5'in de güneşten koruyucu ürünler arasında yer alması gerekiyor. Son yıllarda yapılan araştırmalarda bitkisel hammaddelerin güneş ışınlarına karşı tavsiye edilen sentetik ürünlerin de yerine geçebileceğini ortaya çıkardı. Buna göre yeşil çay önemli ölçüde güneşten koruyucu yapılar içeriyor. Güneş ışınlarından en fazla zarar gören göz çevresine uygulanan krem içine yeşil çay özü katmayı uygun görüyor bazı markalar bu doğrultuda. Papatya, sarısabır, ceviz, ölmez çiçek, ratanya gibi bitkilerin ekstreleri güneşten koruyucu ve bronzlaştırıcı olarak alternatif maddeler arasında tercih ediliyor ancak karışım içindeki miktarı yeterli olamayabiliyor.
   <br/>
   <br/>
   Günümüzde ısrarla herkesin muhakkak kullanması vurgulanan güneşten koruyucular belirtildiği gibi gerçekten de koruyucu mu?
   <br/>
   <br/>
   Son zamanlara kadar tavsiye edilen koruyucu ürünlerin UVB ışınlarına karşı etkili olması gerektiği belirtilir ve bir ürün alırken özellikle buna dikkat edilmesi önerilirdi. Yeni gelişmelerle ışınlardan koruyucu ürünlerin aynı zamanda zararlı olan UVA ışınlarına maruz kalmaya yol açtığı belirlendi. Bu nedenle koruyucu ürünlerin mümkün olduğu kadar bu iki zararlı ışına karşı da özellikler taşıması öneriliyor şimdi. Ancak koruyuculara güvenerek güneşte kalmanın da bir çok olumsuz yönleri çeşitli bilimsel araştırmalarla saptandı.
   <br/>
   <br/>
   Deride aşırı gerginlik, egzama, akne gibi rahatsızlıklara yol açarken cilt ve göğüs kanseri gibi riskler gibi ciddi sonuçlara yol açtığı belirtiliyor bu tür ürünlerin.
   <br/>
   <br/>
   Genellikle kompleks karışımlardan oluştukları için zararlı etkilerin içlerindeki esas aktif maddelerden mi yoksa bunların dışındaki diğer maddelerden mi kaynaklandığı henüz tam olarak açığa kavuşmuş değil. Yapılan hayvan deneylerinden yola çıkarak koruyucuların ultraviole ışınları ile provake olabileceği biliniyor. Daha zayıf güneşten koruyucu etkilere sahip fakat bronzlaşmaya etkisi olan kakao, hindistancevizi yağı gibi bitkisel yağların bu çeşit reaksiyonlarda daha zararlı etkiye sahip olabileceği belirtiliyor ayrıca.
   <br/>
   <br/>
   Güneşten koyucular kanser riski taşıyor
   <br/>
   <br/>
   Norveç Kanser Enstitüsü'nde yapılan araştırmada cilt kanseri oranının 19571984 yılları arasında erkeklerde yüzde 350, kadınlarda yüzde 440 oranında olduğu saptanmış. Bu zaman periyodu içerisinde ozon tabakasında hiçbir değişiklik kaydedilmez. 1991 yılında yapılan bu araştırmanın sonucuna göre ozon tabakasındaki delinme kanser oluşumunda artış sebebi sayılmaz. Korkulu rüya haline gelen ozon tabakasının zararlı ışınlarının etkisinin dahi önüne geçen bu tür faktörlerle ilgili Amerikalı bilim adamları da çeşitli bulgulara ulaşırlar. ABD'de her yıl yüzde 7 oranında artış gösteren cilt kanseri, benzer şekilde Kanada ve Avustralya'da da gözle görülür bir oranda çoğalır.
   <br/>
   <br/>
   Ozon tabakası henüz belirgin bir biçimde genişlemiş değilken cilt kanseri oranındaki artış neye bağlı olarak hızla artış gösteriyor o halde?
   <br/>
   <br/>
   İlk cevap Avustralyalı araştırmacılardan gelir bu soruya. Medikal kurumların uzun süredir halkı güneşten koruyuculara teşvik ettiği, bu tür etkilerin görüldüğü ülkelerde kimyasal güneşten koruyucuların yoğun biçimde satıldığı tespit edilir.
   <br/>
   <br/>
   Güneş ya da koruyucular arasında bir tercih yapma durumunda kalanların faydazarar ilişkisini ciddi bir şekilde gözden geçirmeleri gerekiyor. Koruma faktörlü ürünlere güvenerek uzun süre güneşte kalmaktansa koruma faktörü düşük veya sadece bronzlaştırıcı özelliği bulunan losyon ve kremler kullanılarak daha kısa sürede güneşte kalınması günümüz teknolojisinin ulaştığı çözümlere kıyasla en uygun çözüm.
   <br/>
   <br/>
   Baş döndürücü ürün çeşitliliğiyle kozmetik dünyası bitkilerdeki şifaya yönelerek önemli bir adım attı. Sonrası için bakalım bu sektörde sağlık ve doğallık mı kazanacak, yoksa ticaret mi?... Cevap çok basit olsa da ümit bazen güzel bir şey olabiliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2014D3AAAC527EDB657C38F9296224AE?newsId=5284), [web.archive.org (arşiv bağlantısı)](http://web.archive.org/web/20141029220740/http://www.aksiyon.com.tr:80/aksiyon/newsDetail_getNewsById.action;jsessionid=2014D3AAAC527EDB657C38F9296224AE?newsId=5284)
