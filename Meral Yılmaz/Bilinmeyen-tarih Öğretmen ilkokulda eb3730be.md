# Öğretmen ilkokulda

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20031103215958im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031103215958im_/http://www.aksiyon.com.tr/resim/46/22.jpg" vspace="5"/>
  </p>
 </font>
 <font class="content">
  Gani Müjde’nin kaleminden çıkan Hayat Bilgisi dizisi içinde taşıdığı taşlayıcı materyallerle değişik kesimleri rahatsız edeceğe benziyor. İşte bunlardan biri, kadim tartışma konusu hoca—öğretmen ikilemi. Müjde, konuyu rencide etmeden işlediklerini iddia etse de taraflar hiç de öyle düşünmüyor. Hocalara beslenen duygunun beğeni olması halinde, ‘hoca camide’ söyleminin kullanılmayacağı görüşündeler.
 </font>
 <p>
  <font class="content">
   Bugünün 80 küsur yıl öncesi... İlkokul sıralarındaki öğrenciler şaşkınlıktan ziyade muziplik peşindeler. Hocaları onlara sıkı sıkı tembihliyor: “Bundan sonra “muallim bey” yok, “hocam” yok, “bay okutmanım” diyeceksiniz “...Öğrenciler buna ısınmanın türlü yöntemlerini buluyorlar tabii ki. “Bay okutmanım”ı hızlı hızlı söylemeye başlıyorlar. Öğrencilerin dilinde tekerleme şeklinde biraz da müstehcene kaçan esprilere dönüşen bu hitaptan artık öğretmenler de fena halde rahatsız oluyor...
   <br/>
   <br/>
   O yılların afacan öğrencileri şimdilerde torunlarını ilkokuldan, liseden mezun etmek üzereler. Hatta bir kısmının üniversiteyi bile bitiren torunları oldu ama eğitimle ilgilenen kişilere nasıl hitap edileceği hâlâ tartışma konusu.
   <br/>
   <br/>
   İşin garibi, biri diğerini ikame eden hoca—öğretmen kavramı, çok geçmeden, üstelik hiç kimsenin de telkini olmadan öğrenciler tarafından zaten kendiliğinden ayrımlanmış durumdayken...
   <br/>
   <br/>
   Öğretmenim hitabının en iyi durduğu yer ve hatta tek kullanıldığı alan ilkokul sıralarıdır. Ortaokul ve lise öğrencileri ise öğretmenlere “hocam” diye hitap eder. Tek tük de olsa ikazlar olur elbette. Kulaklarını çınlatalım hazır sözü gelmişken. Bizim Türkçe öğretmenimiz mesela... Onun tavrı öğrencilerle arasında hiç bir zaman sorun olmadı. Çünkü o bizi ikaz ederken, “hoca camide” filan demiyordu. İkazını çok zarif bir şekilde yapıyordu. Biz de onu kırmamaya çalışırken komik durumlara düşmüyor değildik. Unutunca ortaya “hocam—öğretmenim” hitabı çıkıyordu.
   <br/>
   <br/>
   İkokul ve ortaokulu aynı sıralarda okuyan öğrenciler, ortaokula geçince artık büyüdüklerini düşündüklerinden ya da abilerinden böyle gördüğü için öğretmenlerine “hocam” diye hitap etmeye başlıyorlar. Öğrencilerdeki bu değişikliğin ideolojik bir sebebi de yoktur. Böyle gördükleri için olsa gerek böyle hitab ederler. Öğrencilerdeki bu kafa karışıklığını öğretmenler de yaşıyor. Ancak, kelime eş anlamları düşünüldüğünde bir çok öğretmen tarafından sorun olarak algılanmıyor. Aynı görüşte olmayan öğretmenlerin neden bu kadar tepkili oldukları ise tartışma konusu. Hocam hitabını kabul etmeyen öğretmen kimliği şimdilerde bir televizyon dizisinin baş figüranı olarak daha çok tartışılacak.
   <br/>
   <br/>
   “Hoca camide” ifadesini okullardan alıp tüm Türkiye’nin ekranlarına taşıyan, Hayat Bilgisi adlı dizinin senaristi Gani Müjde. Gani Müjde’ye niçin her bölümde sıklıkla tekrarlanan bu tekerlemeyi koyduğunu sorduğumuzda masum bir izah getiriyor. Tiplemenin bir tespitten hareketle gerçekleştiğini söylüyor: “Dizide bir çok okulda Cumhuriyetin aydınlanmacı—idealist öğretmen prototipiyle bir çok yönden uygunluk arzeden öğretmen tipine ‘zoom’ yapılmış oldu.” Gani Müjde ‘hoca camide’ tekerlemesini ajite etmeden espri tarzıyla kullanıldığını söylese de taraflar bu konuda aynı fikirde değiller. Gani Müjde belki de hiç farkında olmadan kadim bir tartışmayı da su yüzüne çıkarmış oldu.
   <br/>
   <br/>
   Öğretmen din kadrosundan ayrı
   <br/>
   <br/>
   Cumhuriyet dönemiyle gelen ‘öğretmen’ kelimesi, yeni bir dil ve yeni bir anlayışın ürünü idi. Türkçülük hareketi, pozitivizm gibi akımlar doğrultusunda dilimizdeki Arapça ve Farsça kelimelerin çoğu tasfiye edilmek istendi. Özellikle din vurgusu yapan kelimelerin ayıklanması merkezde tutuldu. Arapça olmasın da ne olursa olsun yaklaşımı ile farklı dillerden kelimeler türetildi. Mesela yerine Ermenice’den türetilen örneğin, medreseye karşılık Fransızca’dan uyarlanan okul gibi yüzlerce değişiklik yapıldı.
   <br/>
   <br/>
   Değişen zamanı simgeleyen kadrolar arasında öğretmenin farklı bir yeri vardı. Öğretmen, ülkenin kültür hazinesi olacak, cumhuriyet ruhunu en ücra köylere kadar ulaştıracaktı.
   <br/>
   <br/>
   Öğretmen, Tarihçi Cemal Kutay’ın ifadesiyle cumhuriyetin ilk yıllarında çağın ışığı, zamanın kültürünü taşıyan kişi olarak telakki edildi.  Kutay, ideolojik sertlikleri doğru bulmuyor. “Eş anlam olarak öğretmen tabiri içinde hoca ifadesi de kullanılabilir” diyor.
   <br/>
   <br/>
   “Atatürk’ü bilmiyor”
   <br/>
   <br/>
   Türkçe’nin yabancı tesirlerden arındırılması projesi dilin karmaşık bir hal almasına yol açan etken oldu. Özellikle Arapça kelimelerin tasfiyesiyle ilgili çok yorum yapıldı, belgeler gösterildi. Türkçe üzerine otorite kabul edilen Yavuz Bülent Bakiler, dildeki değişimin dine tepkiden kaynaklandığı görüşünde. “Din düşmanlığı dil düşmanlığını getirdi, bu çok büyük bir cinnettir. Hoca, yol gösteren, anlatan, öğreten anlamında “hace” kelimesinden gelir. Muallim, talimden... Türk dünyasında muallim kelimesi kullanılır. Okul ifadesine ise dünyanın hiç bir yerinde rastlayamazsınız” diyen Bakiler’in konuya ilişkin görüşleri Atatürk’ün dil konusundaki çalışmalarını kendisine rehber alan idealist öğretmenleri bilhassa şaşırtacak mahiyette.
   <br/>
   <br/>
   1932—34 yıllarında Mustafa Kemal’in Türkçeyi yabancı milletlerin etkisinden kurtarmak gerektiğini işaret eden söylemleri olduğunu ancak 1934’ten sonra dilin düştüğü çıkmazı görüp, “dilde ve musikide devrim olmaz” diyerek düşüncesini değiştirdiğini hatırlatıyor. “Eğer böyle olmasaydı Mustafa Kemal, büyük nutkunda Arapça ve Farsça kelime ve tamlamalar kullanmazdı; aksi halde bu onun kendisiyle çelişmesi anlamına gelirdi” diyor.
   <br/>
   <br/>
   1934’ten sonra Mustafa Kemal’in Ziya Gökalp, Ömer Seyfettin, Ali Canip Yöntem gibi edebiyatçıların Türkçe’nin sadeleştirilmesine dair fikirlerinden etkilendiğini belirten Bakiler, dilin sadeleştirilmesiyle tasfiyesinin farklı uygulamalar olduğuna dikkat çekiyor.
   <br/>
   <br/>
   “Hoca iğrenç bir şeydir demiyoruz”
   <br/>
   <br/>
   Gani Müjde ise, böyle bir öğretmen tiplemesine yer vermelerinin önemli nedenleri olduğunu söylüyor. “Bir çok okulda kendisine “hocam” denmesinden rahatsızlık duyan öğretmenler var. Böyle bir konuya ihtiyaç olduğunu tespit ettik. Bir çocuğa baban ne iş yapıyor diye sorulunca, ‘öğretmen’ der, ‘hoca’ demez. Hocaların yaptığı işin de kutsal olduğunu söylettiriyoruz senaryoda. Bana hoca demeyin, hoca iğrenç bir şeydir dedirtmiyoruz” diyor.
   <br/>
   <br/>
   Kendi kişisel tercihi, okullarda “öğretmenim” denmesinden yana olan Müjde, Türkçe’nin diğer dillerden arındırılmasını destekliyor. “Radikal öztürkçeciler gibi olmasa da Türkçenin korunmasından yana.
   <br/>
   <br/>
   Bütün dillerin birbirinden etkilendiği, bunun önüne geçmenin hatta bu tür bir refleksin bile artık gereksiz kabul edildiği görüşlerine dair düşüncelerini sorduğumuzda ise, “Benim kişisel tercihim dünyada insanların aynı dili konuşmasıdır; dil ayrılığı husumetleri getirir” diyor. Mevcut durum itibariyle, ülkemizin dini İslam, dili Türkçe olmalıdır yorumunu yapıyor.
   <br/>
   <br/>
   Hocalar kırgın
   <br/>
   <br/>
   Din Görevlileri Sendikası Başkanı Ahmet Yıldız, “Hayat Bilgisi”nin öğretmen tiplemesine oldukça kırgın."Dar anlamda adı öğretmen olanlara “hoca” denmesinden biz yüksünmüyoruz. Bu sıfattan rahatsızlık duyanlar hocayı, camiyi sevmeyenlerdir” diyor.
   <br/>
   <br/>
   “Hoca camide” ibaresinde din hocalarını aşağılama anlamı olduğunu düşünen Yıldız, “Eğer hocalara karşı bir beğeni olsaydı, bu tarz bir söylem olmazdı. Perran Kutman’ı kınadığımı özellikle ifade etmek istiyorum” şeklinde belirtiyor tepkisini.
   <br/>
   <br/>
   Aslında Hayat Bilgisi dizisindeki din dersi hocasının vaziyetine ve din anlayışına bakılırsa meselenin daha radikal yüklenme ve aşağılamaya doğru gittiği kanaatine de varabiliriz. ‘Yanacaksınız’ diyerek sığ ve sapkın bir İslam anlayışını temsil eden din dersi öğretmeninin hali içler acısı. Habire tekrarladığı “inna sabirin” ifadesinin anlamını bulan beri gelsin diyor insan.
   <br/>
   <br/>
   Sübjektiflikten kaçınma adına, bir dakika ara verip “hoca camide” sözünün espri olduğunu mu düşünelim dersiniz? Eğer bu ifadeyle insanlar eğleniyorsa o zaman gülenler gülmeyenlere anlatsın lütfen...
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2463), [web.archive.org (arşiv bağlantısı)](http://web.archive.org/web/20031103215958/http://www.aksiyon.com.tr:80/detay.php?id=2463)
