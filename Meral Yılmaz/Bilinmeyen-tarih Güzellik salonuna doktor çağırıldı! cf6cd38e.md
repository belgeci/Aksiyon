# Güzellik salonuna doktor çağırıldı!

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050225162632im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162632im_/http://www.aksiyon.com.tr/resim/393/393saglik.jpg" vspace="5"/>
  </p>
 </font>
 <font class="content">
  Güzellik salonları Sağlık Bakanlığı'yla ilginç bir mücadeleye girişti. Anlaşmazlığın merkezinde, bakanlığın, zayıflama ve selülit giderici aletlerin kullanımı sırasında güzellik salonlarında doktor bulundurmak istemesi duruyor. Salonlar, "Bu, doktorun değil, bizim işimiz, doktor istemiyoruz" diyor. Son raunt önümüzdeki günlerde. Herşeyin görsel bir şova dönüştüğü günümüzde teknoloji geliştikçe bedenin sınırlarıyla oynama imkanı ve bu alandaki işlemler de bir hayli çeşitlendi.  Teknolojinin vücudun sınırlarıyla oynayıp onu mükemmelleştirdiği gibi, şekilsizleştirilmesinde de payı var.
 </font>
 <br/>
 <p>
  <font class="content">
   Gelişmiş ya da gelişmekte olan ülkelerde beslenme alışkanlıklarının değişmesi birkaç on yıl öncesine kadar adı bile bilinmeyen sağlık sorunlarını da beraberinde getirdi. Bundan 30 yıl önceki kadın dergilerinde selülit kelimesini mercekle arasanız da bulamazdınız mesela. Oysa ki reklam haberler ve ürün çeşitleri hakkında istemediğimiz kadar bilgilendirildik. Pek de iyi olmadı. Top modellerle hiç bir zaman aynı dünyaların insanı olamayacağını derinden hisseden 'sıradan' kadınlar için kilo fazlalığı kusur gibi algılanır oldu. Kadınlar selülitleri yüzünden suçlu ve kusurlu olduklarını hissetmezlerse kendilerinde bir problem olduğu düşünülüyor artık. Fazla kilolarıyla yakalanan ünlü kadınlar magazin basınınca rezil rüsva ediliyor. Hatta feminist kadınlarla söz düellosu yapan kimi erkek yazarlar bile selülitleri gündeme getirip aşağılama vesilesi yapabiliyor.
   <br/>
   <br/>
   Kadın üzerindeki baskı yaz mevsimi gelince güçlenerek artıyor. Zaten güzellik merkezlerinde sezonun en dolu periyodu yaz mevsiminde başlıyor. Bu dönemde paniğe kapılan kadınların çoğu işe yaramaz ya da kısa vadede etkili olan kozmetiklere ve güzellik salonlarına dünyanın parasını aktarıyor. Güzellik salonunda mükemmel görüntünün aranmasında kadının çalışma hayatının etkisi çok bariz. Çalışma hayatında kadınların daha çok görülmeye başlandığı seksenli yıllarla güzellik sektörünün mantar gibi yaygınlaştığı yıllar birbirinden bağımsız değil. Tam bu süreçte İstanbul İl Sağlık Müdürlüğü’nün belirttiğine göre İstanbul’da 10 bine yakın güzellik salonu var ve yeni yönetmelikle çoğunun geleceği değişecek.
   <br/>
   <br/>
   Son yıllarda güzellik salonlarıyla ilgili sağlık birimlerine çok sayıda şikayetler ulaşıyordu. Enstitülerde yapılan zayıflama işlemlerinin sağlıklı olup olmadığına dair süpekülasyonlar vardı. Özellikle lazerli epilasyon yapan güzellik salonlarında ciltte kalıcı izler, yanıklar ve alerjik reaksiyon şikayetleri yoğunluktaydı. Yeni uygulamayla güzellik enstitülerinde zayıflatma işlemlerini obezite uzmanı doktorlar yapacak.
   <br/>
   <br/>
   Müşteriler doktora...
   <br/>
   <br/>
   Sağlık Bakanlığı’nın 15 Mayıs’tan itibaren uygulamaya aldığı yönetmeliğe göre güzellik merkezlerinde zayıflama ve kırışıklık bakımları ile bakım makinalarının kullanımı güzellik uzmanları değil, ilgili alandaki doktorlar tarafından yapılacak. Bu sektörde uygulanan birtakım kozmetikleri de kapsayan yeni kararlara göre güzellik salonlarında doktorların bulunması kuralı bazı salonların sonunu getirebilir.
   <br/>
   <br/>
   Tüm bunlar demek oluyor ki, güzellik salonlarında birkaç haftada birkaç beden inceltici yosunlar, petli aletler, çamur banyoları gibi her geçen gün farklı çeşitler eklenen bir sürü uygulama bundan sonra ne araştırmaya tabi tutulacak ne de denetlenecek, sadece işlemlerin bir bölümü el değiştirmiş olacak. İşin garibi güzellik enstitülerinin bile aralarında hemfikir olamadıkları bazı abuk uygulamalar yapan salonlarla doğru işlemler içeren güzellik salonlarının nasıl ayrıştırılacağının izahı yeni kararlar arasında muallakta kalmış. Güzellik merkezlerinde yalnızca tabipler tarafından yapılacak işlemler arasında kırışık ve sarkmaları azaltıcı çeşitli aletli çalışmalar ile zayıflama, selülitle ilgili aletli ürün veya ürünlü uygulamaların ne kadar denetim altında tutulacağı da şimdilik soru işareti. Güzellik uzmanının yaptığı ve sektörün can damarı olan zayıflama ve vücut bakımına yönelik önemli işlemlerin tabiplere devredilmiş olması da sektör için ciddi bir kayıp oluşturacak. Çünkü zayıflatma işlemlerinin denetimine yönelik pek bir çalışma gündeme gelmezken sadece uygulayıcısının değişmesi bu alanın doktorlar kanadına geçmesi anlamına geliyor.
   <br/>
   <br/>
   Sözkonusu yönetmelikte belirtilen ek—5 maddesindeki kararlarda değişiklik yapılmaz ve bu şekliyle uygulamaya devam edilirse ve hatta kararnamede belirtildiği gibi bakanlık yetkilileri tarafından güzellik salonları teftişe tabi tutulmaya başlanırsa güzellik salonlarının kuaförlerden farkı kalmayacak. Çünkü artık kuaförler de sadece saç kesme ve bakımıyla ilgilenmiyorlar. Cilt bakımı, epilasyon derken, masajda iddialı olanları bile var.
   <br/>
   <br/>
   “Doktorluk iş yapmıyoruz”
   <br/>
   <br/>
   Sağlık Bakanlığı’nın uygulamaya koyduğu kararlarla güzellik sektörüne belirli standartlar getiriliyor olması, denetime tabi tutulacağının belirtilmesi, bu alanda yapılmış olan ilk derli toplu ve ciddi gelişme. Salonlarda kullanılan cihazların sağlık otoritelerince onaylanmış sertifika ve orijinal belgelerinin de bulundurulması gibi kurallar Sağlık Bakanlığının güzellik sektörüne biraz kafa yorduğunu da gösteriyor. Sağlık kuruluşlarını ve güzellik salonlarını konu alan yönetmelik maddeleri arasında bu kurumlarda bulunan cihazların sterilizasyonuyla ilgili maddeye de yer veriliyor.
   <br/>
   <br/>
   Zayıflama amaçlı uygulamaların doktor tarafından yapılacak olması profesyonellik açısından olumlu bir gelişme intibaını veriyor olsa da güzellik uzmanları aynı fikirde değiller.
   <br/>
   <br/>
   Estetisyenler Derneği Başkanı Birsen Bilge yönetmeliğin aksak olan yönlerini Sağlık Bakanlığı’na iletmiş. Görüşmeler olumlu ve sıcak geçmiş. Yeni uygulamaya alınan yönetmeliğin aksak yönlerinin düzeltilebileceği sinyalini almış. Eksik ve yanlışlıkların karşılıklı konuşulup düzeltileceği konusunda bir hayli ümitvar tavır içinde.
   <br/>
   <br/>
   Güzellik Uzmanı Birge, bakanlığın yeni uygulamasının belirli standartlar getirdiği için sektörde olumlu gelişmelere yol açacağı görüşünde. Yönetmelikte ek—5 olarak belirtilen zayıflama işlemlerinin tabiplere bırakılmasını gereksiz buluyor. “Bize bu tür haklar eğitim aldığımız kurumları ve merkezimizde bulundurduğumuz cihazları satın aldığımız şirketlerin uzman doktorları tarafından veriliyor. Dolayısıyla güzellik uzmanı zaten çalıştığı cihazları bilen ve iyi kullanan kişi demektir” diyor.
   <br/>
   <br/>
   Zayıflama sektörü hiç de azımsanmayacak çeşitlilik ve talep içerirken bu işlemi kimin yapacağı tartışması kolay bitmeyeceğe benziyor. Şimdilik bilinen bir şey var ki, bakanlık eğer kararlarından geri adım atmazsa güzellik merkezlerinin eski havası kalmayacak.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1312), [web.archive.org (arşiv bağlantısı)](http://web.archive.org/web/20050225162632/http://www.aksiyon.com.tr:80/detay.php?id=1312)
