# Kişisel gelişimciler 'iman'a geldi...

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050305090541im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050305090541im_/http://www.aksiyon.com.tr/resim/467/22.jpg" vspace="5"/>
  </p>
 </font>
 <font class="content">
  Başarı insanlığı mutluluğa götürmedi. Dahası, huzurlu bir ruh halinin başarıyı etkilediğine inanılmaya başlandı. Ancak bir şart vardı: İnsanın fizik ötesine ait sorgulamasına tatminkâr cevaplar verilmeliydi. Sonuçta sadece nasıl başarılı olunacağının formüllerinden bahseden değil, aynı zamanda tüm bunları manevi bir bütünlükle ele alan rehberler ve kitaplar öne çıkmaya başladı.
 </font>
 <br/>
 <p>
  <font class="content">
   Rus kökenli kişisel gelişim uzmanı duvardaki tabloyu gösteriyor ve hiç bir resim bilgisi olmadan bu mükemmel resmi tamamen içindeki sesi dinleyerek yaptığını belirtiyordu. Ayrıca bir ara kaza geçirip ayaklarının felç olduğunu, kendi iç gücüyle iyileştiğini söylüyordu. "İçiniz ecza dolabı gibi, ihtiyacınız olan her şey orada var" diyen, aynı zamanda şifacı yönünün de olduğunu iddia eden kişi daha sonra Rusya tarafından başka bir ülkeye ataşe tayin edildi. İçindeki güce güvenmenin başarı için yegane ölçü olduğunu tekrarlayan bu tür kişisel gelişim uzmanları ve bu alanda yazılan kitaplar, insanları hiç soluklanmadan hızlı bir koşuya hazırlayan bir mantaliteye sahip. Genelde, Uzakdoğu felsefesi ve Batı"nın rekabetçi ekonomisine dayalı değerleriyle şekillenen öğretiler ve bunları konu alan kitaplar hayattaki her şeyin merkezine insanı koyuyor; siz isterseniz aşamayacağınız hiç bir engel olamaz minvalli yaklaşımla sorunun çözümünü yine insana bağlıyor. Yaratıcıyı aradan çıkaran, pozitivist yaklaşımla dikte ettirilen öğretiler ve bunların yazıldığı kitaplar sular seller gibi okunuyor, ancak, anti-depresanların kullanımındaki yükselişin de önüne geçilemiyor.
   <br>
    <br>
     Sonunda başarının insanları mutluluğa götürmediği anlaşıldı. Tam aksine huzurlu bir ruh hali kişileri başarıya ulaştırmaktaydı. Ama bunun için bir şart vardı: İnsanın ezeli ve ebedi sorularına, tatminkâr cevaplar verilmeliydi. Bu yüzden sadece nasıl başarılı olunacağının formüllerinden bahseden değil, aynı zamanda tüm bunları manevi bir bütünlükle ele alan rehberler ve kitaplar öne çıkmaya başladı.
     <br>
      <br>
       Hıristiyanlığın farklı bir koluna mensup güçlü din vurgusu olan Stephen Covey, birkaç sene önce çok satanlar listesine girdi tüm dünyada. Türkiye"de Covey"in yanı sıra, ilk kez İslami bakış açısıyla kişisel gelişim kitapları yazan Muhammed Bozdağ da hayli ilgi görüyor. Çünkü yazarların yaşantısı önerdiklerinden bağımsız değildi. Dolayısıyla iş dünyasında özellikle vurgulanan başarı tiyolarından biri de "maneviyatınızı geliştirin" telkini olmaya başladı.
       <br/>
       <br/>
       Kariyeri var ruhu yok
       <br/>
       <br/>
       İnsanı manevi boyutuyla ve yaratıcısı ile olan ilişkileriyle bir bütün olarak irdeleyen Bozdağ, toplumun inandığı dinlerle ilişkilendirilmeyen kişisel gelişim stratejilerinin etkisiz kalacağına inanıyor. Seminerlerinde bazı kişisel gelişim kitaplarını okuyanların, "Az kalsın Budist olacaktık" serzenişinde bulunduğunu aktaran Bozdağ"ın kişisel gelişim ve maneviyat ilişkisine dair yorumu şu şekilde: "Eğer insanlar sonsuzluğu göz ardı ederlerse, yaratıcıyla iletişimleri yoksa hiçbir kişisel gelişim yöntemiyle mutluluğu yakalayamazlar. Elbette yetenekleri gelişebilir ancak asıl peşinde koştukları şeye, mutluluğa ulaşamazlar. Bu nedenle, Ruhsal Zeka kitabımda insanları yaratıcıları ve ruhlarıyla barıştırmaya çalışıyorum. Bu kitabın böylesine çok satmasının ve insanlarda coşku patlaması meydana getirmesinin sebebi bu."
       <br/>
       <br/>
       Ülkemizde bu alandaki kitapların daha çok bire bir çeviri olduğunu kaydeden Bozdağ, ABD kaynaklı kişisel gelişim söylemlerinde ateist ve seküler felsefenin hakim olduğunu belirtiyor ve gelişim stratejilerinin fizik ötesi boyutlarla ilişkili felsefe üretemediği takdirde uzun soluklu olmayacağına inanıyor. "Çünkü, insan beyninin "amigdala" bölgesi insanı sürekli yaratıcı olgusuna götürüyor ve fizik ötesine sürükleyici telkinler üretiyor. Dolayısıyla, ayakta duran gelişim hareketleri ya yeni bir din kimliğine bürünerek ya da Hıristiyanlık, Budizm, İslam gibi dinlerle bütünleşerek güç buluyor" diyor.
       <br/>
       <br/>
       Kendi inanç sistemimize göre kişisel gelişim akımını yeniden yorumlamamız gerektiğine inanan Bozdağ, insanlık tarihi boyunca binlerce felsefenin yok olduğunu ancak başlıca dinlerin mevcudiyetinin devam ettiğini hatırlatarak doğru bilgiler içeren gelişim kriterlerinin dinden bağımsız olamayacağı görüşünü aktarıyor.
       <br/>
       <br/>
       "Anlam"ı bulmak için
       <br/>
       <br/>
       Yazar Melih Arat"a göre, yarışı önde götürme uğruna sunulan rehberlerin önemli bir kısmında yaşamın gerçek anlamı idrak edilemiyor. Durup şu soruların düşünülmesi gerektiğini belirtiyor Arat: "Yaşamın anlamı ne? Ne için yaşıyoruz?" Bu soruların anlamına vâkıf olmadan yarışı önde götürmeyi anlamlı bulmuyor. Gelişmiş yeteneklerin önemi kadar o yeteneğe sahip olan zihniyetin de belirleyiciliğine değinen Arat, evreni manevi olarak kavrayamayan bir zihin için sahip olunan yeteneklerin mutluluk üretemeyen bir güç olacağına inanıyor. "Ne için yaşıyoruz ve bu yaşamın anlamı ne sorularının cevabını felsefe ve din vermiştir. Kişisel gelişimde inançlı insanların daha büyük başarılara ulaştığını ve kendisiyle daha barışık olduğunu görüyoruz. Müslüman ya da Hıristiyan, kalıpçı olmayan inançlı bilim adamlarının, sanatçıların vs. bir çok önemli başarı örnekleri mevcut. Tolstoy bunların başında gelir" diyor.
       <br/>
       <br/>
       Üslup her kapıyı açar
       <br/>
       <br/>
       Çeşitli kurumlara yönelik çalışma yapan Doğan Cüceloğlu"nun gönüllüler grubunda bulunan Reşat Atalay, kişisel gelişimi temel evrensel değerlerden ayrı tutmuyor. "Bireyin gelişimi için maneviyat alabildiğine önemli" diyen Atalay, konuyu "farkındalık" ile ilintiliyor. Buna göre, kendini, çevresini ve yanlışları görme olarak kabaca izah edebileceğimiz her şey farkında olmakla alâkalı. Farkında olmak ise öğrenmeyle mümkün. Türkiye"de iletişim tekniklerinin 15 yıldır Batıdan alındığını, oysa geleneksel kültürümüzde de iletişim tekniklerinin mevcut olduğunu vurguluyor. Var olan bu donanımları pratiğe aktarmada ciddi sorunlarımız olduğunu kaydediyor. Öncelikle üslup önemli. "Ben dili" denilen kavram çerçevesinde olaylar yorumlanmalı. Kişi, "Sen bunu niye yaptın?" şeklinde suçlamak yerine "Ben rahatsız oldum" diyerek ve karşı tarafa hücum etmeden derdini anlatabilmeli. Eğer "ben dili"ni ve üslubu tutturabilirseniz insanlara her bilgiyi aktarabilirsiniz. Din ile ilgili olayların anlatımında çok ciddi üslup yanlışlıklarına değinen Atalay, konuları geleneksel kalıplar içinde camilerde kürsüden konuşuyormuş gibi ele almaya karşı. "Diyelim ki, sadakadan bahsediyorsunuz. İtalya"daki kafelerde bulunan sadaka kutularından, Musevilerdeki dul kadın kesesinden örnekleyerek anlatabilmelisiniz. Olayı tek boyutlu ve dar kalıpla, korkutarak anlatmaya çalışırsanız olmaz" diyor. Atalay"a göre maneviyattan bahseden kişisel gelişim uzmanının entelektüel derinliği bulunmalı. Aksi halde manevi boşluk içinde olan insanları, yanlış yöne kanalize edebilecek çalışmaları olan grupların eline düşer. "Kişisel gelişim için, İbni Arabi, Peygamberimiz gibi manevi dinamiklerimizden ve Batılı önemli şahsiyetlerden tarafsız ve karşılaştırmalı bir şekilde anlatım yapabilmeliyiz" diyor.
       <br/>
       <br/>
       İş dünyasına yönelik önerileri ise rekabeti ve mutlak kazanmayı körükleyen tavsiyelerin aksine oldukça insani bir yaklaşım sergiliyor: "Menfaatlerden arınmış bir dünyanın adamı ol. Bulunduğun işte, kendi erdemlerinle yüksel. Başkasının hakkını yeme. Kariyer için sonuç odaklı değil süreç odaklı ol. Her zaman dürüst kalırsan mutlaka ödüllendirilirsin. Anlatırken korkutma. Rahatlat. Yaptırım uygulama. İlkeli ol. Oku. Gruba gir. Dostlar edin. Seminere git. Dinle, izle. Sağlıklı beslen, spor yap. İbadet et. Mutlaka ailen olsun."
       <br/>
       <br/>
       İletişim teknikleri alanında çalışan uzmanlarda bulunması gereken özellikleri ise şu şekilde özetliyor: "Vizyon sahibi, ilkeli, imanlı (inandığı şeye iman etmiş olmalı) adanmış olmalı. Dürüst kalabilmeli. Çünkü kişi kendi inandıklarından bağımsız bir şey anlatmaz."
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3179), [web.archive.org (arşiv bağlantısı)](http://web.archive.org/web/20050305090541/http://www.aksiyon.com.tr:80/detay.php?id=3179)
