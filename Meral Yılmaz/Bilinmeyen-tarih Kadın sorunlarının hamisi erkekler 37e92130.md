# Kadın sorunlarının hamisi erkekler

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20030901230223im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901230223im_/http://www.aksiyon.com.tr/resim/33/58.jpg" vspace="5"/>
  </p>
 </font>
 <font class="content">
  Kadın siyasetçilerden öncelikli olarak kadın sorunlarını çözmesi bekleniyor. Oysa şimdiye kadar kadın haklarına dair yapılan yasal düzenlemelerde erkekler etkili oldu. Kadın ve aileden sorumlu bakanlığa genellikle erkek siyasiler atandı.
 </font>
 <p>
  <font class="content">
   1935’lerden itibaren sayıları yeterli olmasa da Parlamentoda birkaç güçlü kadın bulundu ancak kadın sorunları konusunda ne kadar yol katedildi diye soracak olursanız konunun bu boyutu oldukça tartışma götürür. Öteden beri kadın siyasetçilerin temsil oranı, kadın haklarının iyileştirilmesinde önemli bir kriter kabul edildi. Onlardan hemcinslerinin problemlerini en iyi bilen/yaşayan olarak daha duyarlı olmaları beklendi. Kadın sorunlarında önemli adımlar atmak için kadın milletvekili sayısının yeterli çoğunlukta olmayışı bu konunun ciddi açmazlarından biri olarak görülüyordu.
   <br/>
   <br/>
   Bu görüşün savunucuları oldukça haklı gerekçelere yaslandılar. Kadın sorunlarında reform sayılabilecek adım atmak için parlamentodaki kadın temsil oranının en az yüzde 25’lerde olmasını savundular. Önlerinde İsveç, Norveç gibi kadın siyasetçi oranının yüzde 50’leri bulduğu Kuzey Avrupa ülkeleri örneği vardı. Nitekim İsveç 30 yıl önce bizdeki kadın siyasetinin mevcut yapısından daha parlak bir tablo arzetmemişti... Aktif siyasette kadın sayısının yetersizliğine dair tartışmalar arasında toza dumana karışmış bir şekilde olayın farklı bir boyutu olarak kaldı kadın vekillerin kadın sorunlarını ne ölçüde sahiplenip sahiplendikleri. Beklenenin aksine siyasette aktif kadınların öncelikli hedefi kadın sorunları olmayabilirdi. Nitekim bunun bir çok örnekleri de vardı. Özellikle feminist gruplar tarafından topa tutulan Tansu Çiller, kadın konularına son seçimlerdeki söylemleri hariç mesafeli duruşuyla, kadın konusunda önemli kararlara imza atmayışıyla tepki çekti.
   <br/>
   <br/>
   Cumhuriyet tarihinde kadınlar adına bir çok kanun değişikliği yapılmış olmasına rağmen “reform niteliğinde” diyebileceğimiz değişiklere rastlayamıyoruz. Belki bu tanımlama kapsamında, Mustafa Kemal’in getirdiği “seçme ve seçilme hakkı”nın önemli bir reform olduğundan bahsedebiliriz. Sonraki dönemlerin en önemli çalışması olarak da Medeni Yasa’daki birtakım düzenlemeler gösteriliyor ancak bu yasanın daha da içinden çıkılmaz bir şekle sokulduğunu düşünenler de bir hayli fazla.
   <br/>
   <br/>
   Medeni Kanun 40 yılda değişti
   <br/>
   <br/>
   Medeni Kanun’daki arızi durum 40 yıldır tartışılan fakat siyasetin gündemine giremeyen bir kadın sorunuydu. Kadın kuruluşlarının bu konudaki zorlayıcılığı gözardı edilemezdi ancak, Medeni Yasa’nın gerek tasarı olarak hazırlanmasında gerekse kanunlaştırılması sırasında birinci derecede söz sahibi olarak kadınların görüşlerini dinleyip karar verme mekanizmalarında yer alanlar ise erkek hukukçular ve siyasiler oldu. Bir önceki dönem Medeni Yasa değişikliği tartışmalarında Adalet Bakanı Hikmet Sami Türk, birinci elden söz sahibiydi. Üstelik aynı kabinenin hiç bir merciine kadın bakan atanmamıştı. Dolayısıyla, Adalet Bakanı Hikmet Sami Türk, kadın ruhundan en iyi anlayan bakandı o günlerde.
   <br/>
   <br/>
   Üç yıl boyunca kadın bakan atamayan DSH-MHP-ANAP Hükümetinde kısmen Kemal Derviş’in sitemiyle kısmen de boşalan bazı bakanlıklara gider ayak DSP 3 tane kadın bakan atadı. Hem de kadın sorunları açısından tam onikiden vuracak noktalar seçilmişti ama çok geç kalınmıştı. TBMM’nin seçim kararı alması nedeniyle Hikmet Sami Türk, Anayasa gereği görevini bağımsız bir isme devretmek zorunda kaldığı için yerine getirilen Aysel Çelikel fonksiyonel olmaya çok imkan bulamasa da Cumhuriyet tarihinin “ilk kadın Adalet Bakanı” oldu.
   <br/>
   <br/>
   Daha da vahim olan, Kadının Statüsü ve Sorunları Genel Müdürlüğü’nden uzun süre bir erkek bakan sorumlu olmuş ve feminist çevrelerce ilk günlerde alaşağı edilmişti. Hedefteki Bakan Hasan Gemici, 8 Mart Dünya Kadınlar günü de dahil olmak üzere kadınlarla ilgili bütün aktivitelere öyle samimi bir duyarlılıkla; ciddi bir nizam ve intizam içinde katıldı ki, sonunda kadınlar bu işi pekala erkeklerin de yürütebileceğine inanmaya başladılar. Kadınla ilgili bakanlığa bir erkeğin atanmasına karşı çıkanlardan biri olan Hukukçu Kadınlar Derneği Başkanı Avukat Gönül İşler, “Gemici’nin atandığı görevde bir kadın olması gerekir diye Gemici’yi kınadık; ama öyle güzel işler yaptı ki şimdi ben kendi adıma o günlerdeki çıkışımdan dolayı özür bile dilemek isterim” diye yad ediyor Gemici’nin çalışmalarını. Gemici özellikle, kadın emeğini değerlendirip teşvik etmeye yönelik çalışmaları, Fak-Fuk Fon’undan fakirlere yaptığı yardımları ve gönüllü kadın kuruluşlarıyla iyi ilişkilerinden dolayı başarılı bulunmuştu. Kadınların maruz kaldığı sorunları kadın erkek sorunu olarak ayrımlamak doğru muydu? Av. Gönül İşler, bizzat defalarca Tansu Çiller ile görüşüp kadın sorunları konusunda rapor vermiş biri olarak artık bu alanda erkeklerin de çalışması gerektiği inancında. “Kadın sorunu değil, insan sorunu olarak olaya bakmak gerekir” diyor. Hukukçu kadınların sözcüsü olarak Av. Gönül İşler, kadın ve aile ile ilgili konuların Başbakanlığa bağlı “genel müdürlük” kapsamından çıkarılıp en azından “müsteşarlık” olması gerektiğini belirtiyor.
   <br/>
   <br/>
   Vitrindeki kadınlar
   <br/>
   <br/>
   Cumhuriyet tarihinde bakanlık verilen kadın sayısı son dönem Turizm Bakanı olan Güldal Akşit ile birlikte en fazla 13’e ulaşıyor. Şu ana kadar 58 hükümet kuruldu. Hükümet başına bir kadın bakan bile düşmüyor. İlk kadın Bakan 1971’de TBMM dışından seçilen Türkan Akyol olmuştu. Sağlık ve Sosyal Yardım Bakanlığı verilen Akyol Demirel ve Çiller dönemlerinde 1993’e kadar Bakanlık yaptı. TBMM dışından seçilen kadın bakanlardan biri de Nermin Neftçi’ydi. 1974-75 yılları arasında Kültür Bakanlığı yaptı.
   <br/>
   <br/>
   Özal Hükümetinin kadın bakanı İmren Aykut, 19871991 yılları boyunca Çalışma ve Sosyal Güvenlik Bakanı idi. 1991 yılında Devlet Bakanı olan Güler İleri, bir yıl görevde kaldı ve istifa etti. 1991’de Devlet Bakanı olarak siyaset arenasına çıkan Tansu Çiller, 1993’ten itibaren Başbakanlık süreciyle aslında ülkemizin kadınlarına devletin bütün mercilerinin açık olduğunu göstermişti. Kadın konusunda kendisinden beklenen çıkışlara cevap vermediği ve erkek siyaseti yaptığı, erkelerden farklı olmadığı şeklinde yorumlara hedef oldu.
   <br/>
   <br/>
   Kadın elinde şık duran “Aile Araştırma Kurumu”, “Sosyal Yardımlaşma ve Dayanışma” gibi belirli birimlere kadın bakan getirilmesi çok vaki değil. Kadın ve aileyle ilgili çalışmalar konu olunca ilk akla gelen isimler İmren Aykut ve Işılay Saygın oluyor. Kadın ve aileden sorumlu bakanlığı döneminde feministlerin damarına basan çıkışlarıyla da gündem oluşturan Işılay Saygın, ülkemizde kadın konusunda önemli gelişmelere imza atan isimlerin arasında yer alıyor. Bazı kesimlerce jakobence ve makul bulunmasa da Meclis’te kadın sayısını artırıp yüzde 30 kotasını yasalaştırmak için bir hayli çaba sarfetmişti. Milletvekillerini ikna edip 184 imza toplamaya soyundu ama o kadar imza alamadı. Parlamentoda kadın sayısının artırılmasını demokratik bir hak olarak gören ve bu uğurda bir hayli mücadele veren Saygın, öte yandan kadın vekil sayısını artırmakla sorunların çözüme kavuşturulacağına inanmıyor. Sayıdan ziyade, niteliği ön planda tutuyor. Parti programının dışına çıkamayan silik kadın vekiller topluluğu olacağına, elini masaya vurduğu zaman ses getirecek kadınlardan yana. “Sorunlar güçlü kadınlarla çözülür” diyor. Saygın’ın “güçlü kadın” tanımlaması içinde toplumun sıkıntılarını yaşayarak tanımış olma önemli bir özellik teşkil ediyor.
   <br/>
   <br/>
   MHP eski milletvekili Nesrin Ünal ile bu konuda hemfikirler. Nesrin Ünal, kendisi çalışan bir kadın olarak Meclis’te öncelikle kadınların çalışma hayatını kolaylaştırmaya yönelik çeşitli kanun teklifleri sunmuş, ancak gündeme hiç getirilmediğini görmüş. Doktor olan Ünal’ın çalışma hayatındayken karşılaştığı önemli sıkıntılardan biri doğum sonrası süt izni kullanımı ve kreş sıkıntısı olmuş. Meclis’e gelince öncelikle bu sıkıntılara yönelik kanun teklifi hazırlamış. Ünal’ın teklifi, ortalama 6 ay olan süt izninden erkeğin de yararlanmasını içeriyor. “Eğer kadın işinden dolayı gün içinde izin alıp çocuğunu emzirmeye gidemiyorsa eşi bu hakkı kullanabilir ve çocuğu alıp annesinin yanına götürebilir” diyen Ünal, “Kadını önce bir anne olarak görmeliyiz. Çalışan kadının çocuğu ile ilgili sorunlarını göz ardı edemeyiz, sorunlara bu boyuttan bakmalıyız” diyor.  Kadınların başta okuma yazma olmak üzere eğitim seviyesinin iyileştirilmesi için de uğraş veren Ünal, bu tür çalışmalarını sürdürmeye devam ediyor. Antalya’da kadın kuruluşlarıyla çalışıyor, köy köy geziyor. Siyasette yeniden aktif olmak istiyor. Varlığı da yokluğu da yaşamış biri olarak kadın konusuna daha farklı bir yaklaşım getireceğine inanıyor. Geçmiş dönemde parti disiplinine takılan Önal, bunları kısmen acemilik olarak değerlendiriyor...
   <br/>
   <br/>
   İcraatlar sonraya
   <br/>
   <br/>
   1935’te bizzat Mustafa Kemal’in teşvikiyle parlamentoya 18 kadın girmişti. Ülkenin nüfusu 10 milyondu. Bugün gelinen noktada Meclis’te 24 kadın milletvekili var. Diğer meslek kollarından özellikle, tıp, hukuk ve eğitim alanlarında kadın sayısı Avrupa ülkelerinden çok önde olan ülkemizde siyasi temsilin yüzde 4’lerde olması başta sosyal demokrat kökenli kadın grupları daha çok rahatsız ediyor. Çünkü İsveç, Norveç gibi ülkeler, kadın temsilinde çok öndelerse bunu bir yerde sosyal demokratların kadından yana tavır koymalarına borçlular diye düşünen kadın dernekleri, CHP’ye içten içe kırgın bir tutum içindeler. Parti tüzüğüne kadın gruplarının baskısıyla yüzde 25 kotası getiren CHP, seçilebilecek noktalara kadın aday yerleştirmediği için kadınların ümidi olmaktan çıkmış durumda. Birkaç seçim döneminden beri dillendirilen “kadınların siyasete daha çok katılması” konusu kadın sorunlarının çözümünü geride bırakmışa benziyor. Kadınlar, TBMM’deki sayılarını çoğaltmayı önceliğe almış durumdalar. Onlardan medet bekleyen kadın sorunlarının çözümü ise ikinci sırada bekledi. Bundan sonrasında neler olacağını ise hep birlikte göreceğiz...
   <br/>
   <br/>
   <br/>
   ÇÖZÜM BEKLEYENLER
   <br/>
   - Kadının çalışma hayatının kolaylaştırılmasına ilişkin sorunlar (Kreş, doğum izni vs.)
   <br/>
   - Töre cinayetleri
   <br/>
   - Aile içi şiddet
   <br/>
   - Çocuk ölümleri
   <br/>
   - Aile planlamasına ilişkin sorunlar
   <br/>
   - İş yerlerinde kadınların erkeklerle eşit haklara sahip olması
   <br/>
   - Tecavüz ve tacizlere dair hukuksal işlemler
   <br/>
   - Boşanma esnasında mal paylaşımına dair bazı eksikliklerin düzenlenmesi
   <br/>
   - Kadınların eğitim seviyesinin yükseltilmesi ve eğitim hakkı.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2199), [web.archive.org (arşiv bağlantısı)](http://web.archive.org/web/20030901230223/http://www.aksiyon.com.tr:80/detay.php?id=2199)
