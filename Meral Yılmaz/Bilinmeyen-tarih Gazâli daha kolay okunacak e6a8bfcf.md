# Gazâli daha kolay okunacak

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20041026175910im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041026175910im_/http://www.aksiyon.com.tr/resim/442/69.jpg" vspace="5"/>
  </p>
 </font>
 <font class="content">
  Hadis, fıkıh ve kelam ilmini sufi bakışıyla ele alan Gazali’nin İhyâ-i Ulûmiddîn eseri daha kolay okunur hale getirildi. Ana dili Arapça olan Abdulhalık Duran tarafından güncelleştirilen eser, eskisine oranla daha kolay okunuyor ve ele alınan dini konular günümüzün sorularıyla izah ediliyor.
 </font>
 <p>
  <font class="content">
   İslamın temel kaidelerini içeren eserlerin bir çırpıda okunması kolay değil, hatta zaman zaman imkansız olur. Hadis, fıkıh, tefsir gibi alanlarda dönemin din alimleri tarafından yazılan kalın ciltli eserlerlerin bir çoğu yoğun Arapça ve din bilgisi gerektirir. Geçmiş dönemlerde yazılan eserlerin günümüzde okunup anlaşılmaları için günümüz diline uygun olarak yeniden ele alınmasına ihtiyaç duyulur. Bu görüşlerden hareketle güncelleştirilen temel dini kaynak niteliğindeki çalışmalardan biri de, İmam Gazali’nin 4 ciltlik İhyâ-i Ulûmiddîn eseri oldu.
   <br/>
   <br/>
   Hadis, fıkıh ve kelam ilmini tasavvufi bakış açısıyla ele alan İhyâ-i Ulûmiddîn, daha kolay okunur hale getirildi. Ana dili Arapça olan Abdulhalık Duran tarafından güncelleştirilen eser, eskisine oranla daha kolay okunuyor ve ele alınan dini konular günümüze uygun örneklerle izah ediliyor.
   <br/>
   <br/>
   Kitapta yenilik yaparken genç okuyucuları hedef alan Duran, eserdeki dua metni olmadığı sürece Arapça metinlerin bu tür eserlerin okunmasını zorlaştırdığı görüşünde. Kitaptaki Arapça hikayeleri de metinden çıkaran Duran, kitapta bulunan Arapça metinlerde belirtilen konuların çoğunun bu zamanın ihtiyaçlarını yansıtmadığını, gençlerin kafalarında daha çok soru işaretleri oluşturduğunu belirtiyor.
   <br/>
   <br/>
   İhyâ-i Ulûmiddîn üzerinde yapılan en önemli değişikliliklerden birisi de, ravi zincirinde kopukluk olan bin kadar hadisin kitaptan çıkarılması. Bu şekilde kitap üzerindeki ihtilafların kaldırılması hedeflenmiş. Öncelikli olarak kitabın kolay anlaşılır hale getirilmesinin amaçlandığını belirten Duran, Arapça ana dili olmasına rağmen, kendisinin bile bu eseri eski şekliyle okuyup bitirmekte çok zorlandığı, Arapça ve dini konularda bilgisi olmayan gençlerin kitabı okumakta zorluk çektiği gerçeğinden hareketle değişiklik yapma lüzumu görmüş. “Öncelikle kitabı okunur hale getirmeyi hedefledim. İmam Gazali, Şafi mezhebine mensup olduğu için dini konuların anlatımındaki örneklerde Şafi mezhebi doğrultusunda açıklamalar vardı. Biz bunlara ilave olarak Hanefi mezhebine uygun örnekler de ekledik. Gazali’nin yaşadığı dönemin sosyal konularını gösteren örneklemeleri çıkartıp, günümüz gençlerinin öğrenmek istediği sorulara yer verdik. Kitabın özüne dokunmadık. Günümüzün ihtiyaçlarına cevap verir hale getirmeye çalıştık” şeklinde ifade ediyor yaklaşık 4 yıla yayılan bu çalışmayı.
   <br/>
   <br/>
   Üstelik bu çalışması için Duran Hoca, Hikmet Neşriyat’tan telif hakkı da talep etmiyor. İhyâ-i Ulûmiddîn’le ilgili görüşlerini kitabevi yetkilisine izah ediyor ve bu eseri günümüzde daha rahat anlaşılır kılmak için yaptığı çalışmadan bahsediyor. Duran’ın bu önerisini memnuniyetle yerine getirdiklerini belirten Hikmet Neşriyat editörlerinden Ersan Bostan, ortaya çıkan esere oldukça fazla talep olduğunu, ilk baskının çok kısa sürede satın alındığını söylüyor. Önceki eserle yenilenen baskısı arasındaki farkın anlaşılması için tanıtım amacıyla bir süreliğine fiyatı düşük tuttuklarını kaydediyor. Dört ciltten oluşan eser, eski baskıya oranla daha küçük ebatlı ve daha şık tasarlanmış. Her şeyden önce daha anlaşılır bir dil kazandırılmış. İhyâ-i Ulûmiddîn’in bugünlerdeki fiyatı 45 milyon. Hadis, fıkıh, kelam alanındaki konuları “sufi” bakışıyla ele alan Gazali’nin bu değerli eseri her evde bulunması gereken önemli bir kaynak niteliğinde.
   <br/>
   <br/>
   İMAM GAZALİ KİMDİR?
   <br/>
   <br/>
   İslam dünyasının önemli alimlerinden olan Gazali, 1058 yılında Horasan’da doğdu. Gençlik döneminde Bağdat’ta Nizamiye medresesi’nde görev yaptı. Hadis, fıkıh ve kelam alanında değerli kitaplar yazdı. Ömrünün büyük bir çoğunluğunu tasavvuf ağırlıklı kitaplar yazarak geçirdi. Sufizm bakışıyla yazdığı kitaplar arasında en geniş kapsamlı olarak İhyâ–i Ulûmiddîn eserini yazdı.
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2599), [web.archive.org (arşiv bağlantısı)](http://web.archive.org/web/20041026175910/http://aksiyon.com.tr:80/detay.php?id=2599)
