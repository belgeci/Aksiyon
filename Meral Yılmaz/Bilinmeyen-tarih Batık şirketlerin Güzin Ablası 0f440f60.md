# Batık şirketlerin Güzin Ablası

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20040106224826im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040106224826im_/http://www.aksiyon.com.tr/resim/463/24.jpg" vspace="5"/>
  </p>
 </font>
 <font class="content">
  Şirket danışmanlığı, modern iş hayatının ayrılmaz parçası oldu. Ünsiyet sebebiyle içeriden fark edilemeyen şirket aksaklıkları, dışarıdan profesyonel bir göz tarafından rahatlıkla görülebiliyor. Fakat teşhisi koyup tedavi edecek şirket doktorunun ehil olması da çok önemli.
 </font>
 <p>
  <font class="content">
   Bırakın üst düzey şirket yöneticilerini, sıradan ailelerin bile, hayata uyum sağlamaları ve iletişimsizliği aşmaları için danışmanlık hizmeti veren, bizde “koç”luk olarak yerleşen “coaching” sistemiyle çalıştığı bir dönemdeyiz.
   <br/>
   <br/>
   İster oyuncu olsun, ister herhangi bir iş yerinde çalışsın, profesyonellerden yardım almak, işini iyi yapmanın ön koşulu olarak kabul görüyor. İş dünyasının rekabet koşullarının beslediği danışmanlık şirketleri başlı başına ihtiyaç duyulan farklı bir sektör halini alırken, önemli bir unsur “koç”ların gözünden kaçtı.
   <br/>
   <br/>
   İş dünyasının tüm girdisini çıktısını bilen, her çorap söküğünü onarmanın tüyolarını veren “yönetim guru”ları daha ziyade profesyonelleşmiş şirketlerde tam olarak etkili olabiliyor. İşletme sermayesi kalmayan küçük ve orta ölçekli şirketlerin danışman şirketlerle çalışacak, daha doğrusu bu yöne aktaracak parası dahi olmuyor çoğu zaman.
   <br/>
   <br/>
   Küçük—büyük birçok şirketin danışmanlık işlerini yürüten Yönetim Danışmanı Gönül Önal, KOBİ’lerin içinde bulunduğu sorunları göz önünde tutarak farklı bir danışmanlık yöntemi geliştirmiş.
   <br/>
   <br/>
   İşe önce kendi danışmanlık şirketini kapatarak başlamış. Başlangıçta yönetim danışmanı olarak değerlendirdiği şirket sorunlarıyla birebir ilgilenip sorun giderilene kadar orada mesai yapmaktan başka bir çözüm olmadığını görmüş. Atıl haldeki fabrikayı rehabilite edip ayağa kaldırdıktan sonra oradaki görevi bırakıyor. Bu süreç içinde de patronların kendisini etkilemesine izin vermiyor. Önal, “Onların yöntemleri benim kanalımla devam edecekse benim çalışmamın bir anlamı olmaz” diyor.
   <br/>
   <br/>
   Özelleştirme İdaresi’nin ilk uzmanlarından olan Önal’ı tavsiye yoluyla bulan şirketlerin tercihini yönlendiren argümanlar arasında onun geçmişteki iş tecrübelerinin rolü yadsınamaz. Gönül Önal, Yüksek Planlama Teşkilatı’nda bulunduğu dönemlerde dönemin Başbakanı Merhum Turgut Özal başkanlığında proje üreten ekibin içinde bulunmuş. 1990 sonrasında ise bir süre Tansu Çiller’in danışmanlığını yapmış. Eski bakanlardan Orhan Kilercioğlu’nun Yolsuzluklarla Mücadele Komisyonu Başkanlığı döneminde danışman olarak çalışmış. THY, TURBAN, PETKİM, TİGEM, ORİS gibi kurumların özelleştirilmesinde etkin bir şekilde yer almış. Başbakanlıktaki görevlerinden sonra özel sektöre geçen Önal, geçmişte üniversite hocalığı görevinin de bulunması hasebiyle hem akademik tecrübelerinden hem de devlet kademesinde edindiği tecrübelerden yola çıkarak zor durumdaki şirketlerin sorunlarını çözmeye yoğunlaşmış.
   <br/>
   <br/>
   “Markayı toparlamak daha kolay”
   <br/>
   <br/>
   Kendisinden yardım isteyen şirketler arasında ayırım gözetmeyen Önal’ın birlikte çalıştığı iş yerlerine ve buradaki yönetim zaaflarına dair tespitleri dikkate alınırsa ülkenin ekonomik sorunlarının tamiri mümkün olmayan bir fenomen gibi görülmesinin ya da böyle sunulmasının doğru olmadığı düşünülebilir.
   <br/>
   <br/>
   Düzce, İstanbul, İzmir gibi bir çok yerdeki şirketlerle çalışan Önal’ın KOBİ’lerin sorunlarını çözecek ve onları fabrika çöplüğü vaziyetinden kurtaracak mahiyette önemli önerileri var. Kaldı ki o, bu işi el attığı şirketlerde kendi gayretleriyle bile başarabiliyor. Danışmanlığını aldığı şirkete gidip görüşme yaptığı ilk zamanlarda sorunun teşhisini koyuyor. “Ciddi sıkıntılar içinde olan bir şirketi ele aldığımı bilirim. İlk günlerde gözüme uyku girmez. Günlerce kitap yazar gibi şirket hakkında muhtemel bütün çıkışları yazarak proje geliştiririm. Kurum içindeki küçük detaylarla uğraşmam. Makinaların yeri ya da personelin tutumu beni pek enterese etmez. Temel aksaklıklar üzerinde dururum. Olaya yönetim danışmanı olarak bakarım. Şirketin finans durumunu, pazar payını ve yönetim sorunlarını irdelerim. Birkaç gün içinde aksaklığın sebebi belli olur” şeklinde özetliyor teşhis aşamasını. Sorun gidermeye ilişkin efor sarfetmeyi de kendi görev kapsamında değerlendiriyor. Karşılıksız çıkan senetler ve banka kredisi, küçük ve orta ölçekli şirketlerin kronikleşmiş sorunları arasında. Banka, şirketin mallarına ve üretimine el koyuyor. KOBİ’ler için ayrılan devlet kredilerinden yararlanamıyorlar. Aynı şekilde Dünya Bankası’ndan gelen kredilerin dağılımından birkaç büyük firma dışında pay alamıyorlar. Dünya Bankası’ndan gelen 9 yıl vadeli krediler fonda beklemeye alınıyor. Ülke ekonomisinin üçte ikisini oluşturan KOBİ’lerin üretime geçebilmesi için sicil affı çıkarılmasını öneren Önal, bu durumda yeniden kredi almaya hak kazanacak olan KOBİ’lerin üretime geçmesiyle ekonominin yüzde yüz canlanacağını iddia ediyor.
   <br/>
   <br/>
   Patronun tevazu sorunu...
   <br/>
   <br/>
   Maliyet sıkıntısı çeken şirketlerde sorunun yüzde 80’lere varan çoğunlukla yönetim hatasından kaynaklandığını belirten İktisatçı Önal, yönetim danışmanlığı ile kolları sıvadığı şirket doktorluğunda en az iş yerleri kadar patronların da rehabilitasyona ihtiyacı olduğu görüşünde. Aktardıkları doğrultusunda, yönetim hataları ve sorunlu patron profilini birkaç paragrafla özetlemek mümkün: “Patronlar yaptıkları işe okul gözüyle bakmıyor. Yöneticilerin aile bireylerinden oluşan geleneği aşılmış değil. Dışarıdan profesyonel yönetici alınsa dahi aile kendini patron olarak görmeye devam ediyor ve yönetici ile çatışıyor. Patronlar, yaşam biçimine eklenen her lüksün işçinin hayat standartlarını olumsuz etkileyeceğini hesaba katmalı. Şirket sermayesinin yetersiz olduğu zamanlardaki ilk uygulama çalışanın maaşından kısmak oluyor...”
   <br/>
   <br/>
   Yöneticinin kişilik yapısına vurgu yapan Önal’ın ekonomi çevrelerindeki yönetici kritiğine eklemlenmesini arzu ettiği nitelikler arasında tevazu ve dürüstlük ilk sıralarda. Türk—İslam geleneğiyle örgülenmiş ahlak yapısına gönderme yapıyor bu bağlamda. Günün rekabet koşullarında güçlü ve dürüst yönetici karakterinin iyi okullarda alınan eğitimden ziyade aile terbiyesi ile birebir ilintisi olduğunu düşünüyor. Önal, “Kur’an ahlakından uzaklaştık. Bu yorumu iş dünyasındaki bir profesyonelin dillendirmesi şaşırtabilir ancak, ticari hayatta aradığımız düzgün kişilik yapısı bizi din öğretilerine götürüyor” diyor.
   <br/>
   <br/>
   İş ahlakı ve mistik yaşamın göz ardı edilmesini sektörün sorunları arasında buz dağının görülmeyen yüzü olarak nitelediği tespitleriyle Önal’ın, iş dünyası ile bağdaşmayan beyanatlar serdettiğini düşünmeyin sakın. Çünkü bilumum imaj—maker’lar dahi bu sektörü mistsizme doğru iteklemeye çalışıyor.
   <br/>
   <br/>
   Haliyle, sektörün danışmanlarının yaptığı işler, her ne kadar şirketleri tedavi edip, bataktan kurtarma minvalli izahatlar bulsa da bu tarz projelerin aslında daha çok insan merkezli olduğundan bahsetmek hiç de abartı sayılmaz.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3098&yorum_id=1), [web.archive.org (arşiv bağlantısı)](http://web.archive.org/web/20040106224826/http://www.aksiyon.com.tr:80/detay.php?id=3098&yorum_id=1)
