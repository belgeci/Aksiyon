# Bedenin de gıdası müzik

*Meral Yılmaz 1998.02.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Berlin’de biri doçent, diğeri Köln Üniversitesi’nde öğretim görevlisi profesör olan iki doktor duyguların elektronik aletlerle tespiti konusunda reform sayılacak EEG testi adında bir yöntem geliştirirler.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070223152727im_/http://www.aksiyon.com.tr/resim/168/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’de uzun yıllar müziğin insan psikolojisine olan etkisiyle ilgili araştırmalar yapan Yard. Doç. Dr. Rahmi Oruç Güvenç bin yıldır Orta Asya Türk geleneğinde var olan müziğin belirli organlara göre tasnifini belirten Haşim Bey Mecmuası da dahil ellerindeki birtakım kaynakları ve tedavi için seçtikleri müziklerden oluşan kasetleri Berlin’deki doktorlara götürürler.
   <br>
    <br>
     EEG testleri sonucu zaten cihazlarda var olan duygu kalıplarının bu kitaplardakilerin aynı olduğunu gören uzmanlar şaşkınlıklarını ifade etmede güçlük çekerler. En son, yüzyılın başına kadar Edirne Şifahanesi’nde kullanılan müzik terapi yöntemini yeniden tanıtmaya çalışan Rahmi Oruç Güvenç ve grubu savundukları tezlerinin en son teknolojik cihazlarla da ispatlanmış olmasının gururuyla daha da cesaretli dönerler geriye.
     <br/>
     <br/>
     Müzik terapinin çoktan farkına varanlardan biri de İngiltere’dir. Seçtikleri müziğin Orta Asya çıkışlı pentatonik müzik türü olduğunu onlar da inkar etmezler zaten. Kazak, Kırgız ve Altay Türklerinde “Baksı dansı ya da baksı tedavi seansı”nın uzun yıllardan beri halen kullanıldığının da ispatıdır bu aynı zamanda. Kendisine baksı yani bakıcı, bakan, gören, tedavi eden anlamları yüklenen sonsuz ve tek gerçek bilgiye birtakım hareketler ve müzik eşliğinde ulaşan ve bu bilgiyi hastaların tedavisinde kullanan kişilerce özenle sürdürülür terapi geleneği.
     <br/>
     <br/>
     800’lü yıllarda yaşamış Ebu Bekir Razi’den Farabi’ye, İbni Sina’ya ve müzik makamlarının günün hangi saatinde daha etkili olacağının tasnifini yapan ünlü hekim Şuuri’nin dönemine kadar intikal eden müzikterapi toplu olarak ilk kez günümüzden 900 sene öncesinin Selçuklu Sultanı Nurettin Zengi’nin kendi adıyla Şam’da yapıtırdığı hastanesiyle yaygınlaşmaya başlar.
     <br/>
     <br/>
     Sonraki dönemlerde Amasya, Sivas, Kayseri, Manisa, Bursa, İstanbul (Fatih Külliyesi) ve Edirne Şifahanelerinde uzun süre devam ettirilir. Hatta Evliya Çelebi, Seyahatname’sinde “.... Merhum ve mağfur Bayezid Veli Vakıfhanesi’nde hastalara şifa, dertlilere deva, divanelerin ruhuna gıda ve def’—i sevda olmak üzere üç adet hanende ve sazende.....” diye uzayıp giden cümlelerle o dönemde musikinin sadece ruh hastalıklarında değil çok yönlü olarak tercih edildiğini ifade eder.
     <br/>
     <br/>
     Otağ havasında musiki fasılları
     <br/>
     <br/>
     Müzik tarihinin insanlığın yaradılışına hatta tasavvufi inanışa göre ruhlar alemindeki “Elestü birabbiküm” nidasındaki o sesin güzelliğine meftun oluşa kadar uzandığına inanan Rahmi Oruç Güvenç, “Dünyaya gelişten sonra da bir ömür boyu o seslenişteki lezzeti arayış sürecinden başka birşey değildir” diyor ruhu derinden etkileyen müzikler için.
     <br/>
     <br/>
     Rüzgarın esişi, suyun akışı, kuş sesi gibi dinlendiren, sonsuzluk hissi veren duygular uyandırılmasının etkilerini araştırmış yıllarca. Onun yöntemi de aslında Orta Asya geleneğindeki ata ruhuyla birleşen ‘baksı’lardan çok farklı değil.
     <br/>
     <br/>
     Önce dinlendirici soft Kırgız müzikleriyle çıkılıyor terapi yolculuğuna. Söylenen her şarkının notaları misafirlere dağıtılıyor ve yavaş yavaş rahatlayıp gevşeyen insanların müziğe katılımıyla giderek sololar korolara dönüşüyor. “Derde derman sendedir, lütfu ihsan sendedir”le başlayıp “Mevlam ver aşkını bana, hayranın olayım senin..” sözlerinin huzur verdiği segah ilahiler giriyor devreye.
     <br/>
     <br/>
     Kına gecelerinin eğlenceli manileri de unutulmuyor tabii ki. “Şimdi de kebapçının aşkını söyleyelim” diyerek cıvıl cıvıl ritmlere geçip dinleyenleri coşturmayı iyi biliyor Tümata grubu. Ancak her seansta farklı şarkıların icrasına özen göstermeyi de prensip edinmişler Türk müziğinin ne kadar zengin olduğu görülsün diye.
     <br/>
     <br/>
     Aktif ve pasif olmak üzere iki aşamadan oluşan terapinin aktif kısmı başlıyor bundan sonra. Rahmi Bey ve ağabeyi Yaşar Bey ney, tar ve rebap eşliğinde her bölümde neler yapılması gerektiğini anlatıyorlar. Grubun solisti Gülten Hanım hareketlerin nasıl yapılacağına dair terapiye katılanlara öncülük ediyor.
     <br/>
     <br/>
     Aslolan beynin hakimiyetine ulaşmak. Bunun ilk yolu elin kontrolünü sağlamayı başarmaktan geçiyor. Bir elin içine dikkatle bakılırken diğer el kalbin üzerinde tutuluyor ve ney eşliğinde bir süre tekrarlanıyor. “Çünkü” diyor Rahmi Oruç Güvenç, “Dua ederken de avuçlarınızı açıyorsunuz. Elin içindeki çizgilerin Arapça ‘Allah’ yazısına benzediğine dikkat ederseniz aslında hiç de yabancı bir yerde olmadığınızı göreceksiniz..”
     <br/>
     <br/>
     Göze şelalelerine gidiyormuş
     <br/>
     <br/>
     Beş yıldır terapilere katılan Fatma Hanım’a gözlerini kapattıktan sonra su sesinin onu nerelere götürdüğünü sorduk. Hemen hemen ülkemizin heryerini gezen Fatma Hanım terapi esnasında özellikle daha önce gezip gördüğü bütün şelalelere gittiğini söylüyor. Bunların arasından da en çok memleketi Erzincan’daki Göze şelalelerini görüyormuş. “Fizik olarak buradayım aslında” diyor. “Görüntüler bana geliyor sanki.” Fatma Hanım’ın psikolojik kökenli bazı fiziksel rahatsızlıkları varmış. Şimdi daha rahat olduğunu söylüyor.
     <br/>
     <br/>
     Sevilay isimli genç bir hastanın gördüğü yerler daha romantik bize göre; “Kendinizi su ve ney sesinin akışına bırakıyorsunuz ve okyanusun diplerinde dolaşmaya başlıyorsunuz. O ana kadar gördüğünüz bütün deniz canlılarını görüyor, onlara dokunuyorsunuz. Köpek balıklarına bile... Tuhaf bir şekilde güven hissiyle dolu olduğunuzu fark ediyorsunuz. Köpek balığının tehlikeli olduğu umurunuzda bile değil. Sonra suyun içinden çıkıp ağaçlık alanlara gidiyorsunuz. Dağların üzerinde süzülüyor, bulutların kanatlarına tutunuyorsunuz. Yalnız değilsiniz. Müzik hep kulaklarınızda. Bulutların arasında bir şatonun burçları görülüyor ve yavaşça aşağıya inip camlardan içeri bakıyorsunuz. Ama girmek istemiyorsunuz. İçinizden akıp giden bir ses kaybedecek vaktiniz olmadığını söylüyor. Sürekli çekiştirip akıtıyor sizi sonsuz boşluklara. Yavaş yavaş durgunlaşmaya başlayan ritimler artık geri dönüş zamanının geldiğini hatırlatıyor ve açıyorsunuz gözlerinizi istemeyerek...”
     <br/>
     <br/>
     Güne başlarken rast, öğle saatlerinde nihavent, ikindide buselik, akşam ise uşşak makamları uygun görülüyor. Rast makamı neşe ve huzur, rehavi makamı sonsuzluk fikri, hüseyni sükunet veriyor ve stres kökenli mide ağrılarında tavsiye ediliyor.
     <br/>
     <br/>
     Müziğe ilgi duyan, zihni aşıp farklı boyutlar aralama fikrini eğlenceli bulan herkes eski zaman otağlarının havasının estiği, duvarları baştan aşağı ilginç enstrümanlarla dolu Sultanahmet’teki bu yerde her salı akşamı halılar ve minderlerin çevresine sıralanarak dışarıdan hiçkimsenin farkına varmadığı ama içerde Kırgız tınıları, Azeri tar’ıyla oluşan atmosferle farklı iklimlere doğru yola çıkabilirler.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17382), [web.archive.org (arşiv bağlantısı)](http://web.archive.org/web/20070223152727/http://www.aksiyon.com.tr:80/detay.php?id=17382)
