# Bebekler müzikle geliyor

*Meral Yılmaz 1998.08.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avazı çıktığı kadar bağıran minik afacan, başını göğsünüze yaslar yaslamaz susuveriyor değil mi. Uyudu deyip yerine yatırınca da tekrar açıyor ağzını.
  </font>
 </div>
 <div id="newsText">
  <font class="detail-text">
   Koca gece sizi ayakta tutmaya niyetli anlaşılan. Allah sabırlar versin.. kolay değil anne baba olmak. İyi de başını göğsünüze yasladığınızda mışıl mışıl uykuya dalan bu yavrucağın yatağında eksik olan ne?
   <br/>
   <br/>
   Araştırmacılar bunun anne babanın ritmik kalp atışları olduğunu tespit etmişler. Acıktıkları için ağlayan yeni doğmuş bebeklere götürüldükleri odalarda önceden banda kaydedilmiş kalp sesleri dinletildiğinde açlıklarını unutup uykuya daldıkları gözlemlenmiş. Yine benzer bir çalışmada kalp sesi dinletilen çocukların sessiz bir odada yatan ya da banttan ninni dinletilen gruplara göre daha erken uyudukları tespit edilmiş. Bu tür bulgular, bebeğin henüz anne karnındayken annesinin kalp atışlarına şartlandığı, doğumdan sonra da bu tanıdık sesi yeniden bulmanın rahatlatıcı etki yaptığı sonucuna götürmüş araştırmacıları.
   <br/>
   <br/>
   Çoğu annenin hiç farkına varmayarak bebeğini emzirmek için öncelikle sol koluna yatırması ve uyuturken de kalbi üzerine yaslaması, ses ve müzikle örülü bir ortamda ilk etkileşimin anne vasıtasıyla kurulduğunun tespitine yol açan bu tür küçük ayrıntılar araştırmacılara farklı yönlerde ilham oluşturuyor.
   <br/>
   <br/>
   Küçük ayrıntılardan cesaret alan ve alternatif tıbba gönül verenlerden biri olan Marmara Üniversitesi Hemşirelik Yüksekokulu öğretim görevlisi Doç. Dr. Nuran Kömürcü, uzun süredir iç içe olduğu müzik terapinin doğumda da etkili olacağı tezinin doğruluk derecesini ölçmeyi denemiş. Bir müddet projesini uygulayabileceği uygun hastane arayan Kömürcü, çalışmalarını Bakırköy Yenimahalle Doğumevi'nde devam ettirmiş.
   <br/>
   <br/>
   Ney ve su sesi bebekleri heyecanlandırıyor
   <br/>
   <br/>
   Doç. Dr. Nuran Kömürcü, hastaneye gelen ve doğumunu bekleyen hastalar içinden seçilen iki grubu daha önceden hazırlanan iki ayrı ağrı odasına alıyor. Müzik dinletilen ve dinletilmeyen gruplar üzerinde birtakım testler uyguluyor. Projesindeki kararlılığıyla birlikte çalışmaları esnasında sürekli içini kemiren bir endişeyi de bir türlü içinden atamıyor Nuran Hanım. Dinletilen müzik ya fazlasıyla rahatlatıcı bir etki yapar da bir an önce doğması sabırsızlıkla beklenen bebek anneyle birlikte uyuyakalırsa?
   <br/>
   <br/>
   Doç. Kömürcü, çalışmalarına katılacak olan anne adaylarını doğuma bir kaç saat kala ağrı odalarına alınan ve ilk doğumu olanlar arasından seçmiş. Aylar öncesinden varolmaya başlayan korkuyu daha da artırıcı bir psikoloji veren ağrı odalarındaki hengame içinde, başka bölümlere alınıp özel işleme tabi olma düşüncesi bile ilk etapta hastaları rahatlatmaya yetiyor.
   <br/>
   <br/>
   Deney ve kontrol grubu olarak değerlendirilen hastalara önce müzikten hoşlanıp hoşlanmadıkları, hamilelikte ne tür müzik dinledikleri ve diğer kişisel özelliklerini ortaya koyan birtakım sorularla ilk iletişime giriliyor. Daha sonra tansiyon ve kan basıncı ölçümleri tespit ediliyor. Kan basıncı deneyin sonuçları açısından önemli. Çünkü her iki grubun da kaygı ve vücut düzeni hakkında beklenen bilgilere ulaştıracağı için dinletilecek olan müziğin rahatlatıcı, kaygıyı giderici, ağrıyla başetmeyi öğretici, cesaretlendirici gibi etkilerinin olup olmadığının tespitinde diğer testlerin arasında daha belirleyici sonuçlara ulaştırıyor.
   <br/>
   <br/>
   Seçilen müziğin rahatlatıcı bir özelliğe sahip olamasına dikkat eden Kömürcü, müzik terapilerle adını duyuran ünlü Tümata grubunun icra ettiği ve içinde bol bol su ve ney seslerinin bulunduğu rehavi makamını kullanmayı tercih ediyor. Literatür bilgilerine göre nefesli çalgıların ve özellikle neyin, kasları uyarıcı, kendine güven ve cesaret verici etkilerini bu çalışmada da görmeyi umuyor ve yirmi dakikalık aralarla ağrıları henüz belirginleşmeye başlamadan önce dinletmeye başlıyor. Bu esnada bebeklerin ney ve su sesine kapılarak uykuya dalacaklarından ve doğumun gecikeceğinden ciddi ciddi endişelendiğini de diğer personelden gizlemeye çalışıyor. İlerleyen seanslarda tam tersi bir durum ortaya çıkıyor ve hastaların ağrıları giderek artmaya başlıyor. Buradan da müziğin doğumu hızlandıran olumlu sonuçlar göstermeye başladığı anlaşılıyor.
   <br/>
   <br/>
   Yirmi dakikalık aralıklarla dinletilen müzik sonucunda hastaların durumunu gösterecek olan müziğin içeriğine, istekli olup olmadıklarına, doğum anında ya da daha sonraki zamanlarda dinlemeyi düşünüp düşünmediklerine dair birtakım sorular yöneltiliyor.
   <br/>
   <br/>
   Hemşirelik eğitiminde esas olan ağrıyla başetme duygusunun hastaya verilmesinde müziğin daha kolaylaştırıcı bir rol oynadığı, o anda verilen müziğin türünü beğenmeyen bir hasta dışında deneye katılan tüm hastaların diğer gruba oranla daha az tedirginlik içerisinde oldukları ve güven hissi duydukları belirleniyor.
   <br/>
   <br/>
   Korku ifadelerinin, yerini güven ve rahatlığa bırakması umutlandırıcı bir etken daha oluşturuyor Nuran Kömürcü'nün uzman personeli üzerinde. Grupların kan basınçları arasındaki farklılığın tespiti ise, müziğin dolaşım, solunum ve kast sisteminde etkili oluşunu ortaya koyan bulgular arasında yerini alıyor.
   <br/>
   <br/>
   Sorulara verilen cevaplar arasında doğum anında müzik dinlemeye pek sıcak bakılmıyor. Sonraki dönemlerde, özellikle de bebeklere dinletmek isteyenlerin daha çok olduğu tespit ediliyor.
   <br/>
   <br/>
   Müziğin doğumu kolaylaştırıcı olabileceği tezinden yola çıkarak başlattığı çalışmasında tasarladığı bulgulara çoğunluklu olarak ulaşan Nuran Kömürcü, aslolan etkiyi yakalayabilmek için sadece doğum öncesi hastanede müzik terapi odalarına alınmanın yeterli olamayacağını belirtiyor ve beklenilen etkiyi yakalamak için en az üç ay öncesinden sevilen müziklerle terapiye başlamak gerektiğine inanıyor.
   <br/>
   <br/>
   Müzik ile tedavi ülkemizde kabul görmüyor
   <br/>
   <br/>
   Doğum öncesi oluşum sürecinde başlayan insan müzik ilişkisi doğumdan sonraki büyüme, gelişme, olgunlaşma ve kendini gerçekleştirme süreçlerinde de gittikçe çeşitlenerek derinleşiyor. İnsan hayatı üzerinde çok yönlü bir etkiyle bir çok konuda tedavi amaçlı kullanılan müzik Marmara Üniversitesi Hemşirelik Yüksekokulu Öğretim Görevlisi Doç. Dr. Nuran Kömürcü'nün kişisel gayretleriyle artık hemşirelik alanında da etkili olduğunu göstermiş oldu.
   <br/>
   <br/>
   Yirmi günlük bir deneysel çalışma sonucu tahminlerini doğrulayan bilgilere ulaşarak doğum ve çocuk için son derece etkili bir sonuç elde eden Nuran Kömürcü'nün doğruluğu isbat edilmiş projesi şu anda sadece deneysel bir çalışma olarak hatırlanıyor ve henüz ülkemizde müzikle tedavinin kabul görür olmayışı nedeniyle hiçbir hastanede kendine yer bulamıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4054-34-bebekler-muzikle-geliyor.html), [web.archive.org (arşiv bağlantısı)](http://web.archive.org/web/20130529165648/http://www.aksiyon.com.tr:80/aksiyon/haber-4054-34-bebekler-muzikle-geliyor.html)
