# Ceza verildi kapkaç azaldı

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050120113043im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113043im_/http://www.aksiyon.com.tr/resim/468/22.jpg" vspace="5"/>
  </p>
 </font>
 <font class="content">
  Kapkaççılığın ağır hapis gerektiren suç kapsamına alınması neticesinde özellikle arabalı kapkaç oranı geçen yıla göre yüzde 60 azaldı. Çeteler bu kez, 18 yaşından küçük çocukları sahneye sürdü. Kısa bir süre öncesine kadar her gün yapılan kapkaç haberlerinin artık azaldığını fark ediyoruz.
 </font>
 <br/>
 <p>
  <font class="content">
   Bunun çok basit bir sebebi var: Büyük şehirleri tehdit eden kapkaç çeteleri artık ağır cezalar alıyor. Bu alandaki hukuksal boşluklar yavaş yavaş doldurulmaya başlandı. Yakalanan kapkaççıların direkt DGM"ye sevk edilmeleri ve 18 yıla varan hapis cezasına çarptırılmaları sonucunda arabalı kapkaçta geçen yıla oranla yüzde 60 azalma oldu. Aslında bu cezanın daha da fazlalaştırılması gerektiğine inanılıyor.
   <br>
    <br>
     Bu tür suçların çete oluşturma ve gasp kapsamına alınması bile kısa sürede sonuçlarını gösterdi. Günümüzde kısmen azalmış olsa da kısa bir süre öncesine kadar kapkaççıların etrafta rahatça boy göstermeleri bize önemli dersler vermişti. Gayet organize taktikler kullanan bu teröre ani ve hazırlıksız yakalanıp gafil avlanan sadece kadınlar değildi. Polisinden hukukçusuna, halkın güvenliğinden sorumlu bütün merciler kapkaç karşısında zor durumda kaldı.
     <br>
      <br>
       Oysaki, sorunun asıl merkezinde bu suçun doğru düzgün tanımlanmayışı yer alıyordu. Saldırganlar, göz göre göre insanları ölüme sürüklüyor fakat hırsızlık suçuyla yargılanıyordu. Çoğu kez suçluların teşhisi mümkün olamıyordu üstelik. Tanınmadan, yakalanmadan, hatta tutuklanmış olsalar dahi ceza almadan paçayı sıyırmalarına imkan veren bir hukuk sistemi onları daha da güçlendiriyordu.
       <br/>
       <br/>
       İnsanların ne polise ne de kanunlara güveni kalmadığı bir noktada kapkaç dosyalarını İstanbul Emniyet"i gasp ve çete oluşturmaya yönelik organize suçlar bağlamında ele alarak farklı bir çıkış noktası denedi. Gasp ve çete oluşturma suçlarından yargılanan gaspçılar ciddi ciddi tutuklanıp ağır hapis cezası almaya başlayınca arabalı kapkaç artık çeteler açısında makul bir yöntem olmaktan çıkmaya başladı. Geçen yıla oranla arabalı kapkaçta yüzde 60 azalma kaydedildi.
       <br/>
       <br/>
       Kanunlardaki boşluklardan beslenen kapkaççılar bu kez farklı taktiklere yöneldi. Yaptıkları iş yine çantalara ve cüzdanlara pusu kurmaktı fakat bu kez sahneye sürülen çoğunlukla 18 yaşından küçük çocuklar oldu. Çünkü 18 yaşın altında bulunan kişiler pek öyle dişe dokunacak ceza almıyordu. Hatta Güneydoğu"dan da çocuk getirip büyük şehirlerde çalıştırmaya başladılar.
       <br/>
       <b>
        <br/>
        Ailelerinin haberi yok
        <br/>
       </b>
       <br/>
       Çocukları suça iten 34 kadar çetenin elemanlarından tutuklananlar oldu. Sabıka kaydı kabarık, kapkaç ve diğer hırsızlık türlerine karışmış çete elebaşları ve mensupları, çete oluşturma suçu kapsamında mahkemeye sevk edildiler. Çünkü haklarında bu şekilde bir işlem başlatılmadığı takdirde mahkemeye bile çıkartılmadan salıverilme ihtimalleri yüksek oluyordu.
       <br/>
       <br/>
       Nitekim, çete mensubu 223 kişiden ancak 142"si tutuklanabildi. Kapkaç türleriyle mücadele etmenin en mantıklı yolu, bu suçun en az 7 yıldan fazla hapis cezası öngören gruptaki suçlar kapsamında ele alınmasıydı. Bu nedenle Emniyet güçleri, artık işi şansa bırakmamakta kararlı görünüyor. Kanunlardaki boşluklara takılmayacak, hakim ve savcının inisiyatifine gerek duyulmayacak şartlarda olayı çözme yöntemine gittiklerini belirtiyorlar.
       <br/>
       <br/>
       Çocuk kapkaççı sayısını azaltmak için yapılan uygulamalardan biri de çocuğun şehir dışında bile olsa bizzat ailesine kadar götürülüp teslim edilmesi. Çocuğun karıştığı eylemlerden haberdar olmayan ailenin bundan sonra daha dikkatli olması isteniyor. Ailesi olmayan çocuklar için ise sistem tıkanmış durumda.
       <br/>
       <br/>
       Çocuk haklarında 18 yaş sınırı tartışmalı bir konu olmayı sürdürüyor. Bilindiği gibi çocuk suçları alanında daha önceleri Türkiye"de 15 yaş sınırı baz alınıyordu. Birçok ülkede 15 yaş altındaki çocuklar ayrı bir hukuk sistemine tabi tutuluyor. Çocuk suçlarında 18 yaş yerine 15 yaşın ölçü alınması daha mantıklı bulunuyor ve bu uygulamayla kapkaç olaylarında önemli bir azalma kaydedileceğine inanılıyor.
       <br/>
       <b>
        <br/>
        "Kimse şikayet etmiyor"
        <br/>
       </b>
       <br/>
       Kapkaççıların en yoğun oldukları yer İstanbul Beyoğlu bölgesi. Buraların en gedikli çetesi olarak bilinen Fırat Delibaş çetesi içinde zorla çalıştırılan çok sayıda çocuk bulunuyordu. Söylenenlere bakılırsa Beyoğlu Çukur Sokak"a konuşlanan Delibaş"ın yakalanmasının ardından Beyoğlu"nda 3 gün boyunca kapkaç olayına rastlanmadı.
       <br/>
       <br/>
       Asayişten sorumlu İstanbul Emniyet Müdür Yardımcısı Tayfur Erdal Ceren"in verdiği bilgilere göre, Beyoğlu bölgesi"ne yoğun polis baskınları yapılıyor ve tutuklananlar oluyor. Bu bölgenin ihmaller sonucu bu kadar sorunlu hale geldiğini belirten Ceren"e göre, Delibaş"ın etrafındaki psikopat adamlar bu bölge üzerinde çok ciddi baskı unsuruydu. Buna rağmen insanlar yaşadıkları zor durumu polise aktarmaya cesaret edemiyorlardı.
       <br/>
       <br/>
       İnsanların haklarını aramaktan korkmalarının haklı sebeplere dayandığını, ancak, kapkaçın önüne geçilmesi için vatandaşın bilgisine ihtiyaç duyulduğunu belirten Tayfur Ceren, İstanbul"da bilinen rakamların çok daha üstünde hırsız bulunduğuna dikkat çekiyor. Şüpheli durum arz eden kişiler hakkında emniyet güçlerine bilgi verilmesini istiyor.
       <br/>
       <br/>
       Kapkaç oranının yüksek olduğu diğer bölgeler ise daha çok alışveriş merkezlerinin bulunduğu noktalara tekabül ediyor. Şişli, Beşiktaş, Fatih, Eminönü, Bakırköy, Kadıköy, Üsküdar ve Ümraniye"de bu olaylar hayli yüksek.
       <br/>
       <br/>
       2002 yılı içerisinde tespit edilen toplam kapkaç sayısı 2 bin civarında. Ancak Ceren bu rakamların daha fazla olduğuna inanıyor. 2003"e gelindiğinde ise önceki yıla göre fazla bir değişiklik görülmüyor. Bu durumu yorumlayan Emniyet Müdür Yardımcısı Ceren, kapkaça yönelik caydırıcı ceza uygulanmasını bu alanda kaydedilen önemli bir başarı olarak niteliyor.
       <br/>
       <br/>
       Ceren, Türkiye"de sadece İstanbul Emniyeti tarafından uygulanan kapkaç suçlarının ağır hapis gerektiren suçlar kapsamında ele alınmasını önemli bir caydırıcı güç olarak görüyor. Nitekim, bu yönde verilen cezalar sonucunda çocuk çalıştıran çetelerin İzmir, Adana gibi diğer büyük şehirlere kaymaya başladığının tespit edildiğini de vurgulayan Ceren, son bir yıl içinde kapkaça yönelik çalışmaların Emniyet"in gerçekleştirdiği en başarılı uygulamalardan biri olduğu görüşünü de ekliyor.
       <br/>
       <br/>
       Daha çok kadınları vuran kapkaç teröründe gelinen son noktaya baktığımız zaman bu suçlara verilen ağır cezalar doğrultusunda suç oranında azalma olduğunu öğreniyoruz.
       <br/>
       <br/>
       Olaylar bitmiş değil. Bir kere artık çantalara para ve cep telefonu konulmaması gerekiyor. Ama gelin görün ki, kapkaça maruz kalmış biri olarak ben bile aynı alışkanlıklara devam ediyorum... Yine de hatırlatmak istiyoruz, geç saatlerde caddede yanınıza yaklaşan arabanın uzağında durmanız yararınıza olacaktır. Ayrıca duraklardaki kalabalık grubun bir kaç metre ötesinde yalnız başına bekleyenlerin çantası da kapkaççıların hedefleri arasında...
       <br/>
       <br/>
       Şimdi zihinlerde, kapkaç suçlularına  keşke baştan beri adam gibi ceza verilmiş olsaydı da içinde değerli bir şey bulunmayan çantalar yüzünden onca kadın göz göre göre ölüme sürüklenmeseydi düşüncesi takılı.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3208), [web.archive.org (arşiv bağlantısı)](http://web.archive.org/web/20050120113043/http://www.aksiyon.com.tr:80/detay.php?id=3208)
