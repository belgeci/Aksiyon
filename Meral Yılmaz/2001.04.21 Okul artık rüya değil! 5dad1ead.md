# Okul artık rüya değil!

*Meral Yılmaz 2001.04.21*

<div>
 <p class="baslik">
  SOKAKLARA VEDA
 </p>
 <p class="spot">
  Kapı kapı dolaşıyorlar. Çocuğunu sokakta çalıştıran ailelerle  tanışıyor, yardım öneriyorlar.  İlkokul döneminde elinden  tuttukları bir çocuğu üniversiteye kadar götürme amacındalar.  Çoğu doktorlardan oluşan grubun ortak amacı sokaktaki çocuklara yardım etmek...
 </p>
 <p class="metin">
 </p>
 <img border="0" src="/web/20010625060226im_/http://www.aksiyon.com.tr/2001/333/resimler/Okul.jpg"/>
 <p class="metin">
  Küçük ıslak gözler ve kağıt mendiller... Sevimli masum bakışların ödülü mendillere veda zamanı. Bu küçük veledin adını yazmayacağım; çünkü, böyle ortalıklarda mendilleriyle koşuşturmaması için çalışıp projeler geliştiren, ailesiyle görüşüp ihtiyaç tespiti yapan ablalarının onun bugünkü kaçamağından haberdar olmaması gerekiyor.
 </p>
 <p class="metin">
  Ayakkabı boyayan, cam silen, mendil satan ve akşama eve parayla dönmenin görece gururunu  yaşama adına olanca performanslarını sergilemek zorunda olan ailelerin aksine, onları eve geri döndürmek için çalışan ablalar var. Kalabalıklar içinde onların gözleri çocukları arıyor. Aslında bunca uğraşa ne gerek var, değil mi? Mendilci bir çocuk hiç umut vaadetmiyor sonuçta. Çoğunluğunun tıp alanından oluşuyla bilinen Hayat Vakfı çalışanları aynı fikirde olmayacak ki, kapı kapı dolaşıyor ve çocuğunu sokakta çalıştıran ailelere yardım öneriyorlar. İlkokul döneminde elinden tuttukları çocuğu üniversiteye kadar götürme amacındalar. Çocukları sokaktan almanın yegane çözümünün  onları okula göndermek olduğuna inanıyorlar. Sokaklardaki çocukların yüzde 97'ye varan ekseriyetiyle çalışanlardan oluştuğunu göz önünde bulundurunca vakfın yel değirmenleriyle savaştığını tahayyül ediyor insan.
 </p>
 <p class="metin">
  8 çocuğuyla...
 </p>
 <p class="metin">
  Ağrı–Doğubeyazıt'tan sekiz çocuğunu alıp İstanbul'a gelmiş bir kadını düşünebiliyor musunuz? Üstelik Türkçe de bilmiyor. Şimdilerde lokantada haftalığı 5 milyona çalışan, vakfın yardımlarından önce sokakta mendil satan İzzet'in annesi sözünü ettiğimiz. İzzet'le Beyoğlu'nda sohbet ederken ailesini de görmek istediğini söyleyen Hayat Vakfı çalışanlarından Fatma Taşçı, ailenin kaldığı evi görünce hayret içinde kalıyor. Camsız, eşyasız ve soğuk iki oda...  Çocuklar vakfın çalışmasıyla sağlık taramasından geçiriliyor, yiyecek, giyim, eşya ve kira yardımıyla başka bir eve taşınması sağlanıyor. İzzet ise matematik gibi okul derslerini içeren kurslara kaydediliyor. Eğitim yardımı da alan İzzet'in diğer çocuklar içinde çok belirgin bir farkı olduğunu söylüyor  Taşçı. İzzet'in zekasına hayran kalmış. " Söylendiği anda bu kadar çabuk konuyu kavrayan bir çocuk hiç görmedim, diyor. İzzet'in derse girdiğinde gazete ve kitapların olduğu raflara doğru yönelişi dikkatini çekmiş. "Eline ne geçerse okumak istiyor ve müthiş bir okuma aşkı var, iyi bir eğitim alması için mutlaka elinden tutulmalı" diyor. Projeye dahil olan çocukların sokakta çalışması yasak. İzzet gibi ailesinin mağduriyeti nedeniyle çalışmak zorunda kalmış çocukların bir kısmı lokanta gibi çeşitli yerlerde çalışma durumunda kalırken, bazısı da  kuralları delmeyi deniyor bizim Taksim'de farkettiğimiz maviş gözlü küçük afacan gibi. On yaşında olduğunu söylüyor ama daha küçük gösteriyor. Pabuçları ve giyimi fena değil. "Ablalar mı verdi" diye sorunca itiraf ediyor...
 </p>
 <p class="metin">
  İyi para
 </p>
 <p class="metin">
  Mendilci çocukların aileleri arasında  Şırnak, Diyarbakır gibi terör tehdidi altında olan  bölgelerden göç edenler daha fazla. Sırf para için bu işi yaptıran ailelerin yanında acziyetten razı olanları tespit edip yardım götürmeye çalıştıklarını söyleyen vakfın gönüllü çalışanlarından Belkıs Avcı, çocukların iyi para kazandıklarına dikkat çekiyor. "Üç dört çocuğunu çalıştıran aileler var. Bir tanesi günde ortalama 7 milyon kazanıyor. Üç çocuk ve bir aylık gelir düşünüldüğünde iyi para" diyor. "Anneye çocuğun dışarda her türlü tacize ve kötü alışkanlıklara maruz kalabileceğini bilip bilmediğini sorduğumuzda farkında olduğunu görüyoruz ancak, mecbur kaldıklarını söylüyorlar" diyen Avcı'nın önerisi, çocuklardan alışveriş yapılmaması yönünde.
 </p>
 <p class="metin">
  Ailenin öncelikli ihtiyacına göre yardım içeriğini belirleyen Hayat Vakfı'nın doktor elemanları, ailelerin sağlık sorunlarına yönlendiriliyor. Bir kaç hafta önce tesadüfen gittikleri bir evde doğum öncesi buldukları bir anneyi hastaneye götürmüşler. "Bir de kızımız oldu" diye övünüyorlar. Sokakta çalışan çocukları eğitime kazandırma projesinde çalışan gönüllü ablaların dikkati çeken ortak bir yanlarından bahsetmeden geçmemeli. Onlar muhtemelen bunun farkında değiller. İster sırtında boya sandığıyla dolaşanlar olsun, isterse mendilleriyle önünüze atlayanlar farketmiyor. Hepsi onların çocuğu olmuş. Arabaları ışıkta durunca bir çocuk çıkagelip "Sileyim mi abla" diyecek diye içleri eziliyor. "Artık hiç biriyle konuşmuyorum diyor" proje danışmanı Taşçı. " Çünkü biliyorum ki yardım götüremeyeceğim"...
 </p>
 <p class="metin">
  Boya sandığıyla arkadaş
 </p>
 <p class="metin">
  Fındıkzade'de kahvehanelerin önünü mesken tutan üç kafadar Serhat, Engin ve Ersin hayatın güçlüğünün şimdiden farkında. Derslerindeki başarısından dolayı Anafen'in yardımıyla dersane takviyesi de alan Serhat, memleket meselelerini bir çırpıda özetliyor. Büyümüş de küçülmüş deyimi onun yanında kifayetsiz. Önceden boya parasıyla annesini mutlu etmeye çalışıyormuş, şimdi de dersane sonuçlarını götürüyor annesine. Vakfın desteğinden sonra boyayı bırakmış. Deneyimlerini unutması mümkün değil ama. "İnsanları tanıdım, paranın nasıl kazanıldığını anladım, diyor. Sadece kendisi çalışıp evi geçindirdiği zamanlar çok olmuş Serhat'ın. Her konuya yorum getirebilecek birikimi olduğunu düşünmesinin heyecanıyla bugünkü geldiği noktada oldukça mutlu görünüyor. "Gelecekten ümitliyim" diyor, "Ümidini yitirmiş insan ölmüş demektir"...
 </p>
 <p class="metin">
  Engin ve Ersin kardeşlerin Engin'i 10 yaşında. Boyayı bırakıp derslerine ağırlık vermeye başlamış. Ersin ise haftada yegane tatili olduğu pazar günleri boya tezgahıyla, duvarlarındaki gazete manşetlerinden gündemi özetlemeye çalıştığı kahvehanesine takılıyor."Raftaki gazetede "ülkeyi soyuyorlar" manşetini gören Ersin'in günün yorumu bu yazıdan uzak değil. "Annemin pazar harçlığı kalmayınca hafta içi de çalışıyorum" diyor. Ersin'in, komşusu ve eski iş arkadaşı Serhat kadar hayata ümitli baktığı söyleyenemez ama doktor olmak istiyormuş. Okumayı sevdiğini söylese de başarması için yükünün hafifletilmesine ihtiyacı var. Belki o zaman konuşurken dalgın ve derinden bakan gözlerinde eksik olan pırıltılar geri dönebilir. Tıpkı, boya sandığına veda eden arkadaşı Serkan'da olduğu gibi...
 </p>
 <p class="metin">
 </p>
 <p class="arabaslik">
  SOKAĞIN DİLİNİ  KAVRAMIŞ...
 </p>
 <p class="metin">
  Çocuk sokağı sevmiyor. Anne ve babanın empozesi, arkadaşlarına özenti onları sokağa iten önemli etkenlerden. Bir de televizyonda gördükleri  üst gelir grubuna imreniyorlar. Sokağın dilini çok iyi kavramış çocuk. Nasıl daha çok para kazanılacağını, hangi semtlerde daha çok rağbet görüldüğünü iyi biliyor.
 </p>
 <p class="metin">
  Okumayı seven zeki çocukları dahil ediyoruz projeye. Davranıştan konuşmaya kadar okul derslerini de içeren kurslar düzenliyoruz. Aileye de yardım  götürmemiz çocuğu mutlu ediyor. Hepsi müthiş zeki. Derse başladığımız zaman etütlerde ve koridorlarda onları zapdetmekte zorlanıyorduk. Kontrol altına alınmaları imkansız gibi görünüyordu. Şimdi derse gelirken kendilerine çeki düzen verdiklerini, bizim istediğimiz gibi davranmaya gayret ettiklerini görüyoruz. Amacımız onları üniversiteye  kadar  götürmek.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010625060226/mailto:meral.yilmaz@aksiyon.com.tr  /  Foto: Turgut Engin">
   meral.yilmaz@aksiyon.com.tr  /  Foto: Turgut Engin
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/333/haberler/7.htm), [web.archive.org (arşiv bağlantısı)](http://web.archive.org/web/20010625060226/http://www.aksiyon.com.tr:80/2001/333/haberler/7.htm)
