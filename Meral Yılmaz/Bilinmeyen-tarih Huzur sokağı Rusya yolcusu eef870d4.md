# Huzur sokağı Rusya yolcusu

*Meral Yılmaz Bilinmeyen-tarih*

<div>
 <p>
  <font>
   Bir gün, Eskişehir konferansı sırasında radyodan Huzur Sokağı romanının anons edildiğini duyar Şule Yüksel. Ortada henüz yazılmış bir roman yoktur oysa.
   <br/>
   <br/>
   Uzun zamandır ondan roman yazmasını isteyen gazeteci-yazar Mehmet Şevket Eygi’den başkası değildir anonsu yaptıran. Bugün gazetesinde tefrika edilmek üzere 1969- 70 yılları arasında hiç aksatmadan her gün yazar Şule Yüksel.  1970’lerin efsane romanı Huzur Sokağı şimdi  Rusya yolunda1960’lı yıllar... Yirmibir yaşında bir genç kız haftalık kadın gazetesinde İslamla ilgili mevzulara değinen yazılar yazıyor. Görüntüsüyle fikirleri tezat içinde. Gazetenin patroniçesi tarafından sık sık ikaz ediliyor. Liberal bir ailenin kızı olan Şule Yüksel, o dönemdeki  gençliğin karakteristik özelliklerini Huzur Sokağı romanındaki kadın karakteri Feyza’yla yansıtıyor büyük ölçüde.
   <br>
    <br>
     Dindar erkek tanımlaması içine soktuğu ve çok saygı duyduğu abisi ve  onun risale–i nur talebeleri diye adlandırılan arkadaşları da romanın erkek kahramanı Bilal’e ilham olur.
     <br>
      <br>
       Havai, zıpır, oldukça muzip fakat, alımlı modern bir genç kız olan Şule Yüksel, bir yandan hayal dünyasındaki ideal erkek tiplemesine ağabeyi ve arkadaşlarını uygun görüyor, bir yandan da onların kadın erkek ilişkilerindeki “haremlik–selamlık” tavırlarını son derece garipsiyor. “Kapı çaldığında dışarı çıkıp kimseyi göremediğim ve tekrar içeri girdiğim zamanlar çok olmuştur. Benim dışarı çıktığımı gören abimin arkadaşları yüzlerini yan dönerek bana bakmadan onu sorarlardı ve ben onları fark ettiğimde tutumlarından fena halde rahatsız olurdum” diyor.
       <br>
        <br>
         Ağabey Üzeyir’in arkadaşı olan Şule Yayınları’nın sahibi Kemal Ural, Şule Yüksel’de istikbal gördüğünü belirtir ve Şule Dergisi’ne yazmasını önerir. Dergide şiirleri neşredilen Yüksel, şiir ya da makaleden çok bir hikaye ya da kısa bir roman yazma arzusundadır Şule dergisi için.  Kurgu hazırdır aslında kafasında.  Kendi yaşantısından ve  o dönemin sosyal olaylarından yola çıkarak gençliğin meselelerini merkeze koyan bir roman olmalıdır bu.
         <br/>
         <br/>
         Elbette aşk da vardır romanda. Muhafazakar kesimin roman yazımıyla yeni tanıştığı dönemlerde o bir adım öteye gidip aşkı da bütün ısdırap ve hoşluklarıyla konu eder. “Gerçekte böylesi mümkün mü acaba?” dedirtecek kadar el değmemiş bir aşk hikayesidir işlenen. Gecenin ilerleyen bir vakti, kumsal ve deniz... Romantizmin tüm argümanları fazlasıyla bir aradayken genç adam, her şeyi arkasında bırakıp kendisine gelen, ayaklarına kapanacak kadar aşık genç kızın elini bile tutmadan, o saatte dışarda olmasının doğru olmadığı tarzında serzenişte bulunup onu gerisin geri evine gönderiyor mesela.
         <br/>
         <br/>
         Romanın günlük gazetede neşredilmeye başladığı 1969 yılını da hesaba katacak olursak, “O zamanlarda da böyle irade gösterebilen erkeklere rastlamak hayalcilik olurdu ama abim ve arkadaşlarında böyle bir ruh görüyordum” diyor Yüksel.
         <br/>
         <br/>
         Ortada roman yokken anons edilir
         <br/>
         <br/>
         Aslında Huzur sokağı romanından çok önce şöhreti yakalar Şule Yüksel. 1967’de muhitini şaşırtacak bir şekilde birden bire örtünmeye karar verir. Bugün gazetesinde başörtülü olarak yazmaya başlaması, kaleminin sivri oluşu,  bir anda gazete manşetlerine taşır  Şule Yüksel’i. Bu aynı zamanda mahkeme koridorlarına aşina olmasına da neden olacaktır.
         <br/>
         <br/>
         27 yaşında, bekar, hem güzel hem de şık  bir hanımefendi. Fikirleriyle milyonları peşinden sürükleyen bir idol... Giyime ve İslami modaya dair yazı ve model çizimiyle de adından bahsettiriyor. Onun başörtü bağlama şekli döneme “Şule Yüksel” modası olarak damgasını vurur ve her kesimden bayanlar bu modayı uygular.
         <br/>
         <br/>
         Bir gün, Eskişehir konferansı sırasında radyodan Huzur Sokağı romanının anons edildiğini duyar. Oysa ortada roman diye bir şey yoktur. Uzun zamandan beri ondan roman yazmasını İsteyen gazeteci–yazar Mehmet Şevket Eygi’den başkası değildir bu anonsu yaptıran. O andan itibaren Şule Yüksel roman çalışmalarına daha çok vakit ayırır.  1969– 70 yılları arasında hiç aksatmadan her gün Bugün gazetesinde Huzur Sokağı’nı tefrika şeklinde kısım kısım yazar ve bir yılın sonunda ilk cildi tamamlamış olur. “Hayret! Hiç konsantrasyonum bozulmadı” diyor Yüksel, o günlerden bahsederken.
         <br/>
         <br/>
         Gazete sayfasından çıkıp kitap haline dönüşmesi de  ilginç olur Huzur Sokağı romanının. Araya ceza evi günleri girer.
         <br/>
         <br/>
         1970’li yıllardan bu yana her yıl standart satışlarını hep koruyan ve binlerce okuyucunun hayatının şekillenmesinde ilk ve önemli basamaklardan biri niteliğindeki Huzur Sokağı’nın hâlâ satış listelerinin başında yer almasını kitabın gençliğin meselelerine,toplumun ahlak ve inanç mevzuularına değinmiş olmasıyla açıklıyor Şule Yüksel.
         <br/>
         <br/>
         Feyza’nın aşkı Rusya’da
         <br/>
         <br/>
         Şimdilerde Rusya ve Türk cumhuriyetlerine gönderilmek üzere hızla Rusçaya çevirisi yapılan romanın çevirmeni ve projenin sahibi Kazakistanlı Gülsefa Suliyeva, Kazakistan’daki öğrencilik yıllarından Huzur Sokağı’na aşina.
         <br/>
         <br/>
         Türkiye’ye gelip yayıncılığa başladıktan sonra çevirileri arasına bu romanı da dahil etmek istemiş.
         <br/>
         <br/>
         Suliyeva’nın Rusya’da yaşayan Rus ve Türk asıllı okuyucu profiline dair tespitlerine bakılırsa proje tutacak gibi: “ Ruslarda kültür düzeyi yükseldikçe  romanı, şiiri, aşk temasını bir kenara atma huyu yoktur. Roman türüne kutsallık atfedecek kadar farklı bir düşkünlükleri var. Türkiye’de Brezilya dizilerinin bağımlılığına da benzetebiliriz   bunu. Ruslar dizi film gibi roman takip ederler. Birbirlerine  anlatırlar, tavsiye ederler. Kitapların tanıtımı tavsiyelerle olur. Bu açıdan Yüksel’in romanındaki olay ve aşk örgüsünün ilgi çekici oylduğunu düşünüyorum.”
         <br/>
         <br/>
         Reşat Nuri Güntekin’in Çalıkuşu adlı romanının Rusya’da 1980’lerin sonuna doğru bir hayli ilgiyle okunduğuna değinen Suliyeva, Rus halkının romanın
         <br/>
         <br/>
         edebi gücünün yanında olay örgüsüne de önem verdiğini, Huzur Sokağı’nın güçlü çevirisiyle bunu başarabileceklerini düşünüyor.
         <br/>
         <br/>
         Romanın çevirisini yapan Kazakistanlı kardeşlere göre kimi kitaptaki dostluklardan etkilenecek, kimi aşk temasından.  Rus kültüründe roman türüne kutsallık atfedilmesinin en büyük önemi aşk temasının işlenişine verdikleri değerden kaynaklanıyor Suliyeva’ya göre.
         <br/>
         <br/>
         Güçlü bir edebiyat tarihine sahip olan Ruslar, kısa bir süre sonra gözü Bilal’in aşkından başka bir şeyi görmeyen Feyza’nın masum ve ürkek aşkından ve onda filizlenen güçlü islami kişiliğinden de haberdar olacaklar. Daha çok tavsiyeler yoluyla kitap alma davranışı gösteren Rusların bu aşkı nasıl değerlendirecekleri günümüzün ekonomi krizleriyle boğuşan bizlerin çok da umurunda olmasa da daha kötü krizler atlatmış olmalarına rağmen ellerinden roman düşmeyen Rusları  ilgilendireceğe benziyor.
         <br/>
         <br/>
         meral.yilmaz@aksiyon.com.tr
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 7 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12585), [web.archive.org (arşiv bağlantısı)](http://web.archive.org/web/20050302050931/http://www.aksiyon.com.tr:80/yazdir.php?id=12585)
