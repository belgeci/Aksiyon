# Eyvah 40 yaşındayım

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050226152700im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152700im_/http://www.aksiyon.com.tr/resim/410/62.jpg" vspace="5"/>
  </p>
 </font>
 <font class="content">
  Şimdiye kadar işini iyi yapmakla yetinmiş, ekstradan çeşitli kurslara katılmamış, alanında farklı gelişmeleri araştırmamış yöneticiler, yan masaya kadar yaklaşan genç yeteneklerin kendileri için bir tehdit olduğunun tedirginliğini son zamanlarda daha çok yaşamaya başladılar.
 </font>
 <br/>
 <p>
  <font class="content">
   İş dünyasında durağan hiç bir şeye yer yok. Yenilenmeyen bilgi, insan, yönetici, patron, her kimse, sahne gerisinde kalıyor. Velev ki bu, o işe yıllarını vermiş en tepedeki kişi bile olsa... Tıpkı tabiatta olduğu gibi her şey kendi sistemi içerisinde devindikçe var oluyor. Kendini yenileme, okuma, bilginin değişimini takip etme ve teknolojiye ayak uydurmanın çalışma ortamındaki karşılığı “akışkanlık” ve “dinamizm”. Eğer yanlış bir sokağa sapmışsanız, “durağanlık” ve “deformasyon”la tanımlanmaya razı olacaksınız. Kırk yaşını çoktan aşmışsanız ve zaman sizden alacağını çoktan almışsa...
   <br>
    <br>
     Tüm değişime rağmen ve üstelik değişimin tetiklediği bir sonuç olarak iş dünyasının değişmeyen normları arasında 40 yaş stratejik bir döneme işaret ediyor. Bundan on yıl öncesinde orta yaşın üstünde bir yönetici daha makbul sayılırken, bugün gelinen noktada “dinamizm” ve “bilgi” tecrübenin önüne geçti. Kırk yaşın üstündeki bir yöneticinin üniversiteyi bitirdiği 20 yıl öncesinin bilgileriyle yeni mezunların eğitimi arasında uçurumlar oluştu. Gençler hem iyi eğitimli hem de yeniliğe daha açık olarak tanımlanıyorlar iş dünyasında. Bilgisayar, bilişim ve iletişime daha yatkınlar. Şirketler artık, yabancı dili olmayan, bilgisayar kullanmayı bile bilmeyen, öte yandan iş tecrübesi bulunan, 40 küsur yaşlarında çalışanlarıyla yola devam etmektense gençlerle çalışmayı tercih ediyor.
     <br>
      Tercihlerin bu yöne kaymasında dünya ekonomisinin birkaç yıl sonra alacağı profilin etkisi bir hayli fazla. 2005 yılında ülkeler arası ticaret kotalarının büyük oranda kaldırılması söz konusu. Bu durum, uluslararası kaliteyi yakalayamayan şirketlerin hızla yok olacağı anlamına geliyor. Özellikle tekstil gibi birçok sahada çalışanların yabancı dil ve uluslararası rekabet şartlarıyla acımasız imtihanı başlayacak. Şimdiye kadar işini iyi yapmakla yetinmiş, ekstradan çeşitli kurslara katılmamış, alanında farklı gelişmeleri araştırmamış yöneticiler, yan masaya kadar yaklaşan genç yeteneklerin kendileri için bir tehdit olduğunun tedirginliğini son zamanlarda daha çok yaşamaya başladılar. Kariyer geliştirme seminerlerinden yabancı dil kurslarına, giyim tarzını değiştirmeye kadar bir dizi çalışmalara girdiler; ancak yıllar öncesinden bugüne hazırlık yaparak gelen meslektaşlarıyla aralarında bariz farklılıklar bulunan yöneticilerin bu saatten sonra hâlâ bir şansları var mıdır dersiniz?
      <br>
       Üzülme!...
       <br/>
       Nitelikli genç potansiyelle orta yaş üstü grup arasında farklılıklara bakıldığında gençlerle çalışmayı tercih ederim diyen Özen Mefruşat Genel Müdürü Ahmet Temiroğlu’na göre iş dünyasında kendisini yetiştirememiş 40 yaş ve üstü yönetici ve patronlar grubu artık çekilmeli... “Bu onların değil zamanın suçu” diyen Temiroğlu’nun geçerli birçok sebebi var: “Gençler yabancı dil, bilgisayar ve iletişim konusunda daha iyiler. Onlarla daha rahat konuşuluyor, daha analitik düşünüyorlar. Çoğu kez birlikte çalıştığım gençlerle fikir alışverişi yaparım, önerileri uyguladığım da olur. Kendini yetiştirmeye devam eden gençler, aynı şekilde gelişmeleri takip eden orta yaşlılardan daha güçlüler. Diğer grupla çalışmak çok zor. Hayata dar kalıplardan bakabiliyorlar. Tecrübelerinin arkasına sığınıyorlar. Gençleri küçümser tavır takınıyorlar; ama sosyal konularda bile aralarında çok farklılıklar var... Patronlar konusu da çok ilgimi çeker. İş yerlerine en çok zarar verenlerin patronlar olduğunu görüyorum. İlerleyen yaşına rağmen kendisini çok iyi yetiştirmiş başarılı olan istisnaların yanında masasında göstermelik bilgisayar bulunduran, onu çalıştırmayı bilmeyen patronlar da var. Zeki, çalışkan ve yetenekli olabilirler ancak imha edici rekabetin yaşandığı günümüzde artık bu insanların yerlerini iyi yetişmiş genç nesle bırakması lâzım. Bunu yaptıkları zaman patronluklarından yine bir şey eksilmeyecek...”
       <br/>
       1990’ların başından itibaren sıkı bir değişim sürecine girdiğini belirten Temiroğlu, o yıllarda işiyle orantılı olarak çeşitli seminer ve kurslara katılmaya başlıyor. Yönetim ve organizasyon alanında yüksek lisans yapıyor. Yetersiz gördüğü İngilizcesini geliştiriyor ve tipik bir işkolik gibi çok çalışıyor. Bunları yaparken iş hayatında yerini muhafaza etmeyi amaçlıyor. 46 yaşında olan Temiroğlu, iş hayatında ulaştığı noktayı 15 yıl öncesinden bugünü fark etmesine ve planlı çalışmasına bağlıyor. “Değişim ihtiyacı hissedildiği zaman değişim için çok geç kalınmıştır” diyor. Özen Mensucat bugün KALDER 2002 Kalite Ödülü adayları arasında yerini aldı.
       <br/>
       Eroğlu Şirketler Grubu Yönetim Kurulu üyesi İlhami Fındıkçı,Temiroğlu’nun aksine, 40 yaş üstü çalışanların iş dünyasından çekilmelerini düşünmekten ziyade mutlaka başarmalarından yana. “O yolda ölecekler; ya başaracaklar, ya başaracaklar. Önemli olan o işe gönüllerini koyarak çalışmaları. Başarı değişkendir” diyor. Performans için yaştan ziyade kişilik özelliklerinin belirleyiciliğine dikkat ediyor. Genç ama “ruh” gibi bir yöneticinin, 50’sinde ama dinamik bir yöneticiden daha yaşlı olduğunu söylemek gerekiyor bu kıstaslara göre. Birlikte çalıştığı kişilere de bunu anlatıyor: “Arkadaşlar, yaşlarınızdan dolayı sıkıntıda olmayın, ortaya koyduğunuz performans önemli; enerjik ve pozitif olun, çünkü pozitif insan yaptığı işi daha derinden hissederek yapar” diye öğütler veriyor. Aslında 40’lı yaşlarda karşılaşılan sorunlar, 30’lu yaşlarda ortaya çıkmaya başlıyor. Orta yaş bunalımının yaşandığı 30 yaş sendromuyla 40’lı yaşların problemlerinin doğrudan ilintili olduğunu düşünen Dr. Fındıkçı’ya göre, 30 yaş sendromunda yaşanan zihinsel değişim sürecinde kişiler kendilerini daha farklı konumlara taşıyamazlarsa 40’lı yaşlara geldiklerinde iş dünyasında çabuk deformasyona uğruyorlar. Tüm bu özellikleri kendinde toplayanların çok az olduğunu, bu tür bilgilerin ideal insanlar için mümkün olduğunu da itiraf ediyor. Yüksek performans için ne kendini yerden yere vurmayı ne de kendinden aşırı beklenti içinde olmayı  anlamlı buluyor. Yeter ki siz onun çalıştığı kişilere önerdiği bu sözü sık sık tekrar edin: “Ben var ya ben, bomba gibiyim, başaramayacağım hiçbir şey yok...”
       <br/>
       “Kendin için ne yaptın?”
       <br/>
       Fizyolojik yaşın ilerlemesine bağlı olarak bazı algılar ve zihinsel potansiyelin yavaşladığına değinen Dr. Fındıkçı, 40 yaş üstünün kendilerine şu soruları sormalarını istiyor: “Çevrenizdeki insanlar sizden hoşnut mu, hoşgörülü müsünüz, kişisel gelişiminiz yeterli mi, çevrenize umut veriyor musunuz, ailenize ve iş yerinize yük müsünüz yoksa yük alıyor musunuz, başarma isteğiniz var mı, 3 yıl sonra nerede olmayı planlıyorsunuz, kendinizi eleştirebiliyor musunuz?... Bu ve benzeri sorular çoğaltılabilir. İşte bu sorulara vereceğiniz objektif yanıtlar, yaşamla olan bağınızın kuvvetini gösterir. Yaşamla bağlarınız güçlü ise mutlu, verimli ve sonuçta başarılı olursunuz. Beklentileriniz, istekleriniz yoksa hangi yaşta olursanız olun, kendinizle uğraşırsınız; iç barışınız bozulur, başkalarıyla kavga edersiniz.”
       <br/>
       Yaşını, tecrübesini ve karizmasını iş hayatında başarıya dönüştürmüş ya da hâlâ bu çaba içinde olan orta yaş üstü yöneticilerin işlerine ayırdıkları vaktin özel hayatlarına ayırdıklarından çok daha fazla olduğu bilinen bir gerçek. İşlerine daha çok zaman ayırmaları onları çok da ihya etmiyor aslında. Bir süre sonra özel hayattan soyutlanma, eşine ve evine, çocuklarına vakit ayırmama gibi çeşitli sorunlarla karşı karşıya kalıyorlar. En çok evlilikler zarar görüyor. Önlem alınmazsa, boşanma ya da evlilik dışı ilişkiler yaşanabiliyor. Psikiyatr Dr. Bahadır Bakım’ın tespitlerine göre yaşlanma fikri ve işinden olma düşüncesi bu yaş grubunun o yıllara kadar göstermedikleri farklı davranışlar sergilemelerine neden oluyor. Kapasitelerini aşan bir şekilde kendilerini başarılı olmaya ve ortama ayak uydurmaya zorluyorlar. Başaramıyorlarsa kendilerini küçümsüyorlar. Daha sinirli, kırıcı ve çevresine yardımcı olmaya yanaşmayan bir tutum sergileyebiliyorlar. Kendilerinden daha üst konumda olan kişilerle olan ilişkilerinde abartılı davranışlar gösterebiliyorlar. Patronlarla arkadaş olmaya, bir arada bulunmaya özen gösteriyorlar. Eğlence dünyasına düşkünlük artabiliyor. Tüm bunların sonucunda çevrelerine yabancılaşıyor; depresyon, kaygı bozuklukları ve anksiyete gibi çeşitli ruhsal rahatsızlıklar yaşıyorlar. Mesleki ve sosyal performanslarının azaldığını hisseden 40 yaş ve üstü çalışanlara, işlerini bırakıp farklı alanlarda çalışmayı denemelerini söyleyen Psikiyatr Dr. Bakım, “Bu işi yapmak için doğmadınız” diyor...
       <br/>
       Birkaç öneri
       <br/>
       Konsantrasyon ve çalışma hevesinin devamlılığını sağlamak için birçok önlem olduğunu anlatan Dr. Bakım’ın söyledikleri orta yaş üstü çalışan grubunun ve hatta genel olarak iş hayatındaki herkesin yüreğine su serpebilir. Çok değil sadece birkaç öneri: İyi işler başarabilmek için bir kere ilk önce, aileye ve çevreye yeterli vakit ayırın. İş ortamında daha keyifli vakit geçirmenin yollarını arayın. Okumaya zaman ayırın. İş arkadaşlarınızın iyi/başarılı yönlerini örnek alın. Bir sonraki gününüz öncekine göre daha farklı olsun. Monotonluğu kırmak için sık sık plan proje yapın, hayal kurun. Kendinizle fazla uğraşmayın. Dikkatinizi iç dünyanızdan dışarıya doğru yöneltin. Hatta giyim tarzınızı bile değiştirin...
       <br/>
       İlerleyen yaşına rağmen çalışma hayatından çekilmeyi hiç bir zaman düşünmeyen, dahası hayat iksirini çalışmak ve başarmaktan alan insanlarda ilk göze çarpan özellik çalışmayı çok seven bir yaradılışa sahip oldukları. Onların hikayelerini dinlerken yaşlılığın göreceli bir kavram olduğunu daha iyi anlıyoruz. Mert Çelik’te yönetici olan 52 yaşındaki İbrahim Demirbaş, hayatı boyunca bir koltukta birkaç karpuz taşımış. Birkaç yabancı dil bilen, 38 yaşından sonra master yapan, 40’ından sonra doktora yapmak için bir yılda İngilizce öğrenen, tıp fakültesi yolunda bazı şanssızlıklar yaşayıp direkten dönen, kimya mühendisliği okuyan, ama kozmetik alanında da kendisini yetiştiren hırslı ve başarılı bir yönetici. Yirmi beş yıl biyokimya mühendisi olarak çeşitli illerde kriminal laboratuvarda çalışır. Biyokimya alanında çalışırken bir yandan da özel sektörde çeşitli girişimlerde bulunan Demirbaş, emekli olduktan sonra yapacağı iş için yıllar öncesinden kolları sıvar. Kozmetik ürünlerinin teknik olarak yapımında kendisini yetiştirir ve hâlâ bu alandaki gelişmeleri takip ediyor. Emekli olduktan sonra çalışmaya başladığı Mert Çelik’te Almanca, İngilizce ve Fransızcasıyla yurtdışı bağlantılarından sorumlu ama o, burada da bir işle yetinmiyor. Boş zamanlarında güvenliğe yardımcı oluyor, laboratuvarla ilgileniyor... Sıhhati yerinde olduğu sürece çalışmaya devam edecek.
       <br/>
       Gençlere yardımcı olmayı severim
       <br/>
       Zaman Gazetesi’nin çoğunluğu gençlerden oluşan yönetici kadrosu içinde yaşının olgunluğu ile hemen fark edilen İzzet Çal, “Gençlerle çalışmak benim için ayrı bir onur ama ben de kendimi çok genç görüyorum” diyor. 1960’lı yıllarda yaş ortalaması hayli yüksek olan, deyim yerindeyse “kelli felli” yöneticilerin günümüzde yerini gençlere bırakmasının kaçınılmaz olduğunu, ancak iş dünyasında bazı tecrübelerin farklı deneyimler sonucunda kazanılabileceğini, bu nedenle genç yönetici ve çalışanlar arasında daimi bir istişare tutumu olması gerektiğini belirtiyor. Fikir sormanın mutlaka başarıya götüreceği kanaatinde. Bilgi ve tecrübelerini paylaşmayı seviyor. Alınan kararlar ve yapılan işlerde öncelikle tüm bunların şirkete kâr ya da zarar olarak nasıl yansıyacağının hesap edilmesini öneriyor. Birlikte çalıştığı yöneticilere ve çalışanlara önemli önerileri şu şekilde: “Herkes bulunduğu alanda bir numara olmanın yollarını aramalı, yönetici olanlar, ülkenin sayılı başarılı yöneticileri arasına girmeyi hedef almalı, bunun için ne gerekiyorsa yapmalı ve kendisini her zaman geliştirmeye özen göstermeli”...
       <br/>
       Başarılı insanların tavsiyeleri arasında ilk sırada “değişen bilginin zamanında fark edilmesi” yer alıyor. Kaç yaşında olurlarsa olsunlar hayata işkolik bir pencereden bakıyorlar. Bir kolda iki karpuz taşımayı biliyorlar. Mutlu olduklarını söylüyorlar. Hayatla bağları sıkı. Daha dinamikler. Hatta gençlerden bile...
       <br/>
       Kırk yaş sendromu onlara teğet geçmiş gibi duruyor. Bu sendromun kalbinden vurduğu 40 yaş sonrasına hazırlıksız yakalanan diğer yönetici grubu ise yaşlandıkça karizmalarından kaybetme endişesiyle hiç o ana kadar yapmadıkları davranış içine giriyorlar. Kimilerine göre onlar için çok geç; kimilerine göre hiçbir şey için geç kalınmış sayılmaz. Ama bu yazıdan çıkan en önemli sonuç, bugün için değil 10 yıl sonrası için çalışmıyorsanız hayatın sizi o kadar da çok bağrına basmasını beklemeyeceksiniz.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1973), [web.archive.org (arşiv bağlantısı)](http://web.archive.org/web/20050226152700/http://www.aksiyon.com.tr:80/detay.php?id=1973)
