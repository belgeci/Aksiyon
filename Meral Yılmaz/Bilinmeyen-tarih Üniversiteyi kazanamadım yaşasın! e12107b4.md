# Üniversiteyi kazanamadım, yaşasın!

*Meral Yılmaz Bilinmeyen-tarih*

<div>
 <p>
  <font>
   "Maalesef sizi çok şaşırtacak şeyler söyleyeceğim" diyordu dünyanın ikinci zengin adamı Lawrence Larry Ellison, Yale Üniversitesi"nin 2000 yılı mezuniyet töreninde; "Ben dünyanın ikinci zengin adamıyım, çünkü üniversiteden terkim. Bill Gates, o da üniversite terk ve dünyanın en zengin adamı. Paul Allen, o da üniversite terk ve dünyanın en zengin üçüncü adamı. Başka örnekler de var. Mesela Michael Dell, o listede 9 numara ve yukarı doğru hızla tırmanıyor, o da üniversite terk. Üzgünüm, çok geç kaldınız..."
   <br/>
   <br/>
   Ellison, dünyanın en iyi üniversitelerinden birini bitirmenin heyecanı içindeki öğrencileri şoklamaya devam ediyordu; "Sizi, maaş çeklerinizle baş başa bırakıyorum. Üstelik o maaş çekinin üstünde sizden birkaç yıl önce okulu terk etmiş birinin imzası olacağını söyleyerek."
   <br>
    Dünyanın en zengin üç adamı üniversiteyi hayatın olmazsa olmaz kuralı görmemiş ve terk etmiş olmanın ezikliğini duymak bir yana üniversite okumayı bile boşa vakit harcama olarak görüyor. Üniversite tutkusunun takıntıya dönüşmesi daha çok biz üçüncü dünya ülkelerine mahsus bir tutum.
    <br>
     Bir baltaya sap olabilmenin şartı bizde ortalama bir fakülte bitirmekten geçiyor ama yüksek öğrenim kurumlarının o ihtişamlı ve büyülü kapılarına yığılan yüzbinlerce gencin en fazla yüzde 20"si üniversiteye girebiliyor. Kaldı ki yüksek tahsilli olup da yıllarca iş bulamayan bir sürü mezunumuz var. Buna rağmen ille de üniversiteye girmek için her yıl sınava hazırlanmak için kendisini çalışma odasına kapatan gençlerimizin az sayıda olmadığını düşünürsek Lawrence Larry Ellison bir kez daha haklı çıkıyor.
     <br>
      Üniversiteye giremeyen, hatta yüksek tahsil yaptığı halde iş bulamayan gençler için alternatif eğitim kurumları meslek edindirme programlarıyla yeni fırsatlar vaat ediyor. Üniversiteye giremedikleri için belki de tam tersine sevinecekler.  Dağları aştım...
      <br>
       Gençler, kısa yoldan iş hayatına atılmanın en önemli şartı olarak iyi bir yabancı dil, Microsoft"un sistem mühendisliği gibi hem aranan eleman olma hem de işsiz kalmayacakları alanları önemsiyorlar. Yönetici asistanlığı, etkin pazarlama gibi iş kollarının popülaritesi de yüksek. Şimdiden bir çok kursun bu bölümleri ful.
       <br>
        Süresi bir kaç aydan iki yıla kadar varan kurs ve sertifika programları pratik eğitim veriyor, kurs sonunda iyi derecede yabancı dil vaat ediyor, iş bulmaya yardım ediyor...
        <br>
         Üniversiteye alternatif eğitim kurumlarını tercih eden gençler daha hızlı ve donanımlı geliyorlar. Diplomadan çok kendilerine yatırım yapmaları gerektiğinin bilincindeler. Bir yabancı dili olan ikincisi için kursa gidiyor. Bilgisayar bilen çeşitli sanayi dallarında kullanılan bilgisayar programlarını öğrenip iş başvuruları yapıyor. Teknikçiler daha çetin yollardan ilerleseler de çıraklık, kalfalık derken mühendislerin yerine tercih edilme yolundalar.  Kurslar için gerekli para en düşük harçlı üniversitenin masrafından daha az. Meslek edindirme programlarının gençlere maliyeti 2 milyar ila 10 milyar arasında.
         <br/>
         Süreklilik için
         <br/>
         Kurs sonunda işe yerleştirilme taahhüdü meslek edindirme kurumlarının cazibesini artırıyor. Özellikle Boğaziçi Üniversitesi gibi çeşitli üniversitelerin meslek edindirme kursları iki yıla varan program sonunda getirdiği sıtaj mecburiyetiyle iş bulma kapısını aralamayı amaç ediniyor. İlk kez bu yıl lise mezunlarını da kurs kapsamına alan Boğaziçi Üniversitesi"nin meslek edindirme programında daha çok popüler iş alanları dikkat çekiyor. Bilgisayar programcılığı, bilişim teknolojisi teknisyenliği, etkin iletişim yöntem ve araçları, etkin pazarlama ve satış teknikleri, web uygulamaları, tasarım, turizm ve yönetici asistanlığı kurslarına ağırlık veren Boğaziçi Üniversitesi"nin kayıtları eylül döneminde başlıyor ama şimdiden dil eğitimi, bilgisayar ve yönetici asistanlığına talep hayli fazla. Bir öğrenim yılı süresini kapsayan üniversitenin eğitim programının öğrenciye maliyeti 2 milyar ila 6.5 milyar arasında.
         <br/>
         Turizm alanında çalışmak isteyen, üstelik hiç İngilizcesi olmayan düz lise mezunlarını iki yıllık bir eğitim çerçevesinde mükemmel bir İngilizceyle otelcilik, hosteslik gibi çeşitli alanlarda kalifiye eleman olarak yetiştirip iş güvencesi veriyor. Ayrıca, bilgisayar programcılığı, işletme, halkla ilişkiler, reklam gibi alanlarda da iş dünyasına eleman kazandırıyor. Hatta yurt dışında da eğitim ve çalışma imkanları sunan Deulcom İnternational"ın İstanbul"da üç, İzmir, Antalya ve Ankara"da birer şubeleri bulunuyor.
         <br/>
         Yabancı dil eğitimini Boğaziçi Üniversitesi"nin eğitim programıyla ortak çerçevede veren Duelcom İnternaional"ın yetkililerinden İrfan Hamoğlu'nun tespitlerine göre, iş bulmak için gençler  kendilerine yatırım yapmaları gerektiğini keşfettiler. Meslek sahibi olmak yetmiyor çünkü. Deulcom İnternational'da kurs  maliyeti 500 milyon ila 8 milyar arasında.
         <br/>
         Eğer biraz sanatsal yönünüz ağır basıyorsa stilist modelist ve kalıpçı kurslarını her yerde bulabiliyorsunuz. Ortalama 1 yıl süresi olan kursu bitirdikten sonra kursun irtibatlı olduğu şirketlerde iş bulabiliyor ya da eleman istendiğinde size haber veriliyor. Stilist eğitiminin ücreti ise 1.5, 2 milyar arasında.
         <br/>
         Bilgisayar eğitiminde Microsoft"un sistem mühendisliği revaçta. Ortalama bir yıllık kurstan sonra maaşı 2 bin dolardan başlayan iş imkanı var. Microsoft"un tüm ülke genelinde kursları var ve kurslarda yetişmiş elemanların başvuruları doğrultusunda yazılım ve donanım alanında uluslararası şirketlere kalifiye eleman temin ediliyor. Sektör kısmen krizden etkilense de piyasada yeni açılımlar olduğu düşünülüyor. Lise ya da üniversite mezuniyetinin hiç önemli olmadığı bilgisayar dünyasında İngilizceyi bilmek önemli bir unsur. Kurs sonunda staj yapıp tecrübe edinmişseniz ve İngilizceyi iyi biliyorsanız sırtınız yere gelmeyecek demektir.
         <br/>
         Spordan baleye bir çok alanda üniversiteye alteratif nitelikteki çeşitli kurslar yardımıyla eğitim alıp iş sahibi olan gençler için umarız üniversite kabus olmaktan çıkar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 267 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1665), [web.archive.org (arşiv bağlantısı)](http://web.archive.org/web/20050301175004/http://www.aksiyon.com.tr:80/yazdir.php?id=1665)
