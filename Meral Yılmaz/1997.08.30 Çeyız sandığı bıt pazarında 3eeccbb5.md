# Çeyız sandığı bıt pazarında

*Meral Yılmaz 1997.08.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sandık denince içinden siyasilerin çıktığı ve bazılarının bir türlü oraya geri dönmedikleri "şey"i hatırlar olduk son zamanlarda.
  </font>
 </div>
 <div id="newsText">
  <font class="detail-text">
   Hatta yaşanan birtakım kargaşalar sandık özlemi de çektiriyor olabilir. Ancak bizim bahsetmek istediğimiz sandıklar, içine oy pusulalarının atıldığı türden değil. Üstelik şimdilerde tek tük bulunabiliyorlar. Ya annelerin en sevdikleri çocuklarına bıraktıkları bir yadigar olarak karşımıza çıkıyorlar ya da bit pazarlarına terk edilmiş bir halde. Resimdeki sandık bunun en canlı örneği. Bir yıl önce bit pazarında eski oymalı motifleriyle dikkati çekmiş. Bugün ise, anne ve kayınvalidenin çeyiz sandıklarından hediye edilen peşkir, çevre ve diğer önemli el işleriyle donatılmış.
   <br/>
   <br/>
   Tarihi seyri içinde kudret ve servete göre farklı muhtevayla donatılan bu sandıklar köylerden sarayın haremine kadar uzanan geniş bir yelpazede uzun süre etkili olmuştu. Zamanın değişen şartları çeyizin neler olması gerektiğine dair kanaatleri de değiştirirken onları sandıklardan çıkarıp oymalı, aynalı şifoniyerlere doğru taşımaya başladı. Eski işlemeler zamanın öneminin olmadığı, teknolojinin henüz baş döndürmediği dönemlere özgü kabul edildi. Eskiden kapağını açtığınızda manolya kokularının yayıldığı bu sandıklar uzun bir aradan sonra meraklıları tarafından özellikle aranır oldu. Anne ya da kayınvalidesinden böyle bir hediye alma şansı olmayanlar Kadıköy'deki bit pazarının yollarını çoktan tutmaya başladılar bile. Bu arada içine konulacak çeyizi bulmak da bir başka problem. Etraf çeyiz mağazalarından geçilmiyorken, "Bu problem de nereden çıktı?" diyebilirsiniz. Çeyiz çok tabii ki. Ama orijinal birşeyler arıyorsanız işiniz zor.
   <br/>
   <br/>
   Kızlar çul dokuyamazsa...
   <br/>
   <br/>
   Annelerimize ya da diğer büyüklerimize dönemlerinin çeyiz kültürünü sorduğumuzda çok ilginç şeyler çıkar karşımıza. Her yörenin, her köyün hayat şartlarına göre farklı farklı çeyiz anlayışı vardır. Karadeniz yöresinde çok değil iki kuşak öncesine kadar çul dokuyamayan ya da yün eğiremeyen kızlar beceriksiz sayılır, eskilerin deyimiyle 'alınmazlar'mış. Haliyle sandıkların baş köşesini de yerlere ve sedirlere serilen iki ucu püsküllü çullar ve diğer dokuma işleri tutarmış. Kızlar daha 1112'sindeyken çobanlıktan arta kalan vakitlerinde 'dağan' denilen bir çeşit dokuma tezgahının başına otururlarmış. Panayırlardan getirtilen pullu çemberler(tülbentler), Amerikan bezi kumaşlar da giysi ihtiyacı açısından gelinin eşyaları arasında bulunurmuş.
   <br/>
   <br/>
   Köylerde daha çok günlük ihtiyacı karşılayabilecek ölçüde yapılan el işleri, şehirlerde daha farklı bir yer eder insanların yaşamında. Bir çok kişinin geçim temin ettiği sanat dalıdır bu. Özellikle 18. yüzyılda, renk, armoni ve teknik yönünden el işlerinde zirve kabul edilen bir zenginlik yaşanır. İşlemelerle uğraşanlar sadece kadınlar değildir. Nakışçı dükkanlarına ve sipariş üzerine saraya nakış yapan erkek zanaatkârların da olduğu belirtilir. Rakamları günümüze göre biraz komik kaçsa da Evliya Çelebi 18. yüzyılda sadece İstanbul'da nakış işleyen 90 erkek zanaatkârın bulunduğunu söyler.
   <br/>
   <br/>
   İstanbul ve Bursa gibi büyük şehirlerde el işleri için ayrılan ve vergi ödenmeyen çarşılar bile vardır. Ayrıca bazı konaklara ve sarayın haremine yakınlığı olan yabancı kadınlar ve seyyahlar aracılığıyla Türk işlemelerinin methi Avrupa'ya da ulaştırılmıştır. El işlemelerimiz Macaristan'ın bazı bölgeleriyle Güneydoğu Avrupa saraylarında moda haline gelerek uzun süre benimsenmiştir.
   <br/>
   <br/>
   Şimdi çeyiz "boş iş"
   <br/>
   <br/>
   Her şeyin el emeğiyle yapıldığı dönemlerden günümüze kadar uzanan bir sürede el işlerinin kullanım çeşitleri değişirken ifade ettiği anlamlar da tartışılmaya başlandı. Kimileri istedikleri gibi orijinal birşeyler bulamıyor, kimileri de tümden gereksiz sayıyordu. Halen bile kültürlü atfedilen kişilere pek yakıştırılamaz çeyiz. Nakış makinalarının devreye girmesiyle oluşan yapaylık ve çeşitlilik kargaşası pek çok kişinin umurunda değildir. Ama bu tartışmaların olup olmaması çeyiz sektörünün de umurunda değil. O hızına hız katmaya devam ediyor. Nasıl olsa her halukârda yoğun bir alıcı kitlesi var. Çünkü çeyiz bizim asırlar boyu uzanıp gelen bir kültürümüz.
   <br/>
   <br/>
   Ancak eskiye nazaran insanların daha temkinli ve seçici olduklarını söyleyebiliriz. Artık bu konuya sanıldığının aksine üniversite mezunları da el atmaya başladı. Önceleri ev ev dolaşıp orijinal el işleri pazarlayan bir grup üniversiteli kız şimdi mağazalarında bu işi yürütüyor. Başlangıçta belki ticari amaçla yola çıkmış olsalar da değişik yörelerde kaybolmak üzere olan eski el işlerini yeniden araştırıp derlemeleri çevreden ilgi topluyor. Büyüklerin sandıklarının diplerinde orijinal bir şeyler görenler öteden beri bu tür işleri aradıkları için bu mağazanın vitrinlerine takılıp kalabiliyorlar. Kızlar amaçlarının çeyiz meraklılarına isabetli ve bilinçli seçim yaptırmak olduğunu söylüyorlar. "Meslek sırrı" diyerek hangi yörede yaptırdıklarını söylemedikleri "mercimek işi", mağazanın en gözde çeyizi. Orijinalliğini el yapımı olmasından alıyor.
   <br/>
   <br/>
   Motiflerin "El insaf!.. El aman"lı dili
   <br/>
   <br/>
   İfadenin rengarenk motiflerde yer bulduğu dönemlerde her işleme bir ihtiyacı karşılıyor, her motif farklı anlamlar içeriyordu. Uzun ömür, sağlık ve sevgi motifleri taşıyan 'yağlık'lar bazı köylerde yavukludan alınan en güzel hediye olarak kuşaklarda taşınırken bazı konaklarda da kibarca katlanarak ceplere konurdu. Eşe dosta ziyarete giderken götürülen hediyelerin arasında zengin motiflerle süslenen 'çevre'ler sahibinin itibarının ifadesiydi. Sevgiyi ve iyiliği sunmada tercih edilen çiçekler baştan aşağıya bütün örtüleri kapsardı. Edebiyata da konu olan sümbül, karanfil ve gonca gül daha çok kullanılır, muhatabına duyulan hisleri şekillendirirdi. Bazı işlemelerde 'Güzelliğin baki kalmaz', ' El insaf!.. El aman!..' yazılarıyla, motifleri aşarak ızdırabın hat safhası haykırılırdı.
   <br/>
   <br/>
   Muhatabını incitmemek için en ince ayrıntılara giren insanımızın derin yapısı zamanın kargaşasız ve kendine özgü olduğu dönemlerde kaldı. Çünkü o dönemlerde insanlar ne düşünmeleri gerektiğini, ne yapmak istediklerini, yani gündemlerini kendileri belirliyorlardı. Birden fazla parçalara ayrılmamışlardı. Zaman hangi yönden akıp giderse gitsin onlara tesir etmezdi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0C31FA5958F7B6E3225BF85B4558C39E?newsId=2927), [web.archive.org (arşiv bağlantısı)](http://web.archive.org/web/20140919015107/http://www.aksiyon.com.tr:80/aksiyon/newsDetail_getNewsById.action;jsessionid=0C31FA5958F7B6E3225BF85B4558C39E?newsId=2927)
