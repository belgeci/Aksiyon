# Aerobik "herkes" için

*Meral Yılmaz 1997.05.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vaktimizin çok dar olduğunu düşünürken, onu boşa harcadığımız hissi sürekli korkutur bizi.
  </font>
 </div>
 <div id="newsText">
  <font class="detail-text">
   Yaşantımız için kaçınılmaz bir ihtiyaç haline gelen sporu da, meşgalelerle dolu hayatımızın dar vakitlerine serpiştirmek yerine, onu hayatımızın, olacağını umduğumuz boş vakitlerine erteleriz. Özellikle vazifeleri gereği daha çok ev ve ev işleri planında kalan kadınlar, uzun yıllar boyunca evlerinin dışında inançlarını yaşayabilecekleri ve kültürel etkinliklerini geliştirebilecekleri mekanlara çok geç ulaşabildikleri için ister istemez sporu da hayatlarındaki pekçok şey gibi ertelemek zorunda idiler.
   <br/>
   <br/>
   Günümüzde birçok kültür merkezinin inançlıinançsız, örtülüörtüsüz ayrımı yapmadan her kesim ve her yaştan hanımlara tercihleri doğrultusunda hizmet veriyor olması tesettürlü hanımların da sporun her dalında çalışmalarına imkan sağladı.
   <br/>
   <br/>
   Tesettürlü hanımlar garip karşılanıyor
   <br/>
   <br/>
   "Herhangi bir kursta aerobik yapan hatta aerobik hocalığı yapan tesettürlü bir hanımdan bahsedildiğinde hâlâ şaşıranlar olabiliyor" diyor Altunizade Kültür Merkezi'nde aerobik hocalığı yapan Ayşe Akbaş. Bunun nedenini, tesettürlü bayanlar arasında judo, karate, kungfu ve taekwandoya rağbet olduğu, aerobiğe çok fazla rağbet olmadığı şeklinde yaygın kanaat bulunduğu yönünde açıklıyor. Kendisi de tesettürü tercih eden Akbaş, spora ilk adımını kungfu ile atmış. Şu anda siyah kuşakta. Bir süre judo ve step hocalığı yaptıktan sonra aerobik alanında tesettürlü hanımlara ihtiyaç olduğunu farkedip, aerobik hocalığında karar kılmış. Onun için tesettürlü veya tesettürsüz farketmiyor; salona gelen herkese hocalık yapıyor. Haftada üç gün aerobik dersi verdiği toplam 185 öğrencisi var. Öncelikli hedefi tesettürlü hanımların da spor, hele hele aerobik yapabiliyor olduklarını göstermek. Yani Ayşe Hoca'nın yüklendiği misyon, inancını yaşayan bayanlara da sosyal hayatın "en olmaz" denen uçlarında yer açmak..
   <br/>
   <br/>
   En büyük korku, kilolar
   <br/>
   <br/>
   Altunizade Kültür Merkezi'nde düzenlenen aerobik kurslarına her yaştan bayanlar rahatlıkla katılabiliyor. Emekli olmuş, çalışma hayatından geçmiş, kendilerini disipline etmiş hanımlar daha çok günün erken saatlerindeki seansları tercih ediyor. Ev hanımları her seansta bulunurken, çalışan genç kesim akşam seanslarına katılıyor. Merkezde Üsküdar Belediyesi'nin belirlediği ücret o kadar fazla değil: Haftada iki gün ve her seans iki saat olmak üzere, aylık 800 bin lira.
   <br/>
   <br/>
   Aerobik derslerine 34 yıldır düzenli ve bilinçli olarak katılanların yanında, özellikle yaz mevsimine giriliyor olmanın telaşıyla birkaç ay içerisinde zayıflama ümidiyle katılanlar da var. Kursiyerler arasında bir sınıflama yapacak olunursa, bilinçsiz ve özenti sonucu gelenlerin sayısı azımsanamayacak miktarda. Hanımlara sorduğumuzda her ne kadar, "Eh biraz da kilo verme amacıyla geldik" deseler de katılım isteğinin çoğunluğunu kilo verme amacı oluşturuyor. Bunun yanında, emeklilik sonrasındaki bazı hanımların katılım nedeni kireçlenme ve yüksek tansiyon olabiliyor.
   <br/>
   <br/>
   Hanımların bu kadar problem olan kilolarından tam olarak kurtulmaları gerçekte irade ve gayretleriyle mümkün. Kilo verdiklerini fark etmeleri ve aerobiğe devam etmeleri onların kendilerini fiziki ve ruhi olarak sağlıklı hissetmelerine neden oluyor. Çok gayretli olup sıkı çalıştıklarına inananlar huzurlu olduklarını söylüyorlar.
   <br/>
   <br/>
   İlgilerin yönü spora çıkmıyor
   <br/>
   <br/>
   Bir kaç ay öncesine kadar, burada aerobik çalışmaları olduğunu bilmediğini söyleyen tesettürlü hanımlardan Lale Sezen, "Buradaki ortamdan ve çalışmalardan memnun kaldım. Çünkü tesettürlü olarak her ortama giremiyor, rahat rahat hareket edemiyorduk. Burada bize böyle bir imkan sağlanması bizim açımızdan mutluluk verici bir gelişme" diyor. Daha önce bu tür çalışmalardan haberdar olamadığı için üzüntü duyuyor. Bu yüzden çevresindeki hanımlara bu konudan bahsederek onları bilgilendirmek istediğini, ancak hanımların bu konuda yeterince duyarlı olmadıklarını belirtiyor. Bayanların daha çok gezmeyi, alışverişe gitmeyi, günlere katılmayı tercih ettiklerinden yakınan Lale Hanım çevresindeki hanımları spor konusunda daha duyarlı olmaya davet ediyor.
   <br/>
   <br/>
   Aerobik hocası Ayşe Hanım, aynı zamanda bilinçli beslenme konusunda da öğrencilerini yönlendirmeye çalışarak diyet veriyor. Fakat bu konuda da hanımlar yeterince duyarlı ve bilinçli sayılmıyor. Kursa katılan hanımlardan Ferah Selim, "Çeşitli isimler altında günler düzenleyen ve hamur işlerine fazlaca düşkün olan bir Türk toplumu olarak dengeli beslenme bilincine sahip değiliz" diyor ve devam ediyor, "Çünkü karbonhidrat grubu şeyleri ağırlıklı olarak alıyoruz. Süt ve süt ürünlerine eğilim çok az. Genelde çocuk yaştan itibaren kilo sorunu ve gelişim bozuklukları başlıyor. Bunun için çocuk yaşlarda spora başlamak gerekir. Ülkemizde herkesin spor yapma şansı yok. Olanlar da şanslarını fazlaca kullanmıyorlar. Toplumumuz spor bilinci açısından çok cahil. Bütün bu olumsuzluklara rağmen spor yapmak isteyen kadın erkek, spor yapan herkesi takdirle karşılıyorum. Özellikle tesettürlü hanımların gayretlerinin fizikî görünüm endişesinden değil, sağlıklı olma bilincinden kaynaklandığını sanıyorum ve onları daha çok takdir ediyorum."
   <br/>
   <br/>
   Bu his bambaşka
   <br/>
   <br/>
   "Kendimi psikolojik olarak çok rahat hissediyorum, sağlıklı olmak için bir şeyler yapıyor olmam bana büyük mutluluk veriyor. Bu his bambaşka" diyor, kursiyerlerden Sevim Gürel. Gürel, aerobiği bütün hanımlara tavsiye ediyor.
   <br/>
   <br/>
   Vildan Kartoğlu da, böyle bir ortamın kendisine huzur verdiğini söylüyor. Yine kursiyerlerden Ferah Selim, "Burada bir saat spor yapmakla kendimi bedensel ve ruhsal açıdan daha sağlıklı hissediyorum. Dersleri kaçırdığım zaman çok üzülüyor, vicdan azabı duyuyorum" şeklinde konuşuyor.
   <br/>
   <br/>
   Kursa katılan hanımların yaptıkları bir saatlik spor, günlük işlerin sıradanlığının dışına çıkartarak onlara farklı bir aktivite kazandırıyor. Evdeki işlerinin sabahtan akşama kadar kendilerini bunaltmasına izin vermeyen hanımlar, işlerini programlayarak günde bir saatlerini spora ayırmanın sevinciyle hem sağlıklı olmanın hissini yaşıyorlar hem de evde vakitlerini boşa harcamadıklarını düşünerek mutlu oluyorlar.
   <br/>
   <br/>
   Buradaki çalışanların birçoğu henüz ideal kilolarına ulaşamamış olsalar da kurslara olan devamlılıkları, azimleri, kendilerini formda hissetmelerine neden oluyor. Daha az stresli olarak sürdürüyorlar yaşantılarını ve bir başka güvenle bakıyorlar hayata...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6B9900C825E9398E3EA1F2E5190B9A83?newsId=2627), [web.archive.org (arşiv bağlantısı)](http://web.archive.org/web/20140320140153/http://www.aksiyon.com.tr:80/aksiyon/newsDetail_getNewsById.action;jsessionid=6B9900C825E9398E3EA1F2E5190B9A83?newsId=2627)
