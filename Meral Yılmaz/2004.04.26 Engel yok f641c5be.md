# Engel yok

*Meral Yılmaz 2004.04.26*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060214062411im_/http://www.aksiyon.com.tr/resim/490/28.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Engelli ya da otistik çocukları olan ailelere iletişim dersleri veren uzmanlar hem onları, hem çocukları eğitiyor. Bu tür çocukların sosyalleşmesinin, duygu ve zeka gelişiminin ancak sosyal ortamlarda mümkün olacağını belirten uzmanlara göre çözüm onlarla oyun oynamak, birlikte sokağa çıkmak...
 </font>
 <p>
  <font class="content">
   Otistiklerle göz göze gelmeyi onlarla anlaşmanın ilk ifadesi olarak düşünen bir grup iletişim uzmanı proje başlattı. Gözle görülür derecede sosyal davranış bozukluğu çeken otistik ya da zihinsel engelli çocukların aileleriyle gönül birliği içine girdiler. Amaç ailelerin engelli çocuklarıyla iletişim kurmalarını sağlamak ve motivasyonlarını yükseltmek.
   <br>
    <br>
     Bakırköy"de bulunan Zihinsel Engelliler Enstitüsü Derneği adına gerçekleştirilen "kaynaşma programları" zihinsel engelli veya otistik bir çocuğa sahip olmanın sıkıntısını bilen aileler için çok önemli ayrıcalığa sahip. Dernek bünyesinde 80 çocuk bulunuyor. Her cumartesi günü bu çocukların anne, abla ya da teyzeleri çocuklarla daha iyi anlaşabilmek için iletişim derslerini dört gözle bekliyor. Gönüllü eğitim sonucunda, normal şartlarda tek başına hiçbir şey yapamayan çocukların ailenin yardımı olmaksızın kendi temel ihtiyacını karşılayabilmesi amaçlanıyor.
     <br/>
     <br/>
     Engelli çocuğun sosyalleşmesi, duygu ve zeka gelişiminin yükseltilmesi sadece sosyal ortamlarda mümkün. Bizde ise durum tam tersine işliyor. Davranışlarıyla hiçbir kural tanımayan bu çocukları aileleri toplum içine çıkartmak istemiyor. Hem etrafı rahatsız etmiş olmaktan çekiniyor, hem de üzerine yönelen hatta dikilen bakışları bertaraf edecek kadar yüksek moral gücü yok. Yolu bir şekilde aynı kaderi yaşayan insanların bulunduğu yere düştüğünde kendisini daha iyi hissediyor. Ne de olsa ateş düştüğü yeri yakıyor. Engelli çocuğa sahip aileyi en iyi anlayan aynı zorluğu yaşayan başka bir aile oluyor. Bu aile bireylerinden oluşan grubun periyodik olarak bir araya geldiği ve özel eğitim almış gönüllü uzmanlarla motivasyon çalışması yapıldığı bir yer Bakırköy Zihinsel Engelliler Enstitüsü Derneği.
     <br/>
     <br/>
     Burada herkes birbirine gülümsüyor. Çünkü herkesin çocuğu benzer şeyler yaşıyor. Çocuklar yan taraftaki salonda gönüllü eğitimcilerle çeşitli aktiviteler gerçekleştirirken anneler diğer bir salonda çaylar kurabiyeler eşliğinde etkili iletişim tüyolarından nasibini almaya çalışıyor. Çünkü muhtemelen anne, o ana kadar çocuğuyla istediği iletişim dilini yakalayamamış. Zaten bu yüzden her cumartesiyi iple çekiyor. Derslerin hem kendisinin hem de çocuğun sosyalleşmesine fayda sağladığını görünce buraya daha derin duygularla bağlanıyor. Kendisini anlayan dostlar edindiğini görüyor. Birkaç ay öncesine kadar çocuğuyla markete bile gidemezken şimdi hem de otobüse bindirip gezmeye götürüyor.
     <br/>
     <br/>
     Daha önce çocuğuyla birlikte evden dışarı çıkmaya çekinen, insanların bakışlarından rahatsız olan yüzlerce anneden biri de Havva Meral. "Burada aynı sorunu yaşayan birçok insan gördüm. Yalnız olmadığımı düşündüm. Sorunlarımızı paylaştık. Birbirimize destek olduk. Çocuğumu daha iyi anlamaya başladım. Dışarı çıktığımız zaman çocuğum daha sosyal davranıyor. İnsanların bakışları artık beni rahatsız etmiyor" diyor.
     <br/>
     <br/>
     Bir kamu kuruluşunda çalıştığı için isminin yazılmasını istemeyen bankacı bir anne ise, çocuğuyla kesinlikle otobüse binmiyor, onu yanında götürmek durumunda kaldığı zaman kendi arabasıyla ya da taksiyle gitmeyi tercih ediyor. "Çocuk hem etrafı rahatsız ediyordu, hem de insanların bakışlarından çekiniyorduk" diyor. Evlerinin önündeki caddeden karşıya geçerken dahi çocuğun sorun çıkardığını belirtiyor.
     <br/>
     <br/>
     Havva Meral, artık çocuğun davranışlarının dışarıda daha uyumlu olduğunu gözlemliyor. Onu yanına alıyor, üstelik otobüsle de gezdirebiliyor. Çocuğunun yıllar sonra gözlerinin içine ilk kez soru soran bir şekilde baktığını belirtiyor. Gözle iletişime geçmenin çocukla iletişimde önemli bir aşama olduğunu bilen anne çocuğun bir hayli gelişim gösterdiğini aktarıyor. "Kızım bir hayli yol aldı, çok mutluyum" diyor.
     <br/>
     <br/>
     "NLP ile bakış açılarını değiştiriyoruz"
     <br/>
     <br/>
     İletişim danışmanlığına yönelik imaj, beden dili, NLP ve New NLP gibi iletişim tekniklerini bütün olarak ele alan İletişim Teknikleri Uzmanı Saadet Şen, annelerle olan çalışmasında NLP"yi kullanıyor. Negatif düşünceleri pozitife çevirdiğini söylüyor; "Aile çocuğun zihinsel engelini baştan negatif bir durum olarak kabullenmiş. Hem çocuğunu hem de kendisini toplumdan uzak tutmuş. Bazı aileler ise engelli bir çocuğa sahip olmayı bir tür cezalandırılma olarak görebiliyor. Dolayısıyla ilk adım olarak sorunun algılanma ve dış dünyaya yansıtılma biçimi değişmeli." İşe, çocuğunun zihinsel engelli olmasını olumsuzluk sayan ailenin, bu durumu farklı bir şans ve zenginlik olarak düşünmesini sağlamakla başlayan Şen"e göre dersler hem ailenin hem de çocuğun aynı anda sosyalleşmesinde etkili; "Burada gönül birliği içindeyiz. Bu da onların hayatlarına renk katıyor. Hayata bakışları değişiyor. Daha kaliteli, daha huzurlu bir yaşantıları oluyor."
     <br/>
     <br/>
     NLP"ciler tiyatroya!...
     <br/>
     <br/>
     "Sevgi için destek gerekir" söylemiyle yola çıkan gönüllü eğitimcilerin bir başka ortak noktası da hepsinin NLP tekniklerini biliyor oluşu. Kişisel Gelişim Uzmanı Saadet Şen, Çocuk Gelişim Uzmanı Aşkım Kapışmak, Reklamcı Yeşim Koçer ve Filiz Yıldırım gibi toplam sekiz gönüllü özel eğitim uzmanı "Sertifikalı Deliler" adında bir grup kurdu. Çocuklar için tiyatro yapıyorlar. 9 Mayıs"ta Şişli Cahide Sonku Kültür Merkezi"nde oynanacak oyunun adı ise "Umutlara Dokunmak"... NLP uzmanlarını tiyatro sahnesine çıkaran sebep ise daha çok çocuğa yardım eli uzatmak. Oyunun bütün geliri Zihinsel Engelliler Derneği"ne kalacak. Biletler dernek tarafından satışa çıkarılacak. "Sertifikalı Deliler", isimlerinin patentini aldıklarını ve kalkınması düşünülen bir çok dernek için bu oyunları gönüllü olarak tekrarlamayı düşündüklerini ifade ediyor. (Bilet İrtibat: 0212 660 48 47)
     <br/>
     <br/>
     Önce bireysel terapi
     <br/>
     <br/>
     Derneğin gönüllü Eğitim Danışmanı Aşkım Kapışmak, otistik çocuklara toplu terapiden önce bir süre bireysel eğitim verilmesinden yana. Her çocukla ilgilenecek bir psikolog, pedagog ya da gönüllü eğitimciye ihtiyaç olduğunu belirtiyor. Psikolog ya da pedagogun dışında diğer gönüllülerde ise sadece çocuklara yardımcı olmayı sevmeleri şartını arıyor. Zihinsel engelli çocuklar aile dışında başka insanlarla bir araya gelemiyor. Yalnız yaşıyorlar. "Onlar için ne yapabiliriz" sorusuna Kapışmak şu cevabı veriyor: "Çocuklarınızı alın ve bir zihinsel engelli çocukla hep birlikte top oynayın. Ya da bir parka götürüp gezdirin. Bir şeyler paylaşın. Hiçbir şey yapamıyorsanız çocuğun elinden tutup oturun..."
     <br/>
     <br/>
     Çocuklara tek başlarına neler yapabileceklerini öğreten eğitim danışmanının ilginç teknikleri var. "Bu teknikleri öğretmek için masa başı çalışması yetmez" diyor; "Kırmızı rengi burada kartlardan öğretemiyorsunuz. Çocuğun elinden tutup pazara götürüyorum. Elmayı alıyorum. İşte bak bu elma, ve rengi de kırmızı diye gösteriyorum" .
     <br/>
     <br/>
     Sokakta almak istediği şeylere saldırıp, hem satıcıyı hem de aileyi zor duruma sokabiliyor çocuklar. Ailenin çocukla dışarı çıkmak istemeyişinin birçok sebebi var. Eğitimciler buna da çeşitli çareler buluyor. Diyelim ki, çocukla anne yolda yürürken dondurma reyonunun yanından geçiyor ve çocuk dondurmayı görünce reyonun üzerine zıplamaya başlıyor. Çocuğa para kavramını algılatmakla işe başlıyorlar. Eğitimci dondurma alışverişini çocuğa öğretmek için reyonun bulunduğu yere daha önceden gidiyor. Satıcıya, buraya biraz sonra engelli çocukla geleceğini söyleyip ona göre davranmasını istiyor. Sonra çocukla geliyor. Satıcı, dondurmaya saldıran çocuğa elini uzatıyor ve önce para koymalısın diyor. Çocuk parayı verip dondurmayı alıyor.
     <br/>
     <br/>
     Uzun zaman alan ve zorlu bir mücadele gerektiren bu eğitim sürecinde en az zihinsel engelli çocuk kadar aile bireylerinin de eğitime tabi tutulması gerekiyor. Çünkü özel eğitim almış uzmanlarla yapılan çalışmalar neticesinde, göz teması nedir bilmeyen, temel ihtiyaçlarını bir başkasının yardımı olmadan karşılayamayan otistik çocuklar bile önemli bir aşama kaydediyor. Hatta bazı zihinsel engelliler iş sahibi oluyor. İkinci bir şahsın yardımına gerek duymadan hayatını sürdürebiliyor.
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Fatma Eser, 30-Nisan-2004
> yazınız: 
> 30 MAYISTA  DERGİNİZDE  BULUNANENGEL YOK ADLI YAZINIZI BEĞENİYLE OKUDUMÇOK BEĞENDİM.BAŞARILARINIZIN DEVAMINIZI DİLERİM.

### samet demirli, 30-Nisan-2004
> yazınız: 
> 30mayısta yayınlananengel yok adlı düşünce yazısını beyendim başarılarınızının devamını dilerim.

### mucahittuncel, 30-Nisan-2004
> yazınız: 
> 30 mayısta derginizde yayınlanan engel yok adlı düşünce yazınızı beyendim.başarılarınızın devamını dilerim

### buket kaya, 30-Nisan-2004
> yorum: 
> 30 mayısta belgenizde  yayınlanan engelyok  yazınız  okudum  ve çok beğendim.başarılarınızın  devamını dilerim.

### Ömer Faruk Korucu, 30-Nisan-2004
> yazınız: 
> 30mayısta yayınlanan engelyok adlı düşünce yazınızı beyendim.başarılarınızın davamını dilerim

### BURAK TANGAL, 30-Nisan-2004
> YORUM: 
> 30 Mayıs'ta derginizde bulunan ENGEL YOK adlı yazınızı beğeniyleokudum. Çok beğendim. Başarılarınızın devamını dilerim

### sabri akduman, 30-Nisan-2004
> yazınız: 
> 30 Mayısta yayınlanan yazınızı beğendim. fakat fazla imla hatası yapmışsınız.

### sabri akduman, 30-Nisan-2004
> yazınız: 
> 30 Mayısta yayınlanan yazınızı beğendim. fakat fazla imla hatası yapmışsınız.

### hatice uz, 30-Nisan-2004
> yorum: 
> 30 mayısta belgenizde yayınlanan engel yok adlı yazınızı okudum ve çok beğendim.başarılarınızın devamını dilerim.

### Emine DİPİ, 30-Nisan-2004
> yazınız: 
> 30 MAYISTA DERGİNİZDE YAYINLANAN 'ENGEL YOK' ADLI YAZINIZI OKUDUM ve BEYENDİM. BAŞARILARINIZIN DEVAMINI DİLERİM

### Emine DİPİ, 30-Nisan-2004
> yazınız: 
> 30 MAYISTA DERGİNİZDE YAYINLANAN 'ENGEL YOK' ADLI YAZINIZI OKUDUM ve BEYENDİM. BAŞARILARINIZIN DEVAMINI DİLERİM

### mehmet açılan, 30-Nisan-2004
> yazınız: 
> 30 Mayıs'ta derginizde yayımlanan 'Engel yok' adlı yazınızı beğeniyle okudum. Başarılarınızın devamını dilerim.

Kaynak: [www.aksiyon.com.tr](http://www.aksiyon.com.tr:80/detay.php?id=11402&yorum_id=1175), [web.archive.org (arşiv bağlantısı)](http://web.archive.org/web/20060214062411/http://www.aksiyon.com.tr:80/detay.php?id=11402&yorum_id=1175)
