# Süt ıçtım dılım yandı

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050224095147im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224095147im_/http://www.aksiyon.com.tr/resim/387/34.jpg" vspace="5"/>
  </p>
 </font>
 <font class="content">
  Bir kampanya sayesinde ancak reklamlarda görebildiği sütü ambalajdaki yazıya uygun “lıkır lıkır” yudumlayan çocuklarımız oldu. Fakat evine zar zor ekmek getirebilen ailenin çocukları kampanyadan sonra eskisi gibi aynı tertip yola devam edecek
 </font>
 <br/>
 <p>
  <font class="content">
   Şayet deprem olmazsa, savaş çıkmazsa, yeni bir ekonomik kriz kapıya dayanmazsa, seçim yapılmazsa ilkokullarda başlatılan okul sütü kampanyası önümüzdeki öğretim dönemlerinde de devam edecek. Büyükşehirlerin varoşlarındaki çocuklar ancak bu yolla süt içecek, sağlıklı nesiller yetişecek!... Hiç bir gıdayla ikamesi mümkün olmayan sütün tüketilmesini yaygınlaştırmanın bulunabilen yegane yolu şimdilik kısa süreli kampanyalar. Üç ay sürecek olan bedava süt dağıtımı için sosyal yardımlaşma fonundan sektöre ayrılan bütçe ise 15 trilyon.
   <br>
    <br>
     “Süt içmeyi teşvik etmek, daha kalıcı projelerle yapılamaz mıydı?” sorusunu sormadan önce kampanya aşamasını hatırlayalım: 26 Şubat 2002 tarihinden itibaren, pilot bölge olarak seçilen Ankara, İstanbul, İzmir ve Diyarbakır’da bir milyon öğrencinin 3 ay boyunca, her gün birer kutu süt içeceği duyurulmuştu. Okullarda sütten zehirlenmeler görülmesi üzerine kampanyayı düzenleyenler bugünlerde zor anlar yaşıyor. Geçen hafta Devlet Bakanı Hasan Gemici bakanlar kurulunda süt kampanyasının yararlarını basına anlatma gereği duydu ve aleyhte yazı yazmanın süt içme alışkanlığı yönünde açacağı tehlikelere vurgu yaptı. Toplantıda SETBİR Genel Sekreteri Prof. Dr. Erkan Benli de vardı. Prof. Dr. Benli, bundan uzun süre önce, Anasol—M hükümetinin çeşitli bakanlarına giderek bu projeyi açıklamış ve destek istemişti. Fakat uzun süre kimseden ses çıkmadı. En sonunda projeye Milli Eğitim Bakanı Metin Bostancıoğlu ile Devlet Bakanı Hasan Gemici sıcak baktı ve düğmeye basıldı. İhale ile 8 süt firmasına her gün bir milyon kutu süt dağıtma hakkı verildi. Devletin birtakım sektörleri bu şekilde sübvanse etmesi alıştığımız, gelişmiş ülkelerde de görülen olağan bir durum. Ancak süt sektörüne aktarılan bu parayla ilkokul çocuklarının sütten faydalanmalarının nasıl sağlanabileceği, belirli bir süreyi kapsayan bu çalışmanın sağlıklı beslenmeye ne tür katkılarda bulunacağı oldukça çetrefilli bir konu. Okulda arkadaşlarına özenip eline tutuşturulan sütü ambalaj yazısına uygun “lıkır lıkır” iştahla yudumlayan çocukları özendirme çalışması belki süt almaya müsait ailelere kısmen yarayacak. Fakat evine zar zor ekmek getirebilen ailenin çocukları kampanyadan sonra eskisi gibi aynı tertip yola devam edecekler.
     <br>
      <br>
       Kampanyayı faydalı bulan ancak bu tür açılımların belirli bir süre sonra bir yere kadar gelip tıkandığını belirten Marmara Üniversitesi İktisadi ve İdari Bilimler Fakültesi Öğretim Görevlisi Doç. Dr. Kamil Uslu, süt sektörüne dair uzun vadeli ve kalıcı projeleri hatırlatıyor. Uslu’ya göre eğer sektör desteklenecekse hayvancılık yapılandırılabilir ve çeşitli projelerle çiftçiye yardım edilebilir. Hayvancılığın yaygın olduğu Doğu ve Güneydoğu Anadolu’da, İç Anadolu’nun tarıma elverişli olmayan bazı bölgelerinde hayvancılık ön plana çıkartılabilir. Doç. Dr. Kamil Uslu’nun dikkat çektiği kalıcı proje arasında süt üretimi açısından çiftlik ekonomisi önemli bir yere sahip. Hayvancılığın yoğun olduğu bölgelerde çitflikler kurup, üreticiyi bilinçlendirmeyi ve süt üretimine ağırlık vermeyi daha isabetli buluyor. Uslu, Süt potansiyeli yükseldiği zaman rekabet ve kalitenin artacağını ve sütün ancak bu şekilde daha ucuza temin edilebileceğini belirtiyor.
       <br/>
       <br/>
       Çocukları zehirlemez
       <br/>
       <br/>
       Bir süredir okullarda art arda yaşanan sütten zehirlenildiği haberleri üzerine konuya ilişkin çeşitli yorumlar yapılıyor. Laboratuvar tetkiki doğrultusunda rahatsızlıkların sütlerden kaynaklanmadığı söylendi. Milli Eğitim yetkililerinin bazıları bu tür rahatsızlıkları çocukların psikolojisine bağladı, bir kısmı da öğrencilerdeki hastalığın daha öncesinden var olduğuna dikkat çekti. SETBİR’den Prof. Dr. Benli de sütün zehirli olduğuna dair haberlerin bir Kenya’da bir de bizde çıktığını, bunun ciddi bir bilgisizliğin işareti olduğunu ekliyor.
       <br/>
       <br/>
       Beslenme uzmanları bile bu konuda farklı görüş içinde. Vücut için yeni bir besin olan maddeyi vücut başlangıçta tanımaz, tepki verir. Bu tür etkiyi anlayabilmek için daha önce ne tür aralıklarla süt içtiklerini çocuklardan dinlemek lâzım. İlkokul dönemi çocukları en az günde yarım kilo süt içmek durumunda. Kemik gelişimi için gerekli olan kalsiyum ve B vitamini için süt gerekli bir besin şeklindeki görüşleriyle çocuğun süte alışması ve ihtiyacının karşılanması için belirli aralıkta süt alımını yetersiz bulan Beslenme Uzmanı Feyhan Ulukan’dan daha radikal bir çıkış yapan Psikolog ve Beslenme Uzmanı Doç. Dr. Meliha Kırkıncıoğlu, süte karşı vücudun reaksiyon göstermesinin çocuklarda değil, uzun süre süt içmeyen yetişkinlerde görülebileceğini belirtiyor. Çocuklardaki zehirlenmede sütün mikroplu olduğunu düşünüyor.
       <br/>
       <br/>
       Kampanya “lıkır lıkır”
       <br/>
       <br/>
       Her biri 200 ml. olan süt paketlerinin maliyetinden hesaplandığını belirtilen okul sütü kampanyasının ortaya çıkardığı sonuçlara bakılırsa, çocukların gündemine süt içme olgusunu yerleştirmenin yanında süt sektöründe ciddi bir hareketlenme oluşturmak öncelikli amaç. Kampanyanın ana gerekçesi görünse de fakir aile çocuklarının süt içmesini sağlamak önem açısından üçüncü, dördüncü sırada yer alıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11847), [web.archive.org (arşiv bağlantısı)](http://web.archive.org/web/20050224095147/http://www.aksiyon.com.tr:80/detay.php?id=11847)
