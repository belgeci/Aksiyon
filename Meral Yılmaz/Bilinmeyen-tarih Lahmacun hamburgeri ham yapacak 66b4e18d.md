# Lahmacun hamburgeri “ham” yapacak

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20030704142612im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030704142612im_/http://www.aksiyon.com.tr/resim/43/20.jpg" vspace="5"/>
  </p>
 </font>
 <font class="content">
  Yerel yemek sektörü yabancı fast–food’a karşı biraz daha üst perdeden konuşuyor. Bunda, sağlık bilincinin artması, yerel olana güvenin daha çok olması gibi faktörlerin yanında McDonald’s şubelerinin sayısının 134’ten 78’e düşmesi de etkili. Son yıllarda modern yaşamın getirdiği hareketlilik insanları ayakta süratle karın doyurmaya yöneltti. Sayıları hızla artan fast–food’lar zaman zaman eleştiri konusu oldu. Şimdi bu sektöre yerli rakip geldi. “Her yabancı fast–food satılan mekanın yanıbaşında bir lahmacuncu” sloganı yavaş yavaş yayılıyor.
 </font>
 <p>
  <font class="content">
   Söz açılmışken söyleyelim; lahmacuna “Ayağa kalk Sakarya” diyen İbrahim Tatlıses’e de yerli fast–foodçulardan sonsuz şükran var.
   <br/>
   <br/>
   McDonald’s gençliğiyle Güneydoğu mutfağını önemli ölçüde kaynaştıramasa da birini diğeriyle yan yana, aynı semtlere taşıyabilmişti Tatlıses. Şark sofraları bu halkanın devamı olma gayreti içine girdi ancak, kendilerine verdikleri isim başlarını ağrıtacak gibi. Çünkü giderek “kebap” eşittir “Şark sofrası” anlamını çağrıştırıyor insanların zihninde. Kebapçılarla gurmelerin hiçbir zaman hemfikir olamayacakları kadar karmaşık bir isim tartışması bu. Kavramın içinin mevcut mönülerle doldurulamayacağı yorumları da olayın ayrı bir boyutu.
   <br/>
   <br/>
   Şark sofralarının isim tartışması yaşanadursun, kebapçılar ve Osmanlı–Türk mutfağını yaşatmaya çalışan lokantalar yerel lezzetleri savunma arenasında el ele verip birinci tehdit olarak gördükleri yabancı fast–food’u eni konu masaya yatırıyor. Konferanslar, sokak yemekleri festivalleri, “sefer tası hareketi” derken meramlarını kısmen de olsa anlatmayı başardılar.
   <br/>
   <br/>
   Amerikan çıkışlı fast–food’la kendi pazar paylarını kıyaslayanlar, birbirlerine karşı acımasız eleştiriler yöneltmekten de geri kalmıyorlar. Merdiven altı dönerciler, “dürüm tır”lar, seyyar lahmacuncular yerli ayaküstü yemek kültürünün imajını alaşağı ediyor doğal olarak. Bu saydıklarımızın mekanlara çekidüzen getirilmesi, içerikle dekorun uyumlu olması, kullanılan malzeme, fiyat stratejisi gibi açmazlardan kurtulmaları ise zor gibi görünüyor.
   <br/>
   <br/>
   Önlerindeki şansları, bu pasta içinde en büyük payı bulunan McDonald’s ların artık iyice küçülmüş olması. Yerli yemek sektörünün son iki yılda sesini biraz daha üst perdeden duyuruyor olmasında McDonald’s’ın şube sayısının 134’ten 78’e düşmesinin etkisi hayli fazla.
   <br/>
   <br/>
   Ayaküstü yemek denince ilk akla gelen McDonald’s, eleştiri oklarının da birinci hedefinde. Oysa, lahmacundan dönere birçok yiyecek, hatta simit ve poğaçalar bile bu kapsamda değerlendiriliyor. Yerli ya da yabancı fast food’lar arasındaki fark ise, genel hatlarıyla mutfak kültürü ve sunum tekniğiyle ilgili. Tüm mesele de bundan ibaret...
   <br/>
   <br/>
   Gençlerin yarısı hamburger bağımlısı
   <br/>
   <br/>
   Çeşitli araştırma sonuçları gösterdi ki, genç nüfusun yarısı hamburger bağımlısı. Cola tüketimi yüzde 70’lerde. 16–18 yaş grubuna mensup gençlerin yüzde 57.3’ü soslu hamburger düşkünü. Yüzde 57.5’i ise döner tercih ediyor.
   <br/>
   <br/>
   Hal böyle olunca, diyetisyenlerin o meşhur kalori cetvellerinin sakıncalı bölümüne daha çok donmuş yağ oranıyla öne çıkan hamburger takılıyor. Bir hamburger, yanında patates kızartması ve cola, bir günde en fazla almanız gereken doymuş yağ miktarınızı zorlamanız anlamına geliyor.
   <br/>
   <br/>
   Benzer şekilde bir orta boy patates kızartması, 4 tatlı kaşığı yağa tekabül ediyor. İster yerli ister yabancı olsun, ‘çoğu zarar azı karar’ sözü yemek sektörleri arasındaki savaşta daha çok hatırda tutulmalı.
   <br/>
   <br/>
   “Şark sofrası isminden dönüş yok”
   <br/>
   <br/>
   Geçmişteki yemek kültürünün araştırılması, daha kaliteli ürünlerin aranır olması gibi nedenleri, hamburger kültürünü gözden düşüren etkiler arasında gören Ziya Şark Sofrası’nın Genel Müdürü Ramazan Bingöl’e göre, lahmacun hamburgerden daha sağlıklı. “Yanında bir de ayranı var” diyor... Bingöl, Şark sofrası kavramının yaygınlaştığını, artık bundan geriye dönüş olmayacağını belirtiyor. Bu tür yerlerin genelde içkisiz olması, kullanılan etin güvenilir olduğu inancını da pekiştirmiş.
   <br/>
   <br/>
   Yerel yiyeceklere olan talep artışı, fiyatla da orantılı. Sefer Tası Hareketi Yürütme Kurulu Başkanı Ümit Sinan Topçuoğlu’na göre, döner ekmek yiyen kişi doyuyor, pahalı değil, otantikliği de var. Yemek bir tür macera, yeni bir tat arayışı. Sırf bu mantıkla bile kebaplar dünyayı ele geçirme yolunda.
   <br/>
   <br/>
   Aslında her şey yolunda
   <br/>
   <br/>
   1980’li yıllarda İstanbul–Taksim’deki McDonalds’ın müdavimleri arasında Turgut Özal’ın da bulunduğu günlerden bugüne çok şey değiştiği görüşünde Hacı Abdullah Lokantası’nın Genel Müdürü Abdullah Korun. “Eskiden aileler buraya gelir, çocukları ise McDonalds’a giderdi. Şimdi aileler çocuklarını da getirmeye başladılar” diyor. Korun’un bu alanda daha iyi şeyler olması için olmazsa olmaz gördüğü birtakım önerileri dikkate değer: “Lokantalara standart getirilmeli; mesleğimizin gelişmesi adına belirli bakanlıklar, mülki amirler ve belediyeler iş birliği içinde olmalı...”
   <br/>
   <br/>
   Tüm bunların yanında, yerel ayaküstü yiyecekler yabancıları topa tutarken kendi içlerinde uzun süre problem olacak gibi görünen belirli sorunlara da çözüm bulabilmiş değil. Kalitesiz ürünlerin imajlarının önündeki ciddi engellerden biri olmasından müthiş rahatsızlık duyuyorlar. Denetim istiyorlar. Kötü bilinenlerin kebapçı ismiyle değil, mekan adıyla ifşa edilmesini doğru buluyorlar. Velhasıl bir lahmacunu bile dünyaya açamadık diye hayıflanmaları umarız boşa çıkmaz.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2404), [web.archive.org (arşiv bağlantısı)](http://web.archive.org/web/20030704142612/http://www.aksiyon.com.tr:80/detay.php?id=2404)
