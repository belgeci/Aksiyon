# KENDİ KENDİNE TİYATRO

*Meral Yılmaz 2001.05.26*

<div>
 <p class="spot">
  Yalnız hanımlara özel  oyunlar yazıp oynamaları  salona giremeyen erkekleri  ajite ediyor olsa da onlar  "başörtüsüz olsaydık da  yine bayanlara özel tiyatro  yapmayı seçerdik" diyorlar.  Altı yıldır tiyatro  çalışmalarıyla tanIdığımız  Kendimiz  Tiyatrosu,"Şattadanak  Ailesi"yle toplumsal  dogmaları irdelemeyi  hedeflemiş
 </p>
 <p class="metin">
 </p>
 <img border="0" src="/web/20020209023006im_/http://www.aksiyon.com.tr/2001/338/resimler/Tiyatro.jpg"/>
 <p class="metin">
  Yılda bir kaç kez sessiz sedasız perde açıyor, salonu dolu dolu kapatıyorlar. İşin garibi onları herkes tanımıyor ama izleyicisi biliyor. Artık eskisi gibi medyada görünmüyorlar.
 </p>
 <p class="metin">
  Yedi yıllık profesyonel tiyatro serüveninden sonra geldikleri noktada en büyük idealleri tiyatro okulu açmak ve öğrenci yetiştirmek. Evet, şaşırabilirsiniz... Bir tiyatro sanatçısını besleyen en önemli olgu alkış iken onların ümitlerini kamçılayan istekleri tiyatro adına eğitimci olmak. Kimi müzikal tiyatro için kolları sıvamış ses dersleriyle haşır neşir, kimi televizyon ve reklam filmlerinde oynamaya sıcak bakıyor. Dahası, onlar çizgileriyle kabul görebilecekleri ortamlara girmek için fazlasıyla donanımlı olmanın peşinden koşmayı yeğliyorlar. Örtülerinin ise, Türkan Şoray kanunları gibi algılanmasını istiyorlar.
 </p>
 <p class="metin">
  Yalnız hanımlara özel oyunlar yazıp oynamaları salona giremeyen erkekleri ajite ediyor olsa da onlar "Başörtüsüz olsaydık yine bayanlara özel tiyatro yapmayı seçerdik" diyorlar. Refleks olarak onlardan beklenenin aksine oyunlarında din temasından ziyade ortak toplumsal kaideleri işlemeyi tercih ediyorlar. Şimdilerde sahneye taşıdıkları "Şattadanak Ailesi" yle toplumdaki dogmalara dikkat çekmeyi amaçlamışlar. Bir nevi "içeriden bir özeleştiri" olarak tanımlıyorlar oyunlarını. Kendimiz ismini tercih etmeleri de tesadüfi olarak algılanmamalı.
 </p>
 <p class="metin">
  Yazıyor, yönetiyor, oynuyor...
 </p>
 <p class="metin">
  Kendimiz Tiyatrosu'nun yaklaşık 10 kişilik oyuncu kadrosunu kuran Tiyatrocu Gülay Şeker Özsoy, 1994'ten bu yana sürdürdüğü ekip çalışmasında ağır adımlarla ilerlemeyi yeğlemiş. Yazıyor, yönetiyor, oynuyor. Tiyatro ve diksiyon kursları veriyor. MütesettirE bayanlar olarak tiyatro ekibi oluşturmak ve bu alanda boy göstermek pek kolay olmamış onun için. Bir çekince olarak, siyasi kanalların davetlerine temkinli yaklaşıyorlar. Bazı oyunların konularını Fazilet Partili kanallar daha çok beğeniyorlarmış, bayrak temasının işlendiği sahne de MHP"lilerden daha çok rağbet almış. Herhangi bir parti adına çalışıyor izlenimi oluşturulmasından rahatsızlık duyuyorlar. Bu nedenle hiç bir daveti kabul etmeye yanaşmıyorlar. Bir nevi sütten ağızları yanmış olma hali onlarınki. İlk zamanlarda bazı medya birimleri Refah Partili kadınların tiyatrosu diye onları lanse etmeye çalışmış. Bazıları da çekim için geldiklerinde "Burada harem tiyatrosu varmış" diye konuya giriyorlarmış. Şimdilerde eskisi kadar olmasa da farklı haber teklifleri almalarına rağmen "bir kısım medya"yla köprüleri atmaya niyetli gözükmüyorlar.
 </p>
 <p class="metin">
  İçeriden bir özeleştiri
 </p>
 <p class="metin">
  "Biz her kesimden kadına hitap ediyoruz, oyunlarımızda toplumsal konulara yer veriyoruz. İzleyenler arasında örtülü olmayan bayanlar yağunlukta. Bu yılki oyunumuz Şattadanak Ailesi. Bu oyunda nereden geldiği belli olmayan hurafeleri işliyoruz. Kara kedi geçti denir. Bu inancın dinle bir alâkası yok. Biri ortaya bir şey atıyor ve boyutlarına kendi de inanıyor. Bunu oyunumuzda daha iyi kavrıyor izleyici. Sizin ürettiğiniz şeyleri yaşamak ister miydiniz, diyoruz. Ayrıca tabulaştırılan adetlere de dikkat çekiyoruz. Toplumdaki aksaklıkları göstermeye çalışıyoruz. Genel insanî kaideleri ve evrensel gerçekleri ön planda tutuyoruz oyunlarımızda. Toplumun kusurlu yapısından ziyade güzel yanını daha çok önemsiyoruz. 10 aksak yönümüz varsa bir doğruyu gösterme ve ortak paydada buluşmayı önemsiyoruz. Sorgulamalarını istiyoruz. Eleştirmiyoruz..."
 </p>
 <p class="metin">
  Ümraniye Belediye Tiyatrosu'nda sahnelenen Şattadanak Ailesi'nin yönetmeni Özsoy, çalışmalarını bu şekilde özetliyor. Gülay Şeker Özsoy, kendisi gibi yönetmen olan eşi Naci Özsoy'la birlikte çalışıyor. "Merdivenleri aceleyle çıkmanın bir manası yok. Parlayıp sönen bir yıldız olmak istemiyoruz, diyerek Kendimiz Tiyatrosu sakinlerinin bulunduğu noktayı değerlendiriyor.
 </p>
 <p class="metin">
  Müzikal tiyatro için kolları sıvamış
 </p>
 <p class="metin">
  Hem başörtülü olup hem de tiyatro için bir şeyler yapmak ne derece mümkün olabilirdi? Bir gazete ilanında "Tiyatro dersleri verilir" ibaresiyle kolları sıvıyor Kendimiz Tiyatrosu'nun elemanlarının çoğu. İçlerinde, Boğaziçi Üniversitesi'nde okuyanlardan lise öğrencisi, müzikal tiyatro için özel ders alanlar, yönetmen ve senaristlik için çalışanlara kadar renkli simalar görmek mümkün.
 </p>
 <p class="metin">
  Hemen hepsinin ortak ideali sanat okulu projesiyle yola devam edebilmek. Çevre ve akrabalardan yoğun destek aldıklarını söylüyorlar. Ailesine haber vermeden tiyatro çalışmalarına katılan Boğaziçi Üniversitesi öğrencisi Ayşe Avcil, konuyu ailesine söyleyince olumlu tepki almış. Beş yıl öncesiyle günümüz kriterlerinin farklı olduğuna dikkat çekiyorlar ve ileriki yıllarda önlerinin daha da açılacağı ümidindeler. Çizgileri dahilinde filmlerde rol almaya açıklar. Hatta tiyatroya ilgi duymayan biriyle evlenmeyeceğini söyleyenler de var aralarında.
 </p>
 <p class="metin">
  Görünen o ki, Kendimiz Tiyatrosu sakinleri işleriyle bir hayli bütünleşmiş bir hava içinde. Konuşmalarıyla, hareketleriyle ve de hayatı sorgulayış biçimleriyle çevrelerinden daha farklı bir atmosferde yaşıyor gibiler. "İnsanlar bizi çizgi dışı olarak görüyor" diyorlar. Haksız da sayılmazlar...
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020209023006/mailto:meral.yilmaz@aksiyon.com.tr">
   meral.yilmaz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/338/kultur/1.htm), [web.archive.org (arşiv bağlantısı)](http://web.archive.org/web/20020209023006/http://www.aksiyon.com.tr:80/2001/338/kultur/1.htm)
