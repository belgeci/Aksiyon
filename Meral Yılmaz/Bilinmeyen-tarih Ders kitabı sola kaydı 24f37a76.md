# Ders kitabı sola kaydı

*Meral Yılmaz Bilinmeyen-tarih*

<div>
 <p>
  <font>
   İlgili düzenlemeyi gelecek yıl yapacak olan ve önceki dönemde hazırlanan kitapları bedava kitap kampanyası çerçevesinde yeniden bastıran MEB, kendi çizgisiyle çok da örtüşmeyen kitapları üste para verip okutmuş olacak...
   <br/>
   <br/>
   İlk ve orta okullar için bu yıl başlatılan bedava kitap projesi Milli Eğitim"in ve dolayısıyla hükümetin başını ağrıtacağa benziyor. Öğrenci ailelerinin maddi yükünü hafifletmek amacıyla gerçekleştirilen kitap kampanyasında dağıtılan kitaplar geçmiş dönemde hazırlanmış kitaplar. AK Parti"nin ders kitaplarına ilişkin yeni düzenlemesi 2005 yılına yetiştirilmeye çalışılıyor. Dolayısıyla bu yıl için okullara dağıtılan kitaplara bakarak, ilk etapta birtakım itirazların yükseleceğini zannediyoruz.
   <br>
    <br>
     Ders kitaplarını öğretmenlerle birlikte seçen devlet okulları, şimdi dağıtımdan paylarına düşen yayınevlerinin kitaplarını okutmak durumunda kalacak. Bu durum öncelikle öğretmenleri sıkıntıya sokuyor. Birkaç yayınevinin kitaplarını inceleyip uygun olanı seçme yetkisi olan öğretmenlerin tercih hakkı kalmamış olacak.
     <br>
      <br>
       Bakanlığın yürüttüğü kitap kampanyasının mantığına bakılırsa, kitap ve yayınevi ayırımı yapılmadan gerekli olan kitap sayısı belirlenip yayınevlerinden eşit ölçüde alınıyor. Daha önceden onay verilmiş kitaptaki içerik sorun olarak görülmüyor.
       <br>
        <br>
         Ders kitabı meselesinin kendi alanlarında lobileri de var. İktidarların elinde yap boz tahtasına dönmüş bir ders kitabı çöplüğü söz konusu. Genelde, kitaplar 5 yıl süreyle geçerli olacak şekilde hazırlanıyor. İlgili bakanlık bünyesinde bulunan Talim Terbiye Kurulu"nun kıstaslarına tıpa tıp uygun olması bile kitabın onaylanması için çoğu kez yeterli olmuyor. Milli Eğitim için kitap hazırlayan yayınevleri zaman içerisinde bu girdaplardan geçip işin usulünü öğrenmişler. İlkeli duranların kitapları bugün git yarın gel misali süründürülürken, işin raconunu kavrayanlar için kitap basmak kolay hale gelebiliyor.
         <br/>
         <br/>
         Bu yıl dağıtılan kitapların çoğu 2000 ve sonrasında hazırlanmış olanlar. Hatırlarsanız önceki hükümette Milli Eğitim Bakanlığı DSP"ye verilmişti. Bu dönemde hazırlanan kitaplar da zaman zaman basına aksetmişti. En çok da Cumhuriyet Gazetesine... Nedendir bilinmez, ilköğretim Türkçe kitaplarına eserleri taşınan yazar-çizer-sosyolog-oyun yazarı ve neredeyse bilumum isimler sol görüşlülerden seçilirken, sağ görüşlü bir tek ismine bile yer verilmemişti. Medyadan tanıdığımız bu isimler daha çok Cumhuriyet Gazetesi yazarlarından seçilmiş.
         <br/>
         <br/>
         Ders kitaplarına ilişkin düzenlemeyi gelecek yıla bırakmak durumunda kalan Bakanlık, bedava kitap kampanyası ile büyük ölçüde kendi politikalarına ters çizgiler taşıyan kitapları üste para verip okutmuş olacak. Geçen yıldan aşina olduğumuz bu kitaplarda, yine o dönemde zaman zaman uç gösteren kronik sol bakış açısı net biçimde hissediliyor. Mesela, 5. sınıflar için hazırlanmış Türkçe kitabını karıştırırken bir tane sağ görüşlü yazara rastlayamıyorsunuz. Fakir Baykurt, Ataol Behramoğlu, İlhan Selçuk, Aziz Nesin, Uğur Mumcu, Yaşar Kemal gibi isimlerin eserlerinden birden çok alıntıya yer verilmiş. Bu kitaplara bakarken kendinizi herhangi bir sol basına ait bir gazeteyi okur gibi hissediyorsunuz. Mustafa Kutlu, Beşir Ayvazoğlu, Sevinç Çokum ya da Necip Fazıl gibi bir çok ismi yok sayan bir mantık...
         <br/>
         <br/>
         Başka bir yayınevi tarafından 2002 tarihinde 5 yıl süreyle ders kitabı olarak okutulmak üzere hazırlanmış 8. sınıf Türkçe kitabı kısmen daha karma bir yaklaşım göstermişse de genel vaziyet aynı. Bu kitapta da medyadan aşina olduğumuz isimler var. İlk bakışta, Emre Kongar, Selim İleri, Işıl Özgentürk gibi Cumhuriyet Gazetesi yazarları dikkat çekiyor. Kitabın farklı bir yönü ise Ziya Gökalp"in hatırlanması.
         <br/>
         <br/>
         Türkçe kitaplarında daha belirgin olarak göze çarpan ideolojik kutuplaşma, aslında kitabı hazırlayan yayınevini de memnun ediyor değil. Başarı Yayınevi bunlardan biri. Cumhuriyet Gazetesi onların hazırladığı ders kitaplarını eğitimde devrim olarak nitelemişti. Yayınevi "Nasrettin Hoca misali, göle bir maya çaldık tuttu" diye açıklıyor bu durumu. Kitaptaki konu ve isimleri belki kuruldan geçer mantığıyla seçtiklerini belirtiyorlar.
         <br/>
         <br/>
         Ermeni meselesi yazılamıyordu
         <br/>
         <br/>
         Ders kitabı hazırlamak, yönetimler açısından işin içinden alnının akıyla çıkmakla eşdeğer. Konuya ilişkin aksaklıkların çoğu gündeme gelmiş değil. Mesela tarih dersi kitabı her dönem ilgili bakanlıkla yayınevi arasında ciddi sıkıntılara yol açan bir konumda.
         <br/>
         <br/>
         Geçtiğimiz dönemde yaşanmış fakat basına aksetmemiş bir çok olay yeni gündeme getiriliyor. Mesela Ermeni meselesinin yazım hikayesi bir hayli ilginç. Bu konunun Ermeni lobisinin savunduğu tezleri doğrular şekilde tarih kitabına yeniden yazılması ve Ermenilerin silahlandığı, köy bastığı, Ruslarla işbirliği yaptığına dair olayı olumsuzlayan anlatımın kitaptan çıkarılması isteniyor. DSP-MHP- ANAP Hükümeti döneminde gerçekleştirilmek istenen ve yayınevlerine kadar akseden bu konunun sonradan nasıl oluyorsa ikinci bir kararla objektif olarak ele alınması isteniyor...
         <br/>
         <br/>
         "Türkçeyi öğrenmek kimya
         <br/>
         <br/>
         formülü kadar zor değildi"
         <br/>
         <br/>
         Bayrak Yayımcılık"taki konumu vesilesiyle ders kitaplarına dair çıkmazlara aşina olan Edebiyatçı ve Yazar Belkıs İbrahimhakkıoğlu, ders programlarında korkunç hatalar yapıldığını yıllardır anlattığını ancak yeterince duyarlılık gösterilmediğini belirtiyor ve ekliyor: "1991"den bu yana bu işin içindeyim. Ders kitapları meselesi asla düzelmedi. Öyle korkunç programlar yapıldı ki, edebiyat programını matematikçi hazırladı. Dili budadılar. Yaşayan Türkçe"nin korunması esas alınmalıydı. Kitapları bakanlığın kendisi de hazırlasa, yayınevine de hazırlatsa olsa hep problem oldu. Eğitim endişesinden çok birilerinin para kazanması söz konusuydu çünkü..."
         <br/>
         <br/>
         Talim Terbiye Kurulu"nun uygun ders kitabı çıkartmaktan ziyade iş takibi yapan bir merci haline dönüştüğünü ifade eden İbrahimhakkıoğlu, şimdiki bakanlığın bu kurula ilişkin ciddi düzenlemeler yapması gerektiği görüşünde. Yayınevi olarak hazırladıkları kitaplara çoğu kez maksatlı olarak onay verilmediğini, somut bir açıklama da yapılmadığını belirtiyor.
         <br/>
         <br/>
         "Milli Eğitim için hazırlanan kitaplar ne kadar millilik taşıyor?" sorusunu da gündeme getiren İbrahimhakkıoğlu, memleketine, diline, kültürüne, dinine düşman olmayan nesiller yetiştirmeyi amaçlayan bir sistem olursa ancak "Milli Eğitim"in işlevini yerine getirmesinden bahsedilebileceğini düşünüyor. Gençlerin kendi dilini kullanmasının kimya formüllerini ezberlemekten daha basit olduğuna, dilin kasıtlı olarak geri bırakıldığına inanıyor.
         <br/>
         <br/>
         Ayırım yapmadık
         <br/>
         <br/>
         Kendi politikasına aykırı olsa da Milli Eğitim Bakanlığı, bu yıl para verip bastırdığı kitaplar arasında ayırım yapmış olarak değerlendirilmek istemiyor. Müsteşar Nejat Birinci"nin yorumu da bu doğrultuda. Birinci, bu yıl hiç bir yayıncı, perakendeci ve dağıtıcının ziyana uğramasını istemediklerini belirtiyor. Talim Terbiye Kurulu"nun onay verdiği, süresi bitmemiş ne kadar ders kitabı varsa hepsi yeniden basıldı. Bizim dönemimizi yansıtmıyor diye o kitabı basmamazlık yapamazdık, içeriğe bakamazdık, diyor. "Elbette kaliteli kitap olsun, milli değerlere bağlı olsun isteriz ancak, bu eserlerde yıkıcı şeylerin olduğunu zannetmiyorum" diyor.
         <br/>
         <br/>
         2005 yılı için tüm müfredatı değiştireceklerini belirten Birinci, yeni eğitim programı için ve eğitimci uzmanlarla çalışacaklarını söylüyor. Bu yılki kitap kampanyasını başarılı buluyor ve 79 milyon kitap dağıtıldığını belirtiyor.
         <br/>
         <br/>
         Bir öğrencinin kitap masrafı yaklaşık 30 milyon. Kitap başına düşen ortalama fiyat ise 3.5 milyon olarak hesaplanmış. Öte yandan okul müdürlerinin aldıkları kayıt parası 50 milyon civarında... Ee artık pes yani...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 898 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2925), [web.archive.org (arşiv bağlantısı)](http://web.archive.org/web/20050115212421/http://www.aksiyon.com.tr:80/yazdir.php?id=2925)
