# Ne 68 ne de 80 gençliği : Reyting kuşağı

*Meral Yılmaz Bilinmeyen-tarih*

<div>
 <p>
  <font>
   Popüler kültürün içeriği giderek genişliyor ve dejenere oluyorsa da sunduğu argümanlar tek tip. Starlar birbirini taklit ediyor, televizyon dizilerinden biri tutunca benzeri başlıyor, magazin programları
   <br>
    aynı haberleri aktarıyor...
    <br>
     Bir anda şöhret olup patlayanlar, popüler kültürde "çalışmadan para kazanma"nın geçer akçeliğini lanse ediyor. Sonunda ortak bir noktada birleştik. Tüm Türkiye aynı konu üzerinde sohbet eder oldu. Popüler kültürün bir numaralı ileti araçlarından magazin kültürü gündelik işlerden boğulma noktasına gelmiş insanların ortak dili haline geldi. Giderek atomize olduğunu gören şehir insanı önce komşusunu kaybettiğini fark etti.
     <br>
      Sokakta, çeşme başında selamlaşıp dertleşecek zamanlarda olmasak da, bakkala giden 60"lık teyze bir ekmek, yarım kilo kıyma isterken "Gülben Ergen"in kaset skandalı gerçekten de doğru mu evladım?" sorusunu araya sıkıştırıp onay alma / sohbet etme ihtiyacını yansıtabiliyor.
      <br/>
      <br/>
      TRT"den başka haber kanalı tanımayan 80"lik dedenin sabah kuşağında Seda Sayan"ı izlerken muzip bir gülümsemeyle, "Bu kadın çok fena, kaç koca eskitti sayısını unuttum" diyebiliyor. Başka hayatları merak etme refleksi yaş sınırı tanımıyor. Normal zamanlarda kıyısından bile geçilemeyen ışıltılı hayatlar televizyon ekranı kadar yakına geldi. En samimi arkadaşa bile açılamayan mahrem konular televizyonda konuşuluyor. Ekranlardan, iç burkan acılı yaşam hikayeleri dramatize ediliyor. Halk kültürü olarak lanse edilen popüler kültürün dayatmacı argümanlarıyla halklar daha da rencide ediliyor. "Size ancak bu programlar yaraşır minvalli, çekip çevirme hali yaşanıyor sürekli.
      <br>
       <br>
        Son kertede Pop Star yarışması hem gurur ve acı yüklü hayatları önümüze getirdi hem de konuşacak ortak paydalarımız oldu! Öyle ki, yarışmanın yayınlandığı kanalın mensup olduğu medya grubunun yayın organları, konuyu tek elden emir almışçasına öyle çok irdelediler ki, acıların çocuğu Bayhan"dan bahsetmeyen yazarların aydınlığından şüphe edeceğiz az kalsın. Gerekçe olarak da Pop Star"ın ülke gerçeğini görmemize yarayan sosyolojik bulgular verdiğinden bahsedildi. Aylardır devam eden yarışma tacizine maruz kalmışlık halinden kurtulabileceğini sananlar da yanılıyor. Ne de olsa reyting alıyorlar. Reytingin medyatik bir meşruiyet aracı olduğu hepimizin malumu. Başarı öyküsü olarak lanse edilmesinin ne kadar etik bir izah olduğu ise kimsenin umrunda değil. Ancak yine de uç duygulara hitap eden her şeyin rating aldığını bilen binlerce insan yaşıyor bu ülkede.
        <br>
         <br/>
         Popüler işler yapan ve insanları renkli hayatlara kilitleyen, popüler kültürü ileten bir numaralı araç konumundaki televizyon geniş kitlelerin masrafsız ve en kolay eğlence aracı son 20 yıldan bu yana. Aynı ve tek tip kaynaktan besleniyoruz. Aralarında ekonomik olarak uçurumlar bulunsa da Türk gençliği şaşılacak bir şekilde kültürel olarak birbirine yakınlık göstermeye başladı. Eğlence, müzik, mankenler ve futbol dünyasında edinilen idollerle birlikte ortak hayal dünyasında birleştiler. Popüler kültürün içeriği giderek genişlemiş ve daha çok dejenere olmuşsa da sunduğu argümanlar değişmiyor. Starlar birbirini taklit ediyor, televizyon dizilerinden biri tutunca benzeri başlıyor, magazin programları her kanalda aynı haberleri aktarıyor... Bir anda şöhret olup patlayan, zahmetsiz milyarlar kazanan genç star ve mankenler, popüler kültürde çalışmadan para kazanmanın geçer akçe olduğunu lanse ediyor.
         <br/>
         <br/>
         1960"ların idealist, politize olmuş gençleri 80"lerde ekonomist olmak isteyen nesillere dönüşürken, günümüzde idealler zenginlik ve başarı üzerine kurgulanmaya başladı. Daha çok 25 yaş ve orta öğrenim dönemi arasındaki genç nüfusa hükmeden popüler kültürün etkisiyle büyüyen gençlerin hedefleri, hayat yorumu, sevdikleri işler hep aynı... Başarı onlar için her şey. Ancak, buna kestirmeden ulaşmayı tercih ediyorlar. Pırıltılı hayatlara özeniyor fakat değirmenin suyunun nereden geldiğini sorgulamayı önemsemiyorlar. Popüler kültürün kitleler üzerindeki etkilerine denk düşen trend araştırmaları olan Pazar Araştırma Şirketi Trendgroup"un yönetici ortağı Nurhan Keeler"in verdiği bilgiler popüler kültürün gençler üzerindeki nirengi noktasını gözler önüne seriyor. 12 ilde 600 kişi ile yapılan gençlik araştırmasında gençlerin kullandıkları jargonlardan, tercih ettiği markalara, "takıldığı" mekanlara ve idollere kadar zengin veri ortaya koyan bir çalışma yapıldı. Tespitlerin ortak noktasında ise hangi kesime mensup olursa olsun gençler ve günlük hayatın rutininden bunalan insanların had safhaya ulaşan iç boşluğa sahip olduğu verisi yer alıyor. Popüler kültürün farklı araçları ise insanlığı tam da bu boşluktan kavrıyor. Yerine koyacak başka bir kültür zemini yoksa kimi bu boşluğu popüler olan her şey ile dolduruyor, kimi uyuşturucu kullanımı ile kendisine ayrı bir dünya oluşturuyor.
         <br/>
         <br/>
         Gençlerin kendi jargonları oluştu
         <br/>
         <br/>
         Araştırma sonuçlarını yorumlayan ve gençleri 4 farklı kategoride ele alan Nurhan Keeler"in verdiği bilgiler kayda değer sosyolojik bulgular içeriyor. Yeni yapılan bu araştırmaya göre, gençler kendini tanımlama sorunu yaşıyor. Kimlik ve değer kaybı had safhada. Türk kimliğini bilmiyor ve ifade edemiyorlar. Bu durumu "ithal değerlerin defoları" olarak yorumlayan Keeler, popüler kültürde dürüstlük ve çalışkanlık gibi argümanlar tersine döndü" diyor. "Kısa yoldan para kazanmak, çalışmamak erdem ve ayrıcalık olarak görülüyor. Miskinlik de gözde. Sürekli bir başarı miti söz konusu ancak, çalışmadan başarıya ulaşma yolları aranıyor. Gençler 4 ayrı kategori oluşturuyor. Yüzde 44"lük grup daha sevecen, ailesine ve arkadaşlarına düşkün. Popüler kültürden ise uzak değil. Kısmen varoş diyebileceğimiz yüzde 13"lük grubun kızları adeta sponsor arayan bir tavır içinde. Beyaz atlı prens gelse de beni yaşadığım ortamdan çekip çıkarsa şeklinde hayal dünyasında yaşıyor. Ya da Ebru Gündeş, Gülben Ergen, Petek Dinçöz olsam diyor. Amaç ve hedefler bu yönde şekillenmiş. Erkekler ise, kızları nasıl tavlarım diye düşünüyor. İlhan Mansız gibi olmak ve paraya kavuşmak istiyor. Çaba sarf etmeden, şans eseri İlhan Mansız olmak istiyor. Diğer bir yüzde 13"lük grup ise, yurt dışından gelmiş ailelerin çocukları. Daha sorumluluk sahibi ve çalışmayı önemseyen bir gençlik. Yüzde 30"luk başka bir grupta ise kızlar daha ağırlıklı. Hayatlarını kotarmak için çok çalışmaları gerektiğine inanıyorlar. Genel olarak kimlikler ve kültürler Türkiye"den ve Türklükten oldukça uzak. Amerika"da yaşamak ve okumak istiyor, İngilizceyi önemsiyorlar. Diğer yandan kendi dilini konuşup yazamıyor. Gençlik araştırmasında 40"a yakın genç ile daha derinlemesine görüşmeler yapan Trendgroup çalışanlarının ilginç gözlemleri de olmuş. Krizin de etkisiyle, azla yetinen, daha sade zevkleri olan gençlerin kendilerine özgü jargonları var: Telaffuzları farklılaşıyor. En basit bir örnek verecek olursak, "merhaba" yerine "mirabaaa" diyorlar. Kelimeleri yayvan yayvan söylüyorlar. Kurulan cümleler de değişiyor; "Naber şekeeer?" vs. gibi. Giyimde de belirli ayrışmaları benimseyenler adeta üniforma giymiş gibi. Kızlar, boğazlı beyaz kazak, kot pantolon, kapitone tarzı mont giyiyor. Erkek de, kirli sakal, bırakıyor, saçlarını hafif uzatıyor ve kot pantolon giyiyor... Bu tür çıkışları ünlülerden bir kişi yaptığı zaman yaygınlaşıyor. Hande Yener tarzı giyinenler vs. var. Yurt dışındaki ünlülerden de etkileniliyor. Kendilerine ait bir dünya kurmaya ve o dünyaya ait olmaya çalışıyorlar. "Farklı olup dışlanmaktan korkuyorlar". Gençler mekan olarak daha çok alışveriş merkezlerine takılıyor. Buralardaki cafelerde bir araya geliyor, ya da oturdukları semtlerin ünlü caddelerini tercih ediyor. "İn" olmayan yerler eğlencenin doğası gereği piyasa yapmak önemli olduğu için tercih edilmiyor. Gençler arasında ekonomi ve nüfusa bağlı olarak çok büyük uçurumlar var. Üst kesim gayet bireysel ve geniş maddi imkanlarla yetişiyor fakat bir o kadar da can sıkıntısı çekiyor. Değer edinemiyor. Yoksulluk çeken kesimin çocukları da değer edinemiyor. İçsel boşluk ve değer edinememe gençliğin ortak sorunu. İki taraf da başıboş...
         <br/>
         <br/>
         Farklı olandan ve farklı olmaktan, dışlanmaktan korkuyorlar. Bir yere ait olma ihtiyacı duyuyorlar ve popüler kültür ile özdeşleşiyorlar.
         <br/>
         <br/>
         Gençler can sıkıntısı içinde. Yapacak bir şey bulamıyor. Onlara özendirilen, içlerindeki boşluğu dolduracak anlamlı bir kültür yok. İntihar eylemleri de bu boşluktan kaynaklanıyor. Değerlerin erozyona uğradığını saptıyoruz. Bu sonuçlar yurt dışı kaynaklı programlarla doğrudan orantılı. Popüler yarışma programları ve bir çok dizide işlenen konular bizim örf ve adetlerimizle çelişiyor. İlkokuldan itibaren kültürümüzü öğreten dersler konulmalı. Anketlerle konular belirlenmeli..."
         <br/>
         <br/>
         "Tarkan, Yıldız Tilbe, Haluk Levent, Mustafa Sandal ve Ebru Gündeş"in hayatını örnek alıyorlar."
         <br/>
         <br/>
         Alt kültüre ait gençlerin gönüllerinde yatan fantezi müzik ve arabeskçiler oluyor. Ebru Gündeş, Gülben Ergen, Petek Dinçöz yaşadıkları hayatla cezbediyor. Tarkan, Yıldız Tilbe, Haluk Levent, Mustafa Sandal, Ebru Gündeş"i seviyorlar.
         <br/>
         <br/>
         Bu şarkıcı ve pop starların hiç biri aile kurmuş insanlar değil. Gündeme sevgilileriyle, aşk skandallarıyla geliyor çoğu. Makyajları, dış görünüşleri, şıklıkları, rüküşlükleri ve liposakşınlarıyla gündemde oluyorlar. Bu hayatlara özenen gençler evlendikten sonra da mutsuz oluyor. Sadece pembe hayallerden ibaret bir hayat kuruyorlar.
         <br/>
         <br/>
         Popüler kültür rahatlatıp teskin eder
         <br/>
         <br/>
         Popüler kültür insanların gündelik hayatlarındaki sıkıntıların oluşturduğu boşluklardan besleniyor. Rahatlatıcı ve teskin edici yanı onu zirveye taşıyor. Bakırköy Ruh ve Sinir Hastalıkları Hastanesi Başhekim Yardımcısı Doç. Dr. Kemal Sayar, popüler kültürü insanları rahatlatan bir afyona benzetiyor. Gündelik hayatın gerçekleriyle başa çıkamayan insanlar renkli dünyalara kendilerini kaptırarak orada başkalarının hayatını izleyerek adeta bir yanılsama dünyasında yaşamaya başlıyor. Popüler kültürü ileten programların revaç bulması Sayar"ın tespitine göre birkaç farklı psikolojik düzeyde işliyor. Bunlardan en önemlisi teşhir... Teşhir kültürünün yaygınlaşması bu programları tetikliyor. Bir evin içini, bir insanın özel hayatını gösteriyorlar. İzleyicide başka bir yeri dikizleme, röntgenleme duygusu uyandırıyorlar. Mahrem alanları dikizleyerek o hayatlara katılma yanılsaması yaratılıyor. Televizyon, bu insanlarla bizim hayatımızda sadece bir cam kadar mesafe olduğu yanılsamasını yaratıyor. Bir gün siz de bu insanların hayatına katılabilirsiniz, yeter ki gösterebilecek bir şeyleriniz olsun mesajı var.
         <br/>
         <br/>
         Popüler kültür şişmiş ve boş benlikler üretir
         <br/>
         <br/>
         Tv popüler kültürü ileten en büyük vasıta. İnsanları hayatlarındaki sahici yanlarına yabancılaştırıyor.  Gençlerin kendilerine rehber edecekleri içsel standartlar yok. Anne baba bu modern ritüeller içinde ona rehber olamayacaksa popüler kişileri ve imgeleri rol alabiliyor. Bunlar sağlam, istikrarlı kimlikler değil; yüzer gezer, her çiçekten bal alan şişmiş benlikler ortaya çıkıyor. Popüler kültür şişmiş ve boş benlikler üretiyor...
         <br/>
         <br/>
         Zahmetsiz ve tüketilen şeylerle kimlik ediniliyor. Uyuşturucu madde bağımlılığına yöneliş oluyor. Herkes içindeki boşluğu tamir edecek bir şey arıyor. Popüler kültürün gençlerde yarattığı tahribat üzerine Türkiye"nin düşünmesi gerekiyor...
         <br/>
         <br/>
         "Türkiye"de insanların televizyondan başka hiç bir şeyleri de yok"
         <br/>
         <br/>
         "Sanayi devrimiyle değişime uğrayan toplum seçkin kültüre doğru koşmadı; popüler kültürün temellerini attı." Bu sözler Milliyet Gazetesi"nin Popüler Kültür ekinde konuya dair yazılar yazan Gazeteci - Yazar ve Bilgi Üniversitesi öğretim görevlisi Murat Belge"ye ait. Belge, bugünün insanının popüler kültür anlamında büyük ölçüde 19. yy"da sanayi devrimi sonrasında biçimlenmiş bir dünyada yaşadığını ve popüler kültürün sanayi devriminin ürünü olduğunu söylüyor. Belge"ye göre popüler kültür seçkin değil, kırsal ya da folklorik de değil, tarımsal toplumun kültür çeşitleriyle de ilgisi yok... Bugünkü popüler kültür bayağılık üretiyor. Türkiye"de insanların televizyondan başka hiç bir şeyleri de yok.
         <br/>
         <br/>
         Popüler, halk demek olan Latince bir kelime olan "populus"un türevi. Halka ilişkin, halkın beğendiği anlamlarıyla benimsenmiş, halka ait bir kültür. "Pop" ile "folk"un başka şeyler olduğunu belirten Belge, popüler kültürün tam olarak halkı yansıttığına da inanmıyor çünkü halkın da farklı çeşitliliği var. Popüler kültür olgusunu 1980"lerin başında irdeleyen ve "Türkiye"de Popüler Kültür", "Medya ve Hedonizm" kitaplarını yazan Ahmet Oktay ise, popüler kültürün yapay mutluluklar ürettiği vurgusunu yapıyor. Oktay, popüler kültürü "kendiliğinden oluşan" niteliğiyle ele alıyor. Toplumsal kültür aynı zamanda sınıflar arası geçişkenliğe de sahip.  Tam da bu yüzden kitle iletişim araçları kapitalizmin egemen sınıfları tarafından popüler kültür alanını denetim altında tutmayı önemsiyor.  Oktay konuyu biraz daha açıyor ve "Bugün konuştuğumuz sorun, popüler kültür değil, bu alanı tamamen sömürgeleştirmiş bulunan kitle kültürü sorunudur" diyor.
         <br/>
         <br/>
         FATMA K. BARBAROSOĞLU: BAZILARI İÇİN HAYAT OYUN
         <br/>
         <br/>
         Popüler kültürü, şu an içinde bulunduğumuz kültür olarak tanımlayacak olursak, kitle kültürü popüler kültürün ticari boyutuna tekabül eder. Kitle kültürü yayılma alanını ve hızını kitle-iletişim araçlarına borçlu. "Büyük bir köye dönüşmüş dünyada " herkesin 15 dakikalığına şöhreti yakaladığı bireyler için, hayat fazlasıyla oyuna dönüşmüş durumda. Hayatın oyun olma özelliğini en fazla besleyen ise televizyon. Televizyon aracılığı ile hakiki olanın yerini sanal olan almıştır. Varlığını hızlı ve yayılmacı özelliğine borçlu olan kitle kültürü, toplumu, en düşük zevk paydasında eşitler. Hızla akan hayat içinde algı seviyesi gittikçe düşmekte olan bireyler için, kitle kültürü fazla çaba sarf etmeden dahil olunabilecek bir iklimdir. Yakındaki uzaklaşıp silikleşirken, uzaktaki televizyon ve internet aracılığıyla belirginleşmektedir. Nitekim bir araştırmada kendi yengelerini tanıyamayan çocukların, Lady Di"yi bakmadan resmini çizebilecek kadar tanıdıkları tespit edilmiştir.
         <br/>
         <br/>
         <br/>
         ALİ MURAT YEL (FATİH ÜNİVERSİTESİ ÖĞRETİM GÖREVLİSİ):
         <br/>
         RUSYA"DA OLMAYAN TÜRKİYE"DE VAR
         <br/>
         <br/>
         Mesela Asmalı Konak dizisi; her yerde öyle bir reklamı yapıldı ki zannedersiniz bütün Türkiye onu seyretti. Bu çok tutunca peşinden hemen Pop Star yarışması düzenlendi. Doğan Medya Grubu"ndaki televizyon -gazete- radyo yarışmaya destek verdi. Sanki köşe yazarlarına emir verilmiş gibi hepsi onlardan bahsediyor.  Eminim kendileri oturup seyretmiyorlar.  Popüler kültürde şu var: Bakılmadığın anda bitersin. Ama bu İslâm"da tam tersi. Kadın her yerde var ama vücuduyla değil. Örneğin dizilerimizde din öğesi kalktı. Sovyetler"de bile bu kadar koyu dinsizlik olduğunu sanmıyorum.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 3927 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11102), [web.archive.org (arşiv bağlantısı)](http://web.archive.org/web/20050219075743/http://www.aksiyon.com.tr:80/yazdir.php?id=11102)
