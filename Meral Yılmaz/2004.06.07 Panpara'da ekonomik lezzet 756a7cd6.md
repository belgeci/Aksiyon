# Panpara'da ekonomik lezzet

*Meral Yılmaz 2004.06.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ünlü markaların bulunduğu Nişantaşı, aynı zamanda dünya mutfaklarının da yarıştığı bir yer hâline geldi. İspanyolcada ekmek içi anlamına gelen "Panpara", Nişantaşı"nda daha az paraya iyi şeyler yenebileceğini göstermek istiyor.
  </font>
 </div>
 <div id="newsText">
  <font class="detail-text">
   Gün boyu dolup taşan Nişantaşı"ndaki sokak kafeleri ve restoranları hem civardaki iş yerlerinde çalışanların damak tadına hitap ediyor hem de alışverişe gelenlere soluklanacak şık ortamlar sunuyor.
   <br/>
   Rumeli Caddesi"nde birkaç ay önce açılan ve şıklığıyla dikkat çeken Panpara, Nişantaşı"ndaki restoran ve kafe geleneğine farklı bir yaklaşım getiriyor.
   <br/>
   <br/>
   İspanyolcada ekmek içi anlamına gelen Panpara; restoran, kafe ve vitamin bar gibi çeşitli bölümlere sahip. Ekmekler dahil her şey Panpara"nın mutfağında hazırlanıyor. Mönüde yer alan yaklaşık 10 çeşit makarnanın hiç biri dışarıdan paket olarak alınmıyor, burada yapılıyor. Et ve sebzeler hariç her şey kendi üretimleri. Burada pişirilen ekmeklerin çeşitleri de dikkat çekiyor. Cevizli, zeytinli, mısırlı ekmeklerin her biri aşçının maharetini yansıtıyor. İçki bulundurmayarak Nişantaşı"nda ayakta kalmaya çalışan restoran, doğal ve sağlıklı beslenmeyi ön planda tutuyor, en kaliteli ürünleri tercih ediyor.
   <br/>
   <br/>
   Panpara"yı, "Akdeniz yeşillikleriyle sentezlenmiş modern Türk mutfağı" diye nitelendirebiliriz. Hem gün ortasında hızlı yemek yetiştirmeye uygun, hem de sağlık ve lezzet kriterini göz önünde bulunduran bir tarzları var. Panpara"nın daha çok kadınlardan rağbet gören salata tabakları hayli çeşitli. Ana yemeklerde ızgara, bonfile ve pirzola ağırlıklı yer tutuyor. Vejetaryenler için ise közlenmiş biberinden kurutulmuş domatesine kadar oldukça doyurucu ve zengin tabaklar mevcut. Makarnalarda ise ıspanaklı, tavuklu ve somonlu başta olmak üzere 9 farklı seçenek sunuluyor. Kahvaltı servisinde omletin yeri biraz daha ayrı. Aşçı Muammer Nazlı, omleti kendine özgü bir yöntemle pişiriyor.
   <br/>
   <br/>
   Kendi ofisiniz gibi
   <br/>
   <br/>
   Öğle saatlerinde civardaki iş yerleri nedeniyle dolu olan Panpara, akşam saatlerinde dinlenmek isteyenler için de cazip. Restoranın girişinde, kendinizi ofisinizde oturuyor gibi hissetmeniz için birçok ayrıntıya yer veren bir dekor hazırlanmış. Gazete rafları, döner tekerlekli sehpalar, deri koltuklar ve dört bir yana iliştirilmiş şık saksılar içindeki kaktüsler mekana sıcaklık katıyor. İkinci katta terası andıran ön bölüm kafe olarak tasarlanmış. Dakika başı yanınızda beliren garsonlarla karşılaşmıyorsunuz. Kafede istediğiniz kadar oturup sohbet edebilirsiniz. Akşam 12"ye kadar açık olan Panpara"da akşam yemeği için gelenlere daha ayrıcalıklı davranılıyor denebilir. Bir kere, yemek ve tatlı servislerinin görünüşüne daha çok özen gösteriliyor. Kahve tabakları, frozen kokteyl çeşitleri renkli ve iştah açıcı. Vitamin barda istediğiniz bitki çayını ve meyve kokteylini hazırlatabiliyorsunuz.
   <br/>
   <br/>
   İş çıkışından sonra insanların buraya dinlenmek ve arkadaşlarıyla iyi vakit geçirmek için geldiğini düşünerek servisin de göz doldurması gerektiğini belirtiyor Panpara çalışanları. Aşçı, müşterilerle tek tek ilgileniyor. Akşam yemeği sonrasında, özel gruplara hitap eden servisler de yapılıyor.
   <br/>
   <br/>
   Çok ağır yemeklerden ziyade bol sebzeli ve ızgara türü yemeklere ağırlık veren Panpara"nın en önemli özelliği Nişantaşı"ndaki restoranlara göre oldukça ekonomik sayılabilecek bir fiyat stratejisi belirlemesi. "Sağlığa uygun ve lezzetli yemekleri daha ekonomik fiyata sunmanın mümkün olduğunu göstermek istiyoruz" diyorlar.
   <br/>
   Panpara"da, tatlı ve kahve dahil, bir kişilik yemek yaklaşık 15-20 milyon TL. Rokalı, mantar soslu bonfilenin (sosu yemeğin rengini daha koyu gösterse de) tadını beğeneceksiniz. Makarnalardan ise mantarlı fettuçine ve ıspanaklı penneyi tavsiye ederiz. Ana yemeğin yanında bir de makarna yiyebilmeniz için çok acıkmış olmanız lazım. Makarna ve salatayla bile tıka basa doyabilirsiniz çünkü. Panpara"nın tatlıları ise çay ve kahvenin yanında atıştırılabilecek cinsten. Daha çok sütlü, meyveli ve dondurmalı çeşitleri dikkat çekiyor. Tatlılardan çikolatalı ve dondurmalı "browni"yi seçerseniz bekletmeden yemeniz gerekecek. Konuşmaya dalıp giderseniz, tabağınızda erimiş, çikolatamsı bir şeyler görebilirsiniz. ( Panpara tel: 0 212 296 46 95 - 296 46 98)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9459-panparada-ekonomik-lezzet.html), [web.archive.org (arşiv bağlantısı)](http://web.archive.org/web/20131017054835/http://www.aksiyon.com.tr:80/aksiyon/haber-9459-panparada-ekonomik-lezzet.html)
