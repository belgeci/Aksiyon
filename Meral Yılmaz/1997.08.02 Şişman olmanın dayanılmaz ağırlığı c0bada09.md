# Şişman olmanın dayanılmaz ağırlığı

*Meral Yılmaz 1997.08.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Zarafetin incelik ve zayıflıkla, zayıf bir vücuda sahip olmanın da güzellikle eş tutulup yüceltildiği 1960’lı yıllardan bu yana,
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070223152656im_/http://www.aksiyon.com.tr/resim/139/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   kişinin kendisiyle barışıklık ve mutluluğunun temelleri bu özelliklere dayandırılmaya başlandı. Mutluluk, sadece “göz”e indirgenmişti. Artık istenen kadın tipi ince olandı ve bu da güzel olan demekti. İnceliğin tanımları toplumlara göre farklı farklı ele alınırken kilolu olanlar adeta yok sayılıp göz ardı edilmeye başlandı. “En yeni moda” tabir edilen kıyafetler 36 bedende yoğunlaştırılıp çeşitlendiriliyor ve bu ölçüdeki kişiler tarafından sunularak bu tiplemenin dışındakilere bir çağrı yapılıyordu.
   <br>
    <br>
     44 beden ve üstündekiler kendilerine uygun kıyafet bulamama sıkıntısı çekerken, aslında var olmaya başlayan “gizli dışlamanın” daha bir farkına varıyorlardı. Sonuç, ya cesaret toplayarak toplumun içine oldukları gibi çıkmak ya da zayıflama ve güzellik konularında baş vurulabilecek tecrübeli adresler aramak olacaktı.
     <br/>
     <br/>
     Aldırma gönül aldırma
     <br/>
     <br/>
     Söz konusu şişmanlık problemine aldırmadan yaşamak, modanın kıskıvrak yakaladığı bir ortamda özellikle de kadınlar açısından imkansız hale geliyordu. Çünkü belirlenen ölçülere uymamak ve şişman kabul edilmek aynı zamanda bir alt gruba dahil edilmek anlamına geliyordu. Hem şişmanlar grubunda olmanın ezikliğinden, hem de sağlık problemlerinden kurtulmaları için önerilen yüzlerce çözüm yolunun denenmesi de kaçınılmaz olacaktı elbet...
     <br/>
     <br/>
     Sağlıklı olma düşüncesinden ziyade estetik kaygılardan dolayı tercih edilen bu yöntemlerde zayıflık ve zarafete götüren en kestirme yollara girmekte hiç tereddüt edilmiyordu. Önceleri Batılı ülkelerde bu konuya ilişkin beslenme programlarının yer aldığı kitaplar büyük ilgi görüyordu. Kısa sürede kilo verdirten programlardan zaman zaman ölümlere yol açsa da bir tanesi yanlış sonuç verdi diye vazgeçilmiyordu tabii ki. Her geçen gün zayıflatma pazarına bir yenisi daha ekleniyordu. Diyetler, iştah kesici ilaçlar, spor salonları ve estetik merkezleri... Daha çok ticari amaç taşıyan kısa süreli yöntemler yerine son zamanlarda doğru beslenme davranışı kazandırmada etkili olan psikoterapi bu sektörde tek kalıcı yöntem olarak görülmeye başlandı. Şişmanlık probleminin AIDS gibi korkulu rüya haline geldiği ABD bu konuda diğer ülkelere oranla daha çok yönlü araştırmalar yapıyor. Şimdi ABD’li uzmanlarla bağlantılı çalışan ülkelerde psikoterapi yöntemi yeni yeni uygulanmaya başlandı ve halk tarafından pek bilinmiyor. Ancak bu yöntem şişmanlığa karşı kesin çözüm olarak görülse de en az kiloların alım süreci kadar bir zamanı düşündürttüğü için fazlasıyla kararlılık gerektiriyor. Bu nedenle insanlar özellikle de yaz aylarında kısa vadeli çözümlerin peşine düşmekten vazgeçemeyeceğe benziyorlar
     <br/>
     <br/>
     Şimdi haplar revaçta
     <br/>
     <br/>
     Nüfusunun üçte biri aşırı kilolu, dörtte biri de “klinik obesite” denen şişimanlık hastalığından muzdarip olan Amerika, şişmanlıkla mücadelede diğer ülkelere göre daha kapsamlı çalışmalar yürütüyor. Hal böyle olunca neredeyse her geçen gün yeni bir anti— obesite hapı tartışmaları gündeme geliyor. Son günlerde Roche firması tarafından üretilen diyet hapı bir çok gazetede şişmanlığa kesin çözüm olarak müjdeli haber niteliğinde verildi. Bir çok kişi bu hapın piyasaya çıkacağı günü dört gözle bekliyor. Oysa “Xenical” adlı bu hap henüz Amerikan Gıda ve İlaç İdaresi (FDA) tarafından onaylanmadı bile.
     <br/>
     <br/>
     Ancak onayının kesinleşmesi durumunda bile aşırı şişman olanlarda son çare olarak doktor kontrolünde kullanılmasına izin verilebilecek. Geçen yıl satışa sürülen Redux adlı anti—obesite hapı da oldukça fazla rağbet bululuyor ama beklenilen etkiyi yapmıyor. Hatta akciğer hastalıkları gibi bir çok yan etkilere de yol açabiliyor. Bugüne kadar şişmanlığa karşı geliştirilen bütün ilaçlarda bir süre kilo verdikten sonra vücudun bağışıklık kazanmaya başladığı ve zayıflamanın durduğu görülüyor. Ömür boyu etkisini gösterecek bir hap henüz icat edilmiş değil. Ama olsun. Zaten bir çok kişi de kısa sürede kilo vermeye meyilli. Yaz aylarında bu tür problemlerin ön plana çıkması ve kışın unutulması da bunu göstermiyor mu?...
     <br/>
     <br/>
     Psikoterapi hiç kolay değil
     <br/>
     <br/>
     Hem daha az kalorili hem de damak tadınızı bozmadan rejiminizi işkence haline getirmeyecek çok değil sadece birkaç öneri sunuyor diyetisyenler. Diyetin zulüm olmadığı çağrısı yapılıyor gazetelerdeki yazı dizilerinde. Kendini disiplin altına alabilen, bu konuda zorlanmayacak kişilere ideal olduğu söyleniyor ve tablolaştırılıyor. “Sabah şekersiz greyfurt suyu, bir dilim kepek ekmek, kibrit kutusu kadar peynir, öğlen 125 gram ızgara ciğer... Eğer ara öğünlerde acıkırsanız hatta açlıktan gözleriniz hiç bir şey görmeyecek kadar kararırsa sakın umutsuzluğa kapılmayın ve “Acil durum kılavuzları”na başvurun. Buzdolabınızın kapısını açarak sadece havuç ve salatalık gibi çiğ sebzelerden dilediğinizce yiyebilirsiniz”...
     <br/>
     <br/>
     Yani açlıktan gözünüz hiçbir şey görmesin ama siz yine de iradeli davranın... Zaten bunu başarabilmek değil midir bütün problem?... Yıllardır belirli kalori hesapları yapılarak hazırlanan diyetler hep aynı. Önemli olan kişinin günlük ihtiyacı olan 1000 kaloriyi denkleştirmek, fazlasına da hiç izin vermemek. Çocukluk dönemlerinde “yemezsen peşinden koşturur” sözleriyle oluşturulan şişmanlığa, her ailenin farklı beslenme alışkanlıklarına, vazgeçilemez yöresel yemeklere ve hızla gelişen gıda sektörüne rağmen kalori hesaplarına bağlı kalabilmek... Bütün şişmanların en büyük istekleri de bu olsa gerek. Beslenme ve metabolizma uzmanı — Psikoterapist Dr. Meliha Kırkıncıoğlu kalori hesabıyla oluşturulan diyetlerin bir çok kişiyi depresyona ittiğini söylüyor. “Kişi beslenme alışkanlıklarıyla bir bütündür” diyor ve herkesin farklı diyetlere ihtiyacı olduğunu söylüyor. Bu açıdan kalıcı çözüm için psikoterapi yönteminin gerekliliğini vurguluyor. Tedavinin ilk seanslarında kişi bol bol kendinden bahsediyor, ne tür yanlış beslenme davranışına sahip olduğunu tedavinin aşamalarında kendisi tespit ediyor. Eğer bu davranışlarından kurtulabilirse verilen kilolar doktor kontrolünden çıktığında bile geri alınmıyor. Aksi halde çözüm kısa süreli oluyor ve yeniden kısır döngü başlıyor.
     <br/>
     <br/>
     Çemberleri kır ve rahatla
     <br/>
     <br/>
     Uzun süre insanların bakışlarından rahatsızlık duyarak evlerinin dışına çıkamayan, sosyal aktivite ortamı bulamayan ve yalnızlık psikolojisiyle daha da çok şişmanlık boyutlarını zorlayan insanlar son zamanlarda bu çemberi aşmaya ve dış dünyaya karışmaya başladılar. Bu ne piyasadaki zayıflama yöntemlerinin başarısına ne de onların zayıflama mücadelelerinden vazgeçmelerine bağlanabilir. Vaktiyle o diyet senin bu doktor benim denemedik yöntem bırakmasalar da bugün artık kilolarının önünde koşturmaktan vazgeçmişler. Bunlardan biri de Obesite Derneği’nin kurucusu Selma Ünal. Kendisinin çocukluk dönemlerinden kalma fazla kiloları olduğu için yıllarca mücadele etmiş. En sonunda tam vazgeçtiği bir anda çalıştığı anaokulunun beslenme uzmanının ilginç önerileri onu tekrar harekete geçirmiş ve bir buçuk yılda 117 kilodan 85 kiloya inmiş. “Beslenme uzmanım bana kilo aldığım süreci düşündürttü ve strese girmeden diyet uyguladım” diyor. Tedavinin ilk aşamalarında psikoterapi ile yanlış beslenme davranışını bulmuş Selma Ünal. Yanlış beslenme davranışının ne olduğunu sorduğumuzda ‘pazar alış verişleri’ olduğunu söylüyor. Önüne geleni almaktan vazgeçip doktorunun önerdiği yiyeceklerle buzdolabını doldurarak işleme başlamış Selma Hanım. Tabii ki bu işi başarmaya da kararlıymış. Şimdi ise bir giyim mağazasının 48 beden prova mankenliğini yapıyor. Kendisinin yıllarını alan bu çıkmazından kurtulduğu için diğer insanlara da yardımcı olma gereğini duymuş ve dernek kurma fikri böyle ortaya çıkmış. Şimdiden bir çok üyesi bulunan dernekte amaçlanan kilolu insanları yalnız bırakmamak ve özgüven kazandırmaya çalışmak...
     <br/>
     <br/>
     Şişmanlar bugün artık herkes gibi sosyal ortamlarını bulmaya ve ‘biz de varız’ demeye kararlılar. Kendilerine kilo almaktan başka hiç bir kazanç sağlamayan kilo verme telaşeleri karşısında bir adım geriye atıp daha temkinli olmalarını sağlayan doğru adresleri de çoğu bulmuş. Bütün imkansızlıklara rağmen bir araya gelip birbirleri için güç ve güven oluşturma yönünde gayretli görünüyorlar...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18083), [web.archive.org (arşiv bağlantısı)](http://web.archive.org/web/20070223152656/http://www.aksiyon.com.tr:80/detay.php?id=18083)
