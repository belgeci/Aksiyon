# Nuh'un yeri

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050302225641im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225641im_/http://www.aksiyon.com.tr/resim/300/16.jpg" vspace="5"/>
  </p>
 </font>
 <font class="content">
  Uygulamalı olarak doğal beslenme kurslarına katılıyor, meyve ve sebze suları hazırlayıp toksinlerden arınma kürleri uyguluyor, astrolojiden yogaya  kadar çeşitli seminerler sunan farklı bir tatil tarzıyla karşılaşıyorsunuz.
 </font>
 <br/>
 <p>
  <font class="content">
   Şehrin gürültüsünden yüzlerce ışık yılı kadar uzaklıktaymışsınız hissi içinde hem dinleniyor, hem eğeleniyor hem de öğreniyorsunuz.
   <br>
    <br>
     Hep bir ıssız ada düşleyenler için hayallerine ulaştıkları bir ortam. İçeriğin mekana özellik kattığı, etkinliklerden yiyeceklere kadar her şeyin tabiatla uygunluk içinde olduğu Bafa Gölü kıyısındaki bu yerde; her şey dingin bir sessizliğe gömülmüş sanki. Şıkır şıkır kıyıya vuran küçük dalgaların sesinden başka tek tük balıkçı kuşlarını duyabilirsiniz, hatta ağustos böceklerini bile...
     <br>
      <br>
       Meyve ve sebze sularıyla 40 gün
       <br/>
       <br/>
       Yüzyılın başlarında Avrupalılar arasında yaygın olan toksinlerden arınma kürü ya da Alman orucu diye bilinen, sıvı gıdalarla  beslenme yöntemi son yıllarda Alman doktorları tarafından yeniden uygulanmaya başlandı.  Almanya’da oldukça rağbet gören bu oruç şekli için  özellikle ilkbahar ve sonbahar dönemleri seçiliyor. Sadece meyve ve sebze sularıyla çeşitli çayların yer aldığı toksinlerden arınma kürünün zayıflamadan çeşitli hastalıkların tedavisine kadar bir çok faydası  var.
       <br/>
       <br/>
       Kadınlarda günde 350, erkeklerde 500 gram yağ verdirten bir uygulama bu aynı zamanda. İlk kez başlayanlar için en az beş gün sürdürülmesi öneriliyor. Onikinci günden sonra doktor kontrolünde devam ediliyor. İlk günden sonra açlık hissinin fazla hissedilmediğini belirten Almanya’da bu konuda öğrenim gören Karolin Koch’a göre bu tür bir uygulaman bir uzman liderliğinde ve bir kurs ya da kamp ortamında gerçekleştirilmeli. Başlangıçta mideyi tamamen temizlemeye yönelik çeşitli haplar kullanılıyor ve kişinin sağlık durumuna göre alacağı sıvılar belirleniyor. Toksinlerden arınma kürleri kronik mide hastalıklarına ve tansiyona da iyi geliyor. Ayrıca, kalp, safra kesesi, böbrek hastalıklarında da tavsiye ediliyor. Sigarayı bırakmak isteyenler için de ideal. Arınma kürünün sonunda dikkat edilmesi gereken beslenme şeklini önerme amaçlı beslenme günlerininin de uzman tarafından yönlendirilmesi gerekiyor. Dört gün süren yemek günlerinde kursiyerlere daha sağlıklı yemek tarzı kazandırılmaya çalışılıyor. Az et, az yağ, buğday türü ürünler, yoğurt ve baklagillerle başlanıyor. Hatta oruç sonrası ilk gün sadece meyve öneriliyor. Sonraki gün çorba ve salatalarla çeşitler kontrollü artırılıyor. Bundan sonrası için daha az kalorili yemeklerin nasıl hazırlanacağına dair bilgiler de veren Karolin Koch, önümüzdeki  aylarda toksinlerden arınma kürlerini Bafa Gölü kıyısında bulunan ve kendisinin de işletmecisi olduğu Klup Natura’da sürdürmeye devam edecek.
       <br/>
       <br/>
       Buğdaylı,soslu salata
       <br/>
       <br/>
       Ağustos ayında ilki düzenlenen seminerlerde dünyanın bir çok ülkesinde vejeteryan mutfaklarda bulunmuş Victor Ananias, doğal beslenmeyle ilgili bilgiler verdi. Tatilciler grup olarak mutfakta Ananias’la birlikte toprak tencere ve odun ateşinin yemeklere kattığı lezzeti denediler. Katılımcıların mönülerinde bazı değişikliklerin olacağı kesin. Bol tahıl, sebze ve meyveler şimdiden listeye alındı bile. Yılların verdiği alışkanlıklara rağmen sofradan eksilecekler de olacak muhakkak.
       <br/>
       <br/>
       Katı yağlar, kızartmalar, fazla et...
       <br/>
       <br/>
       Victor’un yemek malzemeleri arasında buğday önemli bir yere sahip. Üretiminde kimyasal ilaçlar kullanılmayan buğday, pişirilmiyor da üstelik. Yenilecek kıvama gelmesi için bir gün önceden suda bekletilmesi yeterli. Salataya bile buğday katabilirsiniz. Bu salata diğerlerine benzemiyor tabii ki. Özel hazırlanmış sosu da var. Marullar kesilmiyor, normal büyüklükte elle koparılıyor. Zeytin yağı, su ve tahinle hazırlanan sosla birlikte, sumak ve az miktarda karabiber ya da pul biber de ekleyebiliyorsunuz. Buğday yerine mısır da eklenebilir tercihe göre. Victor’un meyve salatasının sırrından da bahsetmeden geçmemeli. İnce doğranmış meyvelerin üzerine bir kaşık bal, tahin ve tarçın ekliyor. Doğranmış meyvelerin suyuyla farklı bir sos oluşturuyor bu tarçınlı karışım. Victor Ananias’la birlikte Clup Natura’nın mutfağında uygulamalı olarak yemek kursuna katılan tatilcilerin mutfaklarında bazı mutfak alışkanlıkları değişeceğe benziyor. Normal tuz yerine daha doğal olan deniz tuzu şartı var önce. Zeytin yağı olmazsa olmaz. Margarinlere yer yok. Odun ateşiyle pişirilen yemekler en ideali. Yemek yaparken konuşmama, tüm dikkatini o anki işe verme ve hatta yemek pişirmeye başlamadan önce mutfaktaki yardımcılarla el ele tutuşarak bir süre konsantrasyon sağlama gibi farklı motivasyon şekillerini de uyguluyor zaman zaman. Japonlar’ın bu konudaki tavizsiz tutumlarına dikkat çekiyor.
       <br/>
       <br/>
       Yemekler artık servise hazır. Göl kenarındaki sarmaşıklı ve bol böcekli çardağın altına geçip yemek için sabırsızlanacaksınız demektir. Unutmadan, böcekleri de hesaba katmış mıydık? Doğayla iç içe yaşamayı isteyip de böceklerden şiddetle korkanların seçimlerini daha baştan iyi yapmaları gerekiyor. Yüzüne konuşlanmış kocaman bir yabani arıyı büyük bir soğakkanlılıkla ve yavaşça eline alıp atma meziyetine sahip olamayabilirsiniz buranın müdavimleri gibi. Hemen panik olmayın şimdi. Yapacağınız tek şey korktuğunuzu böceğe belli etmemek ve yardım çağırmak. Söylemesi kolay gerçekten de. En azından benim başıma gelmedi. Herkesi ziyaret etmiyorlar anlayacağınız...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14032), [web.archive.org (arşiv bağlantısı)](http://web.archive.org/web/20050302225641/http://www.aksiyon.com.tr:80/detay.php?id=14032)
