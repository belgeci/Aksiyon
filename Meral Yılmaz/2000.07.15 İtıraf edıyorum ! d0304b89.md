# İtıraf edıyorum !

*Meral Yılmaz 2000.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aslında güçtür bunu kendine bile itiraf etmek. Düşünsenize, küçükken en yakın arkadaşınızın giydiği güzel bir elbiseye tahammül edemiyorsunuz ve ona zarar verene kadar çantanızda makasla dolaşıyorsunuz.
  </font>
 </div>
 <div id="newsText">
  <font class="detail-text">
   Yıllar sonra da olsa, böyle bir davranışı değil anlatmak hatırlamayı bile istemez insan. Hadi hatırladık diyelim, dilimizin ucuna kadar gelen bu anıyı paylaşmamak en akıllıca tutum gibi görünür. Sizi bilemem ama şahsen ben arkadaşlarımın arasında çocukluğunun bir döneminde arkadaşının elbisesini doğramış birinin varlığına kayıtsız kalamazdım, diye düşünüyorum. Kaç kişi en yakın arkadaşının bu tarz bir anısını çocukluk davranışı olarak düşünüp es geçebilir ki? Bugünün davranışlarının tahlili için çocukluk yıllarına gitmeyi öneren psikiyatri biliminin kulağımıza kaçırdığı kar suyunu umursamamak mümkün olabilir mi, o arkadaşınızı çok seviyor olsanız bile?..
   <br/>
   <br/>
   İtiraf eden çoğunlukla teselli edilmeyi bekler. Oysa bir kaç güzel söz duyabilme ihtimali kadar güçlüdür yargılanıp kategorize edilme ihtimali de. Hem ne demişler: "Sırrınız sizden çıktığı an artık sır olmaktan da çıkmıştır". Başka bir yol vardır mutlaka. Eskiler gibi gidip dağa taşa mı konuşmalı? Ya da itiraf etmenin kaçınılmaz olduğu o anda bilgisayar teknolojisinin imkanlarına mı sığınmalı? Yüzlerin gizlenebildiği sanal bir ortamda ekranın öbür tarafında duranlarla suç ortaklığı mı yapmalı? Onların da itiraf etmek isteyecekleri hikayeleri vardır nasıl olsa; belki sanal bir ortama belki muhatabına, belki de yalnızca Allah'a...
   <br/>
   <br/>
   Kilisede günah çıkaran bir genç...
   <br/>
   <br/>
   Günah çıkarmak için kiliseye giden bir genç, rahibe büyük bir günah işlediğini söyler. "Maria mı?" der rahip. Gençten hiç ses çıkmaz. "Susanna mı?" der. Yine ses gelmez. "Peki o zaman kesin Julia'dır" der. Genç adam hiç bir şey söylemeden koşarak kiliseden uzaklaşır. Kendisini dışarıda bekleyen arkadaşına "Bugün de üç isim öğrendik" der. Günah çıkarma kültürü üzerine söylenmiş bu tür fıkralar, her ne kadar o kültüre uzak olsak bile bizim toplumumuz için de dillendirilmeye başlayacak gibi geliyor. İnternetin sayısız avantajlarından biri şimdi itiraf ve sırlarınızı paylaşabileceğiniz bir alan oluşturması. Çok da zor değil. İlgili siteye giriyorsunuz ve sizi bunaltan sıkıntılarınızı dile getiriyorsunuz. Bu bazen geçmişte yaşanmış ve kimseye anlatılamamış olayları kapsıyor, bazen iş yerlerine dair şikayetleri, bazen de platonik aşkları. Gizlilik, günah ve itiraf denince rotayı müstehcenlikten yana çevirmeye pek mahir olduğumuz da ortaya çıkıyor bu arada.
   <br/>
   <br/>
   Bir sabah saat dörtte aklına düşen bir fikirle itiraflara dair bir site oluşturma kararı alan NTV haber editörlerinden Ersan Özer'in bu girişimi, hayatın görmekten hoşlanmadığımız farklı bir yüzüyle karşılıştırdı bizi.
   <br/>
   <br/>
   Sanal ortamda itiraf daha kolay
   <br/>
   <br/>
   İtiraf.com'un günlük 7 bin civarında ziyaretçisi var. Ortalama 500 mesajı her gün tek tek okuyan Özer, yazıların çoğu için "itiraf " tanımlamasından ziyade "sır paylaşımı" ifadesini uygun buluyor. Özer'in gözlemlediği mesajlar doğrultusunda ulaştığı birtakım kanaatleri var toplumumuza dair. Gelen mesajların ilk satırlarına bakarak sahibinin doğruları yansıtıp yansıtmadığını anlayabiliyor. En samimi itirafların kadınlardan geldiğini belirtiyor. Kadınların konuyu daha ayrıntılı ve dramatik olarak ele aldığı dikkatini çekmiş. Pişmanlık içeren bir yazıysa söz konusu olan, hemen her satırdan sonra "çok pişmanım" diyecek kadar vurgulanıyor duygu. Geçmişte yaşanan bazı "abuk" olaylar, aile içi ilişkiler ve çalışma ortamları açısından itiraf sitesine yazılan yazıların sosyolojik bir alan çalışması için hazır veri niteliğinde olduğuna değiniyor Özer. Siteye gelen yazıların yönüne bakılırsa psikiyatri biliminin kapısı da çalınabilir.
   <br/>
   <br/>
   Sır paylaşımının sanal'cası olur mu?
   <br/>
   <br/>
   Geçmişte yaşanan bir günahın ya da sırrın sanal ortamda paylaşılması kişi için gerçekten de rahatlatıcı bir unsur mu?
   <br/>
   <br/>
   Merkezi Yeşilköy'de bulunan Psiko Center'dan sanal itirafçılara gelen yorum konuya açıklık kazandırır nitelikte. Sır paylaşımı ve itirafın birbiriyle karıştırıldığına dikkati çeken Psikolog Dr. Mualla Oktay'a göre, sır eğer bir arkadaş, bir dostla paylaşılıyorsa rahatlamadan söz edilebilir. Kişi artık o yükü taşıyamaz ve paylaşmak ister çünkü. İtiraf ise, kişinin yaptığı bir davranışı karşı tarafa anlatarak yaşadığı suçluluk duygusunu hafifletmek amacını taşır. Sanal ortamda sırların söylenmesi kişiye belki anlık bir rahatlama verir fakat cesareti az ve güvensiz insanlar daha çok bu yöntemi seçerler. Sanal ortam, suçluluk duygusunu ya da sırları dile getirmede daha rahat bir zemin sağlar onlara. Gerçek yaşamda, başkalarının ne düşüneceğini düşünür ve bu konulara girmeye çekinirler. Sanal ortamda söylemeyi de iki kategoride inceliyor Oktay: "Kişi rumuz kullanır, kendi kişiliği ve gerçek kimliğiyle ortaya çıkmaz. Kimin kiminle sır paylaşımının olduğu belli değil. Bu durumda buna tam olarak sır paylaşımı denilemez. Sağlıklı olan dialoglar yüzyüze olanıdır. Arkadaşlıklarda da bu böyle. Sanal ortam, hayali bir kişiliğe bürünmeyi kolaylaştırır ve kişi bir süre sonra o hayali kişiliği yaşamaya başlar. Bu çok tehlikeli. Geçmişteki bir günahın itirafı daha cesur bir şekilde kimlik gizlenmeden yapılırsa rahatlama daha derinlerde hissedilir. Aksi halde anlıktır..."
   <br/>
   <br/>
   Günahımızı kendi içimizde taşırız
   <br/>
   <br/>
   Değil bizi üzen bir olayı muhatabına açmak, üzdüğümüz zaman bile özür dilememek için bin dereden su getiririz. Gıyabında konuştuğumuz kişiye bunu söyleyip, gönlünü almak çok daha duyarlı vicdanlara özgüdür nedense bizde. Oysa, HıristiyanKatolik toplumları duygularını olduğu gibi günahlarını da rahat ifade ederler.Bunda "günah çıkarma" kültürünün etkisini düşünmek ne denli isabetlidir?
   <br/>
   <br/>
   OsmanlıTürkİslâm kültüründe itirafın, HıristiyanKatolik kültüründeki gibi bir yeri olmadığına ve orada itirafın "günah çıkarma" şeklinde kurumlaştığına değinen gazeteci yazar Emre Aköz'ün nükteli ve sosyolojik tahlillerine dikkati çekmeli bu noktada: "İnançlı bir Hıristiyan işlediği günahları anlatır, itiraf eder. Batı dünyasında günah çıkarma kabinine ilişkin birçok fıkra üretilmiştir. Bizde ise böyle bir kurum yoktur. Günahımızı kendi içimizde taşırız. "Cami" sizin günahınızı affedemez, hafifletemez. Başka bir insana anlatarak değil, Allah ile baş başa kalarak, yani kendi kendinizi affetmeniz gerekir. Bu da gerçek bir vicdan muhasebesini gerektirir. Dolayısıyla itiraf etmek için karşımızda toplumun olması gerekmez..."
   <br/>
   <br/>
   Aydınlara da söyleyecekleri var Aköz'ün. İtiraf roman, şiir ve anı edebiyatı gibi araçlarla Batı'da topluma yayılmışken, bizde okumuş yazmış kesimlerin devletin içinde yer alış süreçlerini hatırlatıyor. Dolayısıyla "karşılarında bir toplum yoktu; Osmanlı aydını güdülmesi gerektiğini düşündüğü insanlar karşısında itiraf edecek değildi ya!"... "Ayrıca bir makama seçimle gelmedikleri, atandıkları için "aşağıya" karşı değil, "yukarıya" karşı sorumluydular."
   <br/>
   <br/>
   "Günde 500 abuk itiraf okuyorum"
   <br/>
   <br/>
   Siteye gelen mesajların çoğunun doğru olduğuna inanıyor Ersan Özer. İnsanların okudukları olaylara inanmakta güçlük çektiklerine de değiniyor. "Günde 500 ilginç itiraf okumak başlangıçta psikolojimi etkilemeye başlamıştı ama sonradan her olayın insana özgü olduğunu düşününce rahatladım. Artık insanın olduğu yerde hiç bir şeye şaşılmaması gerektiğini düşünüyorum" diyor. Platonik itirafların diğerlerine oranla doğruluğunun daha fazla oluşunu gözlemlemiş. Yaş ortalaması 16 ila 18 olan grup için hazırladığı bu bölümde büyüklerin de yer almasını inandırıcı bulmuyor. Büyüklerde yaş ve şehir belirtmede yanıltıcı bilgiler olduğuna dikkat çekiyor. Platonik aşkları günlerce zihnini meşgul eder boyutta ifade edenlerin patolojik bir vakıa olabileceğine değiniyor Psikolog Dr. Mualla Oktay da.
   <br/>
   <br/>
   İtiraf.com'un ziyaretçilerinin özel hayata düşkün olduklarına dikkat çeken Özer, genel konulardan ziyade özel olan ve tartışılmasını anlamlı bulduğu itirafları tartışmaya açıyor. Bazı konularda ikilem içinde olan kişilere farklı görüşlerden yararlanma imkanı oluşturmayı amaçlamış. İtiraf edip rahatlamak, itirafım yayınlandı mı acaba diye merak edip takip etmek ve başkalarının itiraflarını okuyarak farklı hayatlardan haberdar olmak gibi merakları olan kişilere sitenin eğlenceli geldiğini düşünüyor. Reklam bölümü mezunu olan Ersan Özer, Aktüel dergisinde muhabirlik, Beyaz Show ve Şok programında yönetmenlik gibi popüler iş deneyimlerini NTV Haber Merkezine de taşımış. Son dönemde yükselen magazin merakının farkına varmakla oluşturulan itiraf.com projesinde Özer'in geçmiş iş deneyimlerinin izlerini bulmak mümkün.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2969FE378B0EE9EA6B86F3A6AAB6B4A4?newsId=6363), [web.archive.org (arşiv bağlantısı)](http://web.archive.org/web/20121130013149/http://www.aksiyon.com.tr:80/aksiyon/newsDetail_getNewsById.action;jsessionid=2969FE378B0EE9EA6B86F3A6AAB6B4A4?newsId=6363)
