# Güle güle Türkçe

*Meral Yılmaz 2004.05.31*

<div bgcolor="#FFFEF6">
 <font>
  <img border="0" height="1" src="/web/20060106151552im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106151552im_/http://www.aksiyon.com.tr/resim/495/40.jpg" vspace="5"/>
  </p>
 </font>
 <font class="content">
  Pop çağının siyasete, sanata ve okumaya uzak  gençleri Türkçeyi kendi dünyalarına göre yorumlayıp konuşuyor.  Kelimeler internet diline göre törpüleniyor. İngilizce-Türkçe karışımı konuşuyor, sesleri farklı çıkarıyorlar. Seyirci kelimesi "seyircıı" oldu bile. Bundan birkaç yıl önce müzik kanallarındaki DJ kızların, kelimeleri İngilizce gibi telaffuz ederek İngilizce-Türkçe karışımı konuşmalarını şaşkınlıkla izliyorduk. Giderek bu duruma alıştık. Aradan bir süre geçti, bir de baktık ki, siyasete, sanata ve okumaya ilgi duymayan gençler, gün boyu müzik kanallarını seyrediyor ve konuşma tarzları buradaki sunucuları bile geride bırakıyor. Türkçeyi düzgün konuşma derdi olmayan gençlerin konuşma dilini internet yazışmaları ve pop kültürü yönlendiriyor.
 </font>
 <p>
  <font class="content">
   Artık yüklemi, öznesi belli olmayan bir "internet dili" oluştu. İşte bir gencimizin internet yazışmalarındaki kültür yüklü cümleleri: "Akşam telefon faturasını görünce oha falan oldum. Anneme söyledim. Aaa ne oluyo falan oldu. Napıcaz şimdi yani olduk. Bunun üzerine bir de su faturası kabarık gelince bismillah olduk yani."
   <br>
    <br>
     Yeni bir ceket aldınız. "Güle güle kullan", "iyi günlerde eskit" gibi iyi dileklerde bulunmak artık modası geçmiş bir ifade. "Abi ceket yapmışsın" cümlesi yukarıdaki anlatımı üç kelimede özetliyor. Biri duygu sömürüsü yaptığı zaman "vicdan yaptım" diyerek karşılık verilebiliyor. Duygu sömürüsü yapma, ya da vicdanımı sızlatıyorsun nevinden bir şeyler denmek isteniyor. Yapmak ve olmak da neredeyse tüm fiillerin imdadına yetişen yardımcı fiillerden. "Tavır yapma" (olaya tavrını koymak ya da küsmek), "su yapma" (ciddiyetini muhafaza etmemek) yeni çarpıcı cümleler arasında.
     <br/>
     <br/>
     Bunların yanı sıra internet yazışmalarıyla gündeme gelen birçok kısaltma sözcük, normal yazı ve konuşma diline de girdi. Selam sözü artık internet harici yazışmalarda slm (selam), mrb (merhaba), grsz-by (görüşürüz) şeklinde kullanılıyor. Nasılsın sorusuna karşılık "Sen nasılsın?" şeklindeki soru ise İngilizce"de kısaca bu anlama gelen "u?" diye yazılıyor. İnternette yazışmaya chat"leşme demeye çoktan alıştık. Ancak, Türk Dil Kurumu bu durumdan son derece mustarip.
     <br/>
     <br/>
     Türkçeyi çözmen için İngilizceyi de bilmen gerekecek!
     <br/>
     <br/>
     Bu şekilde dile hem yazılışı hem de okunuşuyla birlikte giren yabancı kelimelere getirilen eklerin kesme işaretiyle ayrıldığı, ancak bu şekiller Türkçenin ses uyumu kurallarına uymadığı için işi daha da çıkmaza sürüklediği ifade ediliyor. Bu durumu dilin hem ses yapısının, hem yazı özelliğinin, hem de söz varlığının bozulması olarak yorumlayan Türk Dil Kurumu Başkanı Şükrü Halûk Akalın "İngilizceyi Türkçeye katarak söylenmek istenen şu: " Ey vatandaş sen şu metni okuyup anlamak istiyorsan yalnızca Türkçe bilmen yeterli değil, biraz da İngilizce bileceksin! Şu anda İnglizcenin "fesahatçı"ları var. Yazıldığı ve okunduğu gibi uyguluyorlar. İmlada yeni bir kargaşa ortaya çıkıyor. Dilde yabancı ögelerin artması söz varlığını bozuyor. Hacker"lar deniyor. Hacker"in okunuşunu bilen biri bu kelimeyi çoğul olarak yazarken hacker"lar diyor. Bunun anlamını bilmeyen biri ise Türkçe okunuşuna göre hacker"ler olması gerektiğini düşünerek "-lar" ekine anlam veremiyor. Eski dilde ileri gelen, reis gibi anlamlar içeren sözün yazılışının benzeri olan İngilizce server ise sunucu anlamına geliyor. Server diye yazıp "sörvır" şeklinde okuyorlar. İmlada bir karmaşa oluşuyor. Bunun Türkçe karşılığı var. Sunucu denilmesi gerekir" diyor.
     <br/>
     <br/>
     Dilimize girmekte olan güncel yabancı kelimeleri tespit eden ve Türkçe karşılıklarını yayınlayan Türk Dil Kurumu"nun Başkanı Akalın, bu verileri kitle iletişim kurumlarına da gönderiyor. Türkçe adına en çok gazetecilere, yazar ve gazete-dergi editörlerine görev düştüğünü belirtiyor. Çünkü insanlar yabancı kelimeleri ilk önce televizyon ve gazetelerden öğreniyor. Okumaya ilgi duymayan kesimin Türkçe bilgisine de aynı şekilde kitle iletişim araçları yön veriyor.
     <br/>
     <br/>
     "Döncem ben sana"
     <br/>
     <br/>
     Gençlerin konuşma dilinin başkalaşmasını ilk keşfedenler ünlü komedyenlerdi. Beyazıt Öztürk"ün üniversiteli gençleri karikatürize eden tiplemesinin kulağına yapıştırdığı cep telefonu ile sürekli sağa sola sallanarak konuşması ve herkese "Döncem ben sana" diyerek telefonu kapatması gerçek hayattaki "tiki" gençlerin tipik bir kopyası.
     <br/>
     <br/>
     Kıyafetleri hip hop tarzı olan gençlerde ne gam belirtisi var ne de huzur. Arada kalmışlık ve umursamazlık her hallerinden akıyor. Tofita reklamındaki genç kız yadırganmıştı. Heyecanlarını çığlık atarak ve anlamsız sözlerle ifade eden karakterlerin tasviriydi. Kelimeleri ağzında yuvarlayarak ve harfleri değiştirerek konuşuyordu. "Seyirci"yi "seyircıı" diye telaffuz ediyor, yaka anlamına gelen "degaje"yi göğüs yerine kullanıyordu ama onu çok sevdik. Gözümüze en az Tofita kadar hoş göründü!
     <br/>
     <br/>
     Son zamanların fazla şehirli dizisi Avrupa Yakası"nın Selin tiplemesi ne geçim derdi ne de kültürlü olma endişesi taşıyan bir kimlik. Bir süre yurtdışında kalmış. Türkçeyi ancak birkaç kelime ve bağlaçlar vasıtasıyla konuşuyor. İnternet gençliğinin diline pelesenk olan "Oha falan oldum yani" çıkışıyla hiç de âdâba uygun konuşmuyordu fakat biz onu eğlenceli bulduk.
     <br/>
     <br/>
     "Çocuk da yaparım kariyer de" diyerek çalışan genç kadınlara da cesaret veren "özgür kız" Nil Karaibrahimgil, gençliğin yaşam şekline yeni jargonlar ekledi. İngilizcevari aksanıyla dilde de özgür olduğunu kanıtlamaya çalıştı ve başardı da. İnce kumaştan tasarlanan giysileri ve uçuk kaçık, çocuksu hareketleriyle onu da sevdik!... Çünkü şarkısı tutuldu. "Kırıcan mı belimi" diyecek kadar fütursuz değildi. Ama biz bu sözleri de kanıksadık. Güfteler de artık gündelik Türkçeyle yazılıyor. "Ayağını yerden kescem senin" diyen Gülben Ergen bu trendi (!) yakalayanlardandı.
     <br/>
     <br/>
     "Azerbaycan"da terledim"
     <br/>
     <br/>
     Gençlerin bu dilini bir tepki dili ve gelip geçici görenler de var. Kültürün yüksek değerlerini tekrar edebiyata, konuşma ve yazı diline kazandırmak bir özlem. Toplumun sığ bir dil kullandığına dikkat çeken Yavuz Bülent Bakiler, ülkemizi Batı dünyası ile kıyaslıyor. Bakiler, "Batı dünyası 8 yıllık eğitimde ders kitaplarını 71 bin kelime ile yazıyor. Bu rakam Japonya"da 44 bin, İtalya"da 32 bin, Türkiye"de 6 bin"dir. Çağdaş medeniyet seviyesine sıçramak mecburiyetinde olan bir ülkede, çocuklarımızı 6 bin kelimenin içerisine hapsetmek gericiliktir" diyor.
     <br/>
     <br/>
     Azerbaycan Yazarlar Birliği"nden Anar Rasulzade"nin "Biz, 1990 yılına kadar Sovyet emperyalizmi altındaydık. Birtakım yanlışları bilerek yapıyorduk. Benim anlayamadığım, Türkiye hür ve müstakil bir ülke, size kim emrediyor, kim doğru yoldan uzaklaştırıyor?" dediğini hatırlatan Bakiler, "Bu, bizim Türk ve İslam dünyasıyla bağlarımızı kopartma isteğidir. Şu an konuştuğumuz dil ileride Türkçenin sonu olur" diyor.
     <br/>
     <br/>
     "Biz de farklı bir dil kullanmıştık"
     <br/>
     <br/>
     Öğretim görevlisi ve Türkçenin doğru kullanımı üzerine kitapları olan Feyza Hepçilingirler ise, gençlerin Türkçe konusundaki duyarsızlığını yeni neslin kendini ispat etme hevesi olarak nitelendiriyor. Hepçilingirler"e göre, dilde jargon da denilen alt grupların oluşma nedeni gençlerde kedisinden farklı olanın anlayamayacağı özel bir dil oluşturma isteği. Hepçilingirler bunun gelip geçici bir akım olduğunu düşünüyor. "Biz de kendimizi ifade etmede farklı bir dil kullanmıştık" diyor.
     <br/>
     <br/>
     Eski TRT spikerlerinden Erkan Oyal ise dildeki sorunları gençlerin kimlik arayışıyla ilintiliyor. "Kullanılan anlamsız ifadeler bana göre çok tehlikeli. Popüler bilimciler ise olur böyle şeyler diyor. Dildeki bu sorunun Türkiye"de yaşanan sosyal ve iktisadî kaostan kaynaklandığını düşünüyorum" diyor.
     <br/>
     <br/>
     Market Türkçemiz var ya...
     <br/>
     <br/>
     Sivas Cumhuriyet Üniversitesi öğretim görevlisi Ahmet Turan Alkan ise konuyu daha farklı bir açıdan ele alıyor. Alkan, "Bütün dünyada pop kültürün egemenliği var. Ticarî olarak büyük pazar değerine sahip bir endüstri. Eurovision yarışmasına bakın bir kere; her ülke pop tarzında besteyle yarışıyor. Pop kültürün ve müziğin egemenliği tartışılmıyor; dünyanın en tabii şeyiymiş gibi karşılanıyor. Pop kültürün bir de "pop dil"i var. Popun kültürü satıh kültürü olduğu için dili de, kelime haznesi de satıhta kalıyor. Dikkat ettiniz mi, Türkiye"nin yarışa İngilizce sözlü bir şarkıyla katılması bile kimseyi rahatsız etmedi, itiraz gelmedi pek. Bu, işin evrensel tarafı; bize ait kısmına gelince, gençlerimize dilin imkanlarını, genişliğini, başka hangi işlere yarayabileceğini öğretemiyoruz. Çocuklarda bırakın Türkçeyi, dil şuuru yok, pek zayıf. Gördükleri eğitim yetersiz, yaşadıkları dünya da öyle aman aman dil zenginliği gerektiren bir zorlamada bulunmuyor. Daha fazlasını niçin talep etsinler ki, market Türkçesi yetiyor da artıyor bile" diyor.
     <br/>
     <br/>
     Türkçeyi umursamayan gençler olduğu kadar onu korumak için mücadele edenler de var. Bilkent Üniversitesi"nde başlayan "Türkçesi Varken" kampanyası hızla yayılıyor. Umarız konuyu gençler kendi aralarında tartışır ve bu kez Türkçenin hayırına olacak jargonlar geliştirirler.
     <br/>
     <br/>
     TÜRK DİL KURUMU BAŞKANI PROF.DR. ŞÜKRÜ PROF.DR. HALUK AKALIN:
     <br/>
     METROSEKSÜEL DEĞİL BAKIMLI ERKEK
     <br/>
     <br/>
     - Gençler birkaç bağlaçla (yani, falan oldum gibi) meramlarını anlatmaya çalışıyorlar. Türkçeyi düzgün konuşma kaygıları da yok. Bu durumu neye bağlıyorsunuz?
     <br/>
     <br/>
     Ana dilimiz Türkçeye ilgisizliğe, kayıtsızlığa bağlıyorum. Ancak bu kayıtsızlık yalnızca dilimize karşı değil, genel olarak kültür değerlerimize karşı bir ilgisizlik, aldırmazlık, kayıtsızlık söz konusu. İngilizce sözleri bir İngiliz veya bir Amerikalı gibi söylemeye çalışanlar, sınırlı sayıda bildikleri Türkçe sözleri ise Türk gibi değil de bir yabancı gibi söylüyorlar. Söz dağarcıkları da sınırlı olduğu  için birkaç sözle konuşuyorlar. Duygularını, düşüncelerini tam olarak ifade edemeyen kişiler, bildikleri birkaç kelimeye de olmadık anlamlar yüklüyorlar ve olur olmaz her yerde bu sözleri kullanıyorlar.
     <br/>
     <br/>
     - Gençler içlerindeki güzellikleri dil ile ifade edemiyor.
     <br/>
     <br/>
     Dilin zayıflamasının psikolojilere de etkisi olacaktır. Dilin anlatım gücünden yararlanamayanların ruh hâline bu durum elbette olumsuz olarak yansıyacaktır. Duygularını anlatamayan genç, "Beni neden anlamıyorlar, neden anlaşılamıyorum?" diyerek kabuğuna çekilecektir. Aile içinde sağlıklı ilişkilerin ve iletişimin kurulmasında dilin önemi de ortaya çıkıyor. Ana babaların da dili kullanmaları açısından çocuklarından farksız olduğunu gözlemliyoruz.
     <br/>
     <br/>
     - Türkçenin geliştirilmesiyle ilgili   projeleriniz var mı?
     <br/>
     <br/>
     Üzerinde önemle durduğumuz çalışma Türkçenin Temel Söz Varlığı Veri Tabanı Projesidir. Türkçenin bütün söz varlığını büyük bir sözlük veri tabanı halinde kullanıma sunacağız. Bu benim hayalimdi. Şimdi TDK"nın amacı haline geldi. Bu veri tabanının içinde neler olacak? Öncelikle, yazı dilimizin sözlüğü Türkçe Sözlük, bu veri tabanında yer alıyor.  (http//tdk.org.tr) Türkçenin en gelişmiş ve en güncel sözlüğünü ücretsiz olarak hizmete sunduk. Basılı Türkçe sözlüklerin hiçbirinde tetiklemek, derogasyon=ayrıklık, ötelemek gibi sözleri bulamazsınız. Bu sözlükte güncel olaylar sonucunda dilimize giren kelimeler bire bir takip ediliyor. Bu, Türkiye Türkçesinin en gelişmiş sözlüğüdür. İçinde 100 bini aşan söz, deyim, anlam varlığı bulunuyor.
     <br/>
     <br/>
     Temel sözlük veri tabanında, "Terimler Sözlüğü" de var. Bütün bilim ve sanat dallarındaki terimler araştırılıyor. Ayrıca Kişi Adları Sözlüğü, Derleme Sözlüğü, Tarama Sözlüğü, Tarihsel Türkçe Sözlük ve Türk Lehçelerindeki Sözler olmak üzere 7 ayrı bölüm altında geniş bir içeriğe sahip olacak. Bu veri tabanı aracılığı ile elektronik ortamda insanlar istedikleri kelimenin Türkçede gelmiş geçmiş bütün dönemlerde ve mimarlık, sanat tarihi gibi bütün alanlarda ne gibi anlamlarda kullanıldığını öğrenebilecekler. Bu projemiz 2007"de tamamlanmış olacak.
     <br/>
     <br/>
     - Türkçe"ye girmiş yabancı kelimelere karşılık olarak Türkçe kelime üretmek doğru mu?
     <br/>
     <br/>
     Türk Dil Kurumu olarak dilimizin söz varlığına katılmış, yaygınlaşmış ve Türkçeleşmiş yabancı kökenli sözlere karşılık türetmekten çok dilimize girmek üzere olan sözlere karşılıklar buluyoruz. Anchorman, arboretum, derogasyon, metroseksüel gibi toplumumuzun yeni karşılaştığı kavramlara karşılıklar buluyoruz.
     <br/>
     <br/>
     - Edebiyat dili anlamında Türkçe yetersiz mi?
     <br/>
     <br/>
     Türkçe, tarihinin her döneminde edebiyat dili olmuştur. Bizim ilk yazılı kaynağımız Orhon Yazıtları, Türk edebiyatının söylev türündeki en büyük eserlerimizden biridir. Türkçe asla yetersiz değildir. Türkçenin gücünden haberdar olmayan, Türkçenin söz varlığından bîhaber kişilerin dili yetersizdir.
     <br/>
     <br/>
     TÜRKÇESİ VE DOĞRUSU VARKEN
     <br/>
     <br/>
     Yanlış: Doğru
     <br/>
     Şok olmak: Şoke olmak
     <br/>
     Kontür: Kontör
     <br/>
     Derogasyon: Ayrıklık-ayrıcalık
     <br/>
     Show: Şov
     <br/>
     Start almak: Başlamak
     <br/>
     Trend: Eğilim
     <br/>
     Spontane: Kendiliğinden
     <br/>
     Center: Merkez
     <br/>
     Check etmek: Kontrol etmek
     <br/>
     Laptop: Dizüstü
     <br/>
     Provoke etmek: Kışkırtmak
     <br/>
     Adapte olmak: Uyum sağlamak
     <br/>
     Feedback: Geri bildirim
     <br/>
     Printer: Yazıcı
     <br/>
     Revize etmek: Yenilemek
     <br/>
     Elimine etmek: Elemek
     <br/>
     Televizyon izlemek: Televizyon seyretmek
     <br/>
     Blok (bloğu): Blok (bloku)
     <br/>
     Parlemento: Parlamento
     <br/>
     Dinazor: Dinozor
     <br/>
     Azerbeycan: Azerbaycan
     <br/>
     Ambiyans: Hava, ortam
     <br/>
     Partner: Eş
     <br/>
     Entegre olmak: Bütünleşmek
     <br/>
     <br/>
     MİLLÎ EĞİTİM BAKANLIĞI MÜSTEŞARI PROF.DR. NECAT BİRİNCİ: EĞİTİM TÜRKÇENİN TAM ORTA YERİNDE
     <br/>
     <br/>
     Türkçenin, anaokulundan ilköğretimin 5. sınıfına kadar son derece bilinçli ve ağırlıklı bir şekilde öğretilmesi gerekir. Buradan, diğer öğretim kademelerinde bu konu daha hafif yer tutabilir anlamı çıkmamalıdır. Milletler ana dillerine özel önem verirler. Çünkü ana dil, milletin varlığı ile doğrudan ilişkilidir.
     <br/>
     <br/>
     Yukarıda sözünü ettiğimiz eğitim devresinde Türkçe, dilbilgisi kuralları çerçevesi içinde değil, çıkış noktası söze dayalı metinler aralığından öğrenciye verilmelidir. Bu metinler, masallar, halk hikâyeleri, atasözleri, deyimler, bilmeceler, tekerlemeler olmalıdır. Dilin büyülü, çekici, hoş dünyası bu metinlerle, bu yaşta öğrenciye hissettirilmelidir. Bu devrede dilbilgisi kurallarını öne çıkarmak ve bu kuralları öğrenciye belleten bir sistemi uygulamak, öğrencide dil zevkini köreltir.
     <br/>
     <br/>
     Öğrencide dil zevkini uyandıracak, öğrencilere okuma alışkanlığı kazandıracak metinler hazırlanmaktadır. Bu çocuk kitapları üzerinde uzman arkadaşlarımız çalışıyor. İlköğretimin 6. sınıfından orta öğretimin sonuna kadar okutulmak üzere 100 temel eser tespiti çalışmamız vardır. Değişik kültür çevrelerinden, üniversitelerden, yayın dünyasından, edebiyatçılar arasından belirlenmiş 35 kişilik bir grup, başlangıcından bu yana Türk edebiyatının 100 eserini belirleyecek. Bu komisyon ilk toplantısını yaptı. İkinci toplantı haziran ayı içinde yapılacak. Bu toplantılardan çıkacak neticeler sonrasında bu eserler belirlenmiş olacaktır. 6. sınıftan orta öğretimin sonuna kadar bu eserlerin yüzde altmışı, bir program dâhilinde ve öğretmenlerin rehberliğinde öğrenciler tarafından okunacak. Bu düz bir okuma değil, eserlerin dil, kültür, düşünce ve estetik varlığını ortaya koyan bir çalışma şeklinde olacak.
     <br/>
     <br/>
     Seçilecek bu yüz eserin içinde Cumhuriyetten sonra yazılmış olanları kelime varlığı yönünden ayrıca ele alınacak ve bunlardan bir sözlük oluşturulacak. Bu sözlük, Türkçe"nin bir genel sözlüğü değil, orta öğretimi bitirmiş bir öğrencinin öğrenmek durumunda olduğu kelimeleri ihtiva eden bir sözlük olacaktır ve 4 ilâ 5 bin civarında kelimeyi ihtiva edecektir.
     <br/>
     <br/>
     Ayrıca Türkçe öğretimi içinde şiir ezberleme çalışmaları teşvik edilecek. Bu yol ile öğrencilerin en olgun dil metinleri ile karşılaşması sağlanmış olacak.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Ömer Küçükceranlar, 22-Haziran-2004
> Bütüncül Bir Dil Anlayışı Şart...: 
> Dilin bir milletin her şeyi olduğunda şüphe yoktur sanırım. Ancak dil öylesine bir olgudur ki, parçalardan oluşan bir BÜTÜNDÜR ve insani bir olgu olduğu için insana benzer. Nasıl bir insanı, onu etkileyen koşulları bir kenara bırakıp değerlendirmek bir hataysa, dile de aynı şekilde yaklaşmak ondan daha büyük hata, daha büyük gaflettir.    Türkçe'nin tarihi gelişim seyri içinde farklılaşması onu hiçbir zaman geriye götürmemiş, esasına etki etmemiştir. Bu da Türkçe'nin sağlam bir yapıya sahip olduğunu gösterir. Ancak Öztürkçecilik-Osmanlıcacılık ikileminde bırakılan Türk milletinin kafası öylesine karışmış bir durumda ki, ister istemez konuşacağı, yazacağı dilin ögelerinden hangisini hangi dile göre seçmesi gerektiğini düşünerek söylemek, yazmak zorunda bırakılıyor. Oysa bu insan zihnine tamamıyla ters, zihnin hızını yavaşlatan bir çabadır.   Siz dilin doğal seyrine uygun davranmazsanız, insanlar kolayına geleni konuşur, yazar,  kolayına geleni kullanır. Bunun da önüne geçemezsiniz.

### Muhammet Erdevir, 14-Haziran-2004
> Söylemek İstemezdim Ama...: 
> Bu epeydir zihnimi kurcalayan bir sorun...Bunu daha önce kaç kez yazmayı denedim ama hep sonradan vazgeçtim.Türkçe'ye olan duyarlılığınıza teşekkür ediyorum.Lakin derginizin adı da aksiyon.Ya da action mu demeliydim.Niye hareket değil de aksiyon.Veya başka bir adı neden yok?İngilizce kökenli bir kelime olunca daha mı entellektüel oluyorsunuz?Kaliteniz mi artıyor?Yoksa batılı bir yazarın dediği;''Türkler'de aşağılık kompleksi var,bu yüzden ne tam manasıyla batılı ne de tam manasıyla doğulular''sözü doğru mu?!

### Adnan Palancıoğlu, 06-Haziran-2004
> Ölmeyecek kadar konuşmak: 
> Sadece unu ve tuzu olan bir insanın ziyafet sofrası hazırlaması beklenemez. Bu lokantanın yetkilileri malzemeyi versinler bakın gençlerimiz ne ziyafetler çeker bizlere.  Bu konuya katkıda bulunan herkese teşekkür ederim. Saygılarımla...

### Mehmet Akif, 05-Haziran-2004
> Türkçe varlık sebebimiz: 
> Ne yazık ki 2000 yıllık maziye sahip musikili lisanımızı bilerek ve isteyerek bir kabile dili derekesine düşürdük. Şimdi ise şikayet ediyoruz. Gerçi şikayet edenler vatanlarını ve milletlerini canı pahasına seven ve aydın hassasiyeti olan sayıları az bir topluluk... Diğer hakim kesimler ise dilimizin hal-i pür-melalinden ötürü tam tam dansı yopıyorlar. Çünkü başardılar, Türk-İslam medeniyetine ait binlerce kelimeyi, mefhumu ve bunların çağrışımlarını Türk çocuklarının idraklarinden silmişlerdir. Benim asıl üzerinde durmak istediğim husus milliyetçi muhafazakar geçinen kimselerin gülünç bir aşağılık psikolojisi veya bazı çevrelere şirin görünme gayretiyle mazisiz ve musikisiz, nesebi gayr-i sahih kelimeleri kulanmalarıdır. Dil bizim namusumuzdur. Lütfen namusumuzu koruma konusunda azami ihtimam gösterelim. Hürmetlerimle...

### Sacit AKDAĞ, 02-Haziran-2004
> Dil,güle güle giderse ne olur?: 
> Bir toplum için,bağlantılı olduğu tarih,kültür,coğrafya gibi konularla birlikte,geçmişten geleceğe kurulan köprü görevini üstlenen dil,sahasında uzman kişilerin görüşlerine başvurulmak suretiyle çok daha kapsamlı bir araştırma konusu yapılacak kadar önemlidir.      Bazıları için ,bakıldığında görülemeyecek kadar ileri bir geçmişten gelen Türk Dili için bu yorum bir kat daha önem kazanmaktadır..

### Nurgül Özoğul, 02-Haziran-2004
> KAPAK KONUSU: 
> Sayın Mehmet Berksan'ın görüşüne katılmıyorum. Yazı fevkalade güzel, daha da ayrıntılı olabilirdi. Dil gibi son derece önemli bir konunun bugüne kadar kapak olamaması bir eksikliktir. Türkçe konusunu gündeme getirip kapaktan verdiğiniz için sizlere teşekkür ederim. Bence Türkçe konusu en temel sorunlarımızın başında geliyor. Nokta'da her hafta Türkçe konusunu işleyen yazı yer alıyor. Durum böyleyken Türkçenin kapak konusu olmasını eleştirmek bence doğru değil.  Yalnız, kapakta kullanılan ifadeye ben de katılmıyorum. Türkçe'nin yok olması gibi bir tehlike yok.  Bu arada Türk Dil Kurumu'nun da güzel çalışmalarından haberdar olduk. TDK'nın eski TDK'dan farklı olarak güzel çalışmalar yapmasına sevindim.  TDK'yı, haberi yazanları ve AKSİYON'u kutlarım.

### ilyas çakırçoban, 02-Haziran-2004
> yitirdiğimiz dilimiz: 
> aksiyon dergisini çıktığı günden beri takip ediyorum.ve uzun zaman dan beride aboneyim.her sayıda farklı bir gündemle kanayan yaralarımıza neşter atıyor,tedavi yolları arıyor yada öneriyorsunuz.bu sayıda da güzel türkçemizle  (tabiki şu andaki değil) ilgili YAZNIZ çok hoşuma gitti.belki bu zamana kadar biz de bilerek veya bilmeyerek kullandığımız oluyordu.inşallah bu yazınızdan sonra türkçeyi daha güzel kullanmaya dikkat edeceğim ve herkesi de dilimizi korumak için itina göstermeye davet ediyorum. selamlar   manisa /salihli

### Necati Cesur, 01-Haziran-2004
> Neden felaket tellalığı?: 
> Neden felaket tellalığı yapıyorsunuz anlamıyorum. Köklerinden kopuk birkaç kişinin Türkçeyi yanlış ve yabancılaşmış şekilde kullanmasıyla Türkçe yok olmaz. Güle güle Türkçe başlığı bence çok anlamsız. Yapılan röportajlarda da bu vurgulanmış zaten. Bence Türkçenin güle güle gittiği falan yok, bazı kişilerin beyni "güle güle gitmiş" o kadar. Yine de konuyu gündeme getirdiğiniz için teşekkürler.

### Mehmet Berksan, 01-Haziran-2004
> kapak konusu: 
> "Güle Güle Türkçe", Aksiyon'da görmeye alışık olduğumuz kapak haberlerinin yanında zayıf kalıyor. Keyifli bir yazı olmaktan öteye geçmiyor. Yazıyı eleştirmek ya da küçümsemek değil niyetim, yazının kapak haberi olmasını eleştiriyorum sadece. Türkçe'nin yozlaşması tabi ki önemli bir konu ama bu yazıyı bu haliyle gerçekten de kapak haberi olmaya değer görüp görmediğinizi merak ediyorum. Birkaç telefon görüşmesiyle pekala ortaya çıkabilecek bir yazıyı aksiyon okuyucularına kapaktan vermenize üzüldüm.

### Emin Baki, 01-Haziran-2004
> Türkçeye inanmak !: 
> Dile aldırmayan, onun bir uygarlık öğesi olduğunu bilmek istemeyen, dille uğraşmayı bırakıp da, ağızdan kapma birtakım düşüncelere, kanılara saplanıp kalan bir toplum olduğumuz için Türkçeye inanmakta birleşemiyoruz. Tuttuğumuz yol, şimdi daha iyi anlıyorum, belli değil. Uygarlığımıza bağlıydık şimdi uzaklaşmışız. Başka bir yolun kişisi olmuşuz. Geçmişimizle aramızda artık uçurumlar var. Ne çıkar ? Ün salmış nice düşünenlerimiz, birtakım temelsiz düşüncelerle, kendilerini hiç sıkmadan, coşkusuz, özensiz hep tekdüze, hep bir örnek, Türkçeyle pek de ilgisi olmayan sözlerle ne çok gündemde kalıyorlar. Türkçeye hiç de iyi bir gözle bakmayan aydınımızın, doğrusu ya, yakınmaya hiç mi hiç hakkı yok. Dilimizin, bu kadar göz önünde, yanı başımızda kıyıma uğratılması, şimdiden onulmaz yaralar açıyor. Artık iyice seziliyor bu. Çok kimseler,  dilimizdeki bu aşınmanın farkında olmasalar da, halimiz kötü mü kötü inmeli bir bedeni andırıyor. Bu satten sonra, yarına çıkabilir miyiz peki ?

### Hatice Çelebi, 01-Haziran-2004
> Teşekkür: 
> Yaptığınız çalışmalardan ötürü teşekkür eder çalışmalarınızın devamını beklediğimi belirtmek isterim.

### Hakkı Un, 01-Haziran-2004
> Biz nece konuşuyoruz: 
> "türkçe'de uzun "a","i" ve "u" sesi yoktur.türkçe'de ince "a" sesi yoktur.türkçede "o ve ö" sadece ilk hecede bulunur.türkçe "c,ğ,l,m,n,r,v,z" harfleriyle başlayan kelime yoktur.türkçede "j,f,h" sesleri yoktur.türkçede kelimelerin sonunda "b,c,d,g" bulunmaz.türkçede iki sesli yanyana gelmez.türkçede bir hece veya kelimede iki sessiz yanyana gelmez.türkçede kelime başında iki sessiz yanyana gelmez.türkçede kelime sonunda "l,n,y,s,r,ş" ile başlayan gruplar dışında kelime sonunda çift sessiz bulunmaz.türkçede bir hecede veya kelimede üç sessiz bulunmaz." türünde kurallar sonucu "ulan biz nece konuşuyoruz o zaman?" sorusunu kendime sormamı sağlamış olan lisan. (iron maiden fan, 07.01.2003 23:08) #2150391   sozluk.sourtimes.org

Kaynak: [www.aksiyon.com.tr](http://www.aksiyon.com.tr:80/detay.php?id=11544&yorum_id=1327), [web.archive.org (arşiv bağlantısı)](http://web.archive.org/web/20060106151552/http://www.aksiyon.com.tr:80/detay.php?id=11544&yorum_id=1327)
