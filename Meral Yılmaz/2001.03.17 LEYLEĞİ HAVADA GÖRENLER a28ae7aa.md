# LEYLEĞİ HAVADA GÖRENLER

*Meral Yılmaz 2001.03.17*

<div>
 <p class="spot">
  Biri 14 yaşında ve yaşı kadar ülke gezmiş.  İlgi alanı Avrupa ve Amerika. Gittiği yerlerdeki şekerlemelere ve  Amerika'daki dondurmalara bayılıyor.  Diğeri 30'lu yaşlarının ikinci yarısında, 27 ülke gezmiş. Uzakdoğu'da  hamamböceklerini yağa batırıp yiyenleri  görünce midesi altüst olmuş. En yaşlı kuşak ise, Arap ülkelerinden  Afrika'ya kadar gezdiği mekanlarda İslam motifinin ve mimarinin izini  sürmüş. 70'li yaşların bilge edasıyla vakti ve nakdi olanların mutlaka  gezmesini  tavsiye ediyor.
 </p>
 <p class="metin">
 </p>
 <img border="0" src="/web/20020415201555im_/http://www.aksiyon.com.tr/2001/328/resimler/Leylek.jpg"/>
 <p class="metin">
  Biri 14 yaşında ve yaşı kadar ülke gezmiş. İlgi alanı Avrupa ve Amerika. Diğeri 30'lu yaşlarının ikinci yarısında 27 ülke gezmiş. Gittiği ülke isimlerini yazdığı küçük not kağıdına bakıp Avrupa, Amerika, Uzakdoğu ve Balkan ülkelerine dair özetlemeler yapacak birikime sahip. Yemen'den fazlasıyla etkilenmiş. En yaşlı kuşak ise, Arap ülkelerinden Afrika'ya kadar gezdiği mekanlarda İslam motifinin ve mimarinin izini sürmüş. 70'li yaşların bilge edasıyla vakti ve nakdi olanların mutlaka gezmesini  tavsiye ediyor. Arabistan'daki hummali tatlısı favorilerinden...
 </p>
 <p class="metin">
  Özgür Kız...
 </p>
 <p class="metin">
  Sırt çantası, hasır şapkası ve yeşil spor pantolonuyla dağ bayır demeden yürüyerek dünyayı dolaşmaya çıkan "Özgür Kız"ın yolunun düştüğü ülkelerdeki farklı kültürleri göz önünde bulundurursak özgürce yoluna devam etmesi mümkün mü gerçekten de?
 </p>
 <p class="metin">
  27 ülke gezen Tülay Kaş, kendi gezgin duruşuyla kıyasladığında Özgür Kız'ın sadece imaj çalışmasından ibaret olduğu görüşünde. Özgür Kız, tek başına Yemen'e gittiğinde muhtemelen kabileler tarafından kaçırılacak. Yemen'de kabilelerin seslerini dünyaya duyurmak için yalnız gezen bayan turistleri kaçırmaları sık sık vaki olan bir davranış. Bazı Avrupalı bayanların özellikle bu macerayı yaşamak için Yemen'de yalnız dolaştıklarını görmüş. "Çünkü.." diyor; "Kabileler kaçırdıkları bayanlara iyi davranıyorlar. Hatta önceki yıllarda kaçırılan bayan turist bu olaydan çok etkilenmiş ve bir sonraki yıl ailesini de getirip kabilelerle tanıştırmış"...
 </p>
 <p class="metin">
  Gezmenin bağımlılık yaptığını düşünüyor. Henüz dönüş yolundayken sırada hangi ülke var, diye düşünüyor. Dünyayı baştan sona gezmekte kararlı. Farklı mozaiklere tanık olmayı seviyor. İyi bir gözlemci. Giyim kuşamdan davranışa, aile ilişkilerine ve sosyal hayata  dair tespitlerinde insan unsurunu daha ön planda tutuyor.
 </p>
 <p class="metin">
  "Yemen'e bayıldım"
 </p>
 <p class="metin">
  Teknolojiyi reddeden, 1000 yıllık geleneklerini bütünüyle yaşayan Yemen'de tarihi doku ve mistisizmden fazlasıyla etkilenmiş. "Yemen'de "gat" diye uyuşturucu bir bitki kullanılıyor. Bunun Arabistan'da cezası idamken Yemenliler uyarıcı olduğunu iddia ediyorlar. Gat, onları gerçekten de uyuşturuyor. Belki bu devletin de işine geliyor; ama halk müthiş mutlu. Teknoloji onları ilgilendirmiyor. Dünyadan kopuk yaşıyorlar; buraya orijinallik veren etkenlerden biri de bu." diyor.
 </p>
 <p class="metin">
  İstanbul gibisi yok...
 </p>
 <p class="metin">
  On yedi yıldan beri dünyayı dolaşan Tülay Kaş aynı zamanda özel bir şirkette finans müdürü. Gelişmiş ülkelerde tanık olduğu özgürlük atmosferiyle kendi ülkesini kıyasladığında kendisini şanssız buluyor olsa da  hiçbir yer onu kendi ülkesinde yaşamaktan vazgeçirecek kadar cezbedememiş. "İstanbul gibisi yok." diyor.
 </p>
 <p class="metin">
  "Giyim olarak bizim ülkemiz belki bir Fransa ya da  İtalya'dan çok daha önde. Bizim insanımız gösterişe daha meraklı. Bizde her şey özenti. Yurtdışından gelip de Türkiye'yi görenlerin çoğu zengin bir ülke olduğumuzu söylüyor. Büyükşehirleri görüyorlar sadece. Amerika'da bir düğüne katılmıştık. Çok özel bir restorana gidileceği söylendi. Buradaki sıradan restorandan daha kötü bir yerdi. Onların lüks anlayışı daha farklı. Batı dünyası, birikimini gezmeye harcıyor. Bizde ise, şık giyim, daha iyi ev, daha lüks araba özentisi var.
 </p>
 <p class="metin">
  Gençlere tavsiyem, gezmesi en zor ülkelerden başlamaları. Uzaklık ve meşakkatli geziler gerektiren yerlere öncelik vermeliler".
 </p>
 <p class="metin">
  "Bir düzen ve intizam var"
 </p>
 <p class="metin">
  Ticaretle uğraşan Mehmet Saim Cansu'nun gezginlik macerası 1974'lerde hac ziyaretiyle başlıyor. Gittiği ülkelerde manevi şahsiyetlerin türbelerini ve ibadethaneleri ziyaret etmeye öncelik veriyor. Ülkelerin mimari dokularını incelemeyi de seviyor. Osmanlı'nın hüküm sürdüğü bölgelerde eskiye, o dönemin idari şekline ve adaletine özlem duyulduğunu gözlemlemiş. Ortadoğu'da olduğu kadar Balkanlarda da aynı özlemin yaşandığına değiniyor.
 </p>
 <p class="metin">
  Suriye, Lübnan, Mısır, Ürdün, Kudüs gibi Arap ülkeleriyle birlikte çeşitli Avrupa ve Afrika ülkelerini de gezen Cansu'nun gözlem ve anekdotlarında  islam medeniyetinin izleri daha ön planda. "Kudüs'te Hz. İsa'nın çarmıha gerilip göğe yükseldiğine inanılan kilisede bu uygulamanın halen devam ettiğini gördük. Osmanlı giysisi içinde bir Türk ayin sırası gelen cemaati alıp içeri getiriyor, ayini bitenleri dışarı alıyor, anahtar da onda. Bir düzen ve intizam var ve bundan herkes memnun. Türklerin idare kabiliyetini gösteren bu örnekte İslam'ın hoş görüsünü görüyoruz." diyen Cansu, belirli bir yaştan sonra evine çekilmeyi tercih eden yaşıtlarına, dünyayı dolaşarak tebdil—i mekanın ferahlattığını bir nevi uygun bir dille izah etmiş oluyor; ama vakti olduğu kadar ve nakdi de bulunanlara...
 </p>
 <p class="metin">
  Amerika'nın dondurmaları...
 </p>
 <p class="metin">
  Asfa Koleji orta 3 öğrencisi Feyza... Farklı dünyaları turlama yolunda yaşı itibariyle oldukça şanslı. Henüz 14 yaşında ama yaşı kadar ülke gezmiş. Onun önceliğinde Avrupa ülkeleri ve Amerika'nın daha farklı bir yeri var. Şimdilik Doğu ya da Uzakdoğu onu fazla çekmiyor. Aslında Avrupa ülkeleri de doğal güzellikleriyle ona pek cazip gelmiş değil. Bosna'nın yeşil görünümünden daha çok etkilenmiş mesela. İdealindeki özgürlük ortamının Batı toplumlarında mevcut olduğu gerçeği seçiminde daha çok etkili.
 </p>
 <p class="metin">
  Gezdiği ülkelerde başörtüsüne dair herhangi bir tepki alıp almadığını sorduğumuzda Amerika'dan örnek veriyor. Bazıları ona 'Sıcak tuttuğu için mi takıyorsun?' diye soruyormuş Amerika'da, bazıları da imaj çalışması zannediyormuş. Müslüman olduğunu duyunca herhangi bir ayrıntıya girmeden saygı duyulduğunu belirtiyor.
 </p>
 <p class="metin">
  Caddeler, mağazalar, metro, yaşıtlarının yaşantısı, insanların tavırları Feyza'nın şimdilik gözlemlemeyi daha çok sevdiği ayrıntılardan. Tabii ki, şekerlemeleri ve dondurmaları da unutmamalı...
 </p>
 <p class="metin">
 </p>
 <p class="arabaslik">
  Gezginlere göre ülke ülke izlenimler
 </p>
 <p class="metin">
  AMERİKA: Düzen, demokrasi ve özgürlük görüyorsunuz. Avrupa insanının yüz ifadesi çok mutlu bir izlenim vermiyorken Amerikalılarda rahat tavırlar görüyorsunuz. Avrupa'nın soğuk nezaketiyle kıyaslandığında Amerikan insanında daha içten bir güleryüz var.
 </p>
 <p class="metin">
  İTALYA: Her balkondan renk renk çiçekler sarkıyor. Begonyalar, sardunyalar...  Yeşilliği ve eksantrik görüntüleri daha ön planda.
 </p>
 <p class="metin">
  BOSNA HERSEK: İnsanlar hayata sıkı sıkı sarılmışlar. Şarapnel izi olmayan hiçbir bina yok. Ölen hep 16—25 arası genç nesil.
 </p>
 <p class="metin">
  ARAP ÜLKELERİ: Gelir düzeyleri düşük ama insanlar mutlu, sıcak. Mistisizm mutlaka var.
 </p>
 <p class="metin">
  SUUDİ ARABİSTAN: Araplar biraz rahatlar. Ekonomik güçten kaynaklanan bir şey bu. Biri yere çöp atıyor, işçiler topluyor. Diğer yandan manevi dokusuyla  muhteşem bir yer.
 </p>
 <p class="metin">
  MAKEDONYA: Türk izleri belirgin; ancak Batı Osmanlı'nın izlerini yok etmek için önemli bir çaba harcıyor.
 </p>
 <p class="metin">
  YUNANİSTAN: Çok kalabalık, çok sıkıcı geldi bana. Trafik kötü.
 </p>
 <p class="metin">
  FRANSA: Çok düz bir ülke. Tarihi binalar korunmuş; fakat üstüne bir şey eklenmemiş, diğer Avrupa ülkelerinin tipik özelliği gibi.
 </p>
 <p class="metin">
  SİNGAPUR: Gökdelenlerin olduğu soğuk bir ülke. Tarih hiç yok.
 </p>
 <p class="metin">
  MALTA: Katoliklerin yaşadığı bir yer ve Müslümanlar oraya hiç gelmemiş gibi kabul ediyorlar. Arap işgalinden kalma Medina şehri ise tamamen korunmuş. Orijinalliğiyle görmeye değer.
 </p>
 <p class="metin">
  İSPANYA: Görülmeye değer. Endülüs kültürünü tanıyorsunuz. Çok bakımlı, pırıl pırıl bir yer.
 </p>
 <p class="metin">
  MALEZYA: İslam'ı güzel yaşayan bir kitle gördüm. Tamamen bir İslam ülkesi. Herkes birbirine çok saygılı. Batı'dan da bir şeyler almışlar; ama kimse kimseyi rahatsız etmiyor.
 </p>
 <p class="metin">
  ÖZBEKİSTAN-KAZAKİSTAN: Ruslarla Türkler birbirlerine karışmış. Türkler daha sıcak, yüzleri ve tavırları daha masum. Ruslar sanki bir şeyi kafanıza vuracaklarmış gibi soğuk bakıyorlar.
 </p>
 <p class="metin">
  ABUDABİ-DUBAİ: Lüksün maksimum yaşandığı bir yer.
 </p>
 <p class="metin">
  UZAKDOĞU: Batı'nın taklidi. Soğuk.
 </p>
 <p class="metin">
  SİNGAPUR-HONG KONG-TAYLAND: Teknoloji yoğun fakat soğuk.
 </p>
 <p class="metin">
  ÇİN: Daha mistik. Fazla teknoloji girmeyen yerlerdeki insanlar daha mutlu.
 </p>
 <p class="metin">
 </p>
 <p class="arabaslik">
 </p>
 <p class="metin">
  TÜLAY KAŞ
 </p>
 <p class="metin">
  Batı dünyası birikimini
 </p>
 <p class="metin">
  gezmeye harcıyor
 </p>
 <p class="metin">
  Giyim olarak bizim ülkemiz belki bir Fransa ya da  İtalya'dan çok daha önde. Bizim insanımız gösterişe daha meraklı. Bizde her şey özenti. Yurtdışından gelip de Türkiye'yi görenlerin çoğu zengin bir ülke olduğumuzu söylüyor. Büyükşehirleri görüyorlar sadece.  Batı dünyası birikimini gezmeye harcıyor. Bizde ise, şık giyim, daha iyi ev, daha lüks araba özentisi var.
 </p>
 <p class="metin">
 </p>
 <p class="arabaslik">
 </p>
 <p class="metin">
  FEYZA KATKAK
 </p>
 <p class="metin">
  Batı'ya öncelik
 </p>
 <p class="metin">
  veriyorum
 </p>
 <p class="metin">
  Avrupa ve Amerika'yı daha çok gezip görmeyi istiyorum. Bu ülkelerin özgürlükçü ve demokratik duruşları, gelişmişlik düzeyleri beni daha çok cezbediyor. Tarihi dokularına çok ilgi duymadım. Fransa'nın farklı olarak Eyfel Kulesi var ve bana da çok cazip gelmedi. Ama ben Bosna'nın yemyeşil doğasından daha çok etkilendim.
 </p>
 <p class="metin">
 </p>
 <p class="arabaslik">
 </p>
 <p class="metin">
  MEHMET SAİM CANSU
 </p>
 <p class="metin">
  Vakti ve nakdi
 </p>
 <p class="metin">
  olanlar gezmeli
 </p>
 <p class="metin">
  Lübnan; turizm merkezi, yemyeşil binalarıyla dikkatimi çekti; ancak manevi hava hiç hissedemedim. G.Afrika'da az nispette bile olsa Müslümanlar var. Burada özgür yaşıyorlar. Halkı Hıristiyan. Zenciler fazla. Safari ilgi çekici. Vahşi hayvanların serbest gezdiğini görmek değişik bir duygu. Batı ülkelerinin soğuk bir nezaketi var. Roma, tam anlamıyla sulu bir şehir.
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/328/gezi/1.htm), [web.archive.org (arşiv bağlantısı)](http://web.archive.org/web/20020415201555/http://www.aksiyon.com.tr:80/2001/328/gezi/1.htm)
