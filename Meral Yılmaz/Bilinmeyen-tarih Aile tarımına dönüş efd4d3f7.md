# Aile tarımına dönüş

*Meral Yılmaz Bilinmeyen-tarih*

<div>
 <p>
  <font>
   Organik tarımdan çok bağımsız olmayan yeni bir yöntem bilinçli tüketiciler için yeni bir ümit kaynağı olma yolunda. Hormonlu meyve yemek istemeyenler, meyve ve sebzelerin doğal tadını özleyenler "geleneksel bahçe tarımı"nı keşfediyor. Az verim, çok lezzet olarak da tanımlanan "aile tarımı" kaliteyle birlikte üretimi de artırmanın yollarını arıyor ve tüketicilere yeni bir "kurtuluş reçetesi" sunuyor. Tarımda alternatif yöntem arayışları yüzyılın başından itibaren devam ediyor. Gelişmiş ülkelerin tarımda sanayileşme aşaması bir dönem "yeşil devrim" olarak umut olmuş ve üretimde verim artışı hedeflenmişti. Kimyasal gübre ve ilaçlamayla desteklenen bu yüksek verim yine yaygın olarak kullanıldığı gelişmiş ülkelerce eleştiri alınca teknoloji ve sanayinin zararlı etkilerinden arındırılmış doğal tarıma dönüşte ilk adım 1900"lü yıllarda İngiltere"de atıldı.
   <br/>
   <br/>
   Avrupa ülkelerinde geleneksele dönüş anlamına gelen organik üretim tabandan yükselen bir hareket oldu. Üreticiler de bunu istiyordu çünkü birim alan başına devletten maddi destek de alıyorlardı. Sonraki aşamalarda devletin maddi desteğini çekmesi organik üretimi olumsuz yönde etkiledi.
   <br>
    <br>
     Yapılan pazar araştırmaları organik ürünlere karşı olumlu tavrı ortaya koymakla birlikte bu ürünün pazar payı, ekolojik ürünlerin daha pahalı olması sebebiyle oldukça yavaş artırılıyordu. Uzun bir aradan sonra Türkiye"den de organik tarıma talep geldi. Üretici için belirli riskleri olan organik üretim bazı şirketlerin desteği ile sınırlı sayıda üretilmeye başlandı. Ancak, belirli bir sayıda kalan bu üretimle paralellik arzeden farklı bir tarım yöntemi daha konuşuluyor bugünlerde. "Bahçe tarımı" olarak tanımlanan yeni üretim şekli geleneksel olarak köylerde kullanılan bir yöntem. Aile tarımı, kaliteyle birlikte üretimi de artırmanın yollarını arıyor ve tüketicilere yeni bir "kurtuluş reçetesi" sunuyor. Her üreticinin rahatlıkla üstesinden gelebileceği doğal gübereleme yöntemiyle yapılan bu üretim şekli, hormonlu ya da genetiği bozulmuş meyve-sebze yemek istemeyenler için yeni bir umut olma yolunda.
     <br>
      <br>
       Geleneksel bahçe tarımıyla önce kırsal kesimdeki dar gelirli üreticinin korunması hedefleniyor. Az verim, çok lezzet olarak da tanımlanan aile tarımının kısa vadede hem ekonomik hem de sosyal sacayaklarının oluşması bekleniyor.
       <br>
        <br>
         Avrupalı kendi üretimine güvenmiyor
         <br/>
         <br/>
         Tarım sanayimizin gelişmemiş olması bir yerde lehimize dönmüş durumda. Bir koyundan en az üç verim almaya endeksli, tarım ürünlerinde hormon kullanımı had safhada olan Hollanda başta olmak üzere Avrupa ülkeleri tarım teknolojisinin bugün geldiği noktadan fazlasıyla muzdarip. Birbirlerinin tarım ürünlerine kuşkuyla bakıyorlar.
         <br/>
         <br/>
         Belçika ve Almanya kimyasal ve hormon kullanımı konusunda kısıtlamalar getiriyor ancak Hollanda"da işler bir nevi çığırından çıkmış. Avrupalı tüketiciler bu ülkenin ürünlerine sıcak bakmıyor. Buna rağmen çiçekçilik ve tarım ürünlerini ABD dahil tüm dünyaya satmayı başaran ve ülkesini tarımla kalkındıran bir ülke Hollanda. Dış pazarda tarım ürünlerinin pazarlama standardına bakılırsa hormon ve kimyasalların kullanımı bir nevi olması gereken doğal sonuç gibi. Mesela, domatesin dalından koparıldığı günden itibaren en az 20 gün dayanıklı kalması gerekiyor. Standart ürün kavramını da unutmamalı. Şekil, büyüklük ve renk...
         <br/>
         <br/>
         Dışarıdan gelen kusursuz ürün talebi geleneksel ya da doğal yöntemlerle üretilen tarımın cevap vermekte zorlandığı birtakım kıstaslar getiriyor. Haliyle bizim ürettiğimiz doğal meyveler kurutulup gönderiliyor yurt dışına. Biz de iç pazarda doğal domates, salatalık, kavun, karpuz vs. arıyoruz. Çileğin kokusunu, rengini tartışıyoruz. Salatalık da dahil olmak üzere organik olarak meyve ve sebze yetiştirilmiyor Türkiye"de. Üretimi yapılanlar ise yurt dışındaki şirketlerin talebine göre şekilleniyor.
         <br/>
         <br/>
         Başlangıçta, kimyasal ilaçlar kullanılmadan, doğal şartlarda yetiştirilen organik tarım ürünleri özellikle büyükşehir insanı için yeni bir çıkış olarak görüldü. Nihayet tabağımıza giren besinler artık zehir saçmayacaktı. Mutfağımıza hakim olacağımızı düşünüp heyecanlandık. Bir dönem sonra gördük ki, organik tarım ürünleri alım gücü yüksek küçük bir kesimle sınırlı kaldı. Organik üretimde meyve ve sebzeler taze olarak iç pazara sunulmadı. Daha çok kuru üzüm, incir, kayısı, zeytin, fındık, pamuk gibi türler, bakliyatlar, baharatlar vs. üretildi ve üretimin yüzde 90"ı ihraç edildi.
         <br/>
         <br/>
         Lezzetli ve sağlıklı yiyeceklere özlem içinde olan büyük şehir insanı yıllardır organik tarımın en ince detayına kadar bilgiye vakıf olmakla birlikte yiyecek olarak henüz organik tarım ürününe ısınabilmiş değil. Alıcı bulduğu alım gücü yüksek olan kesimden ise son zamanlarda bu ürünlerin yeterince/beklenen lezzeti vermediği şeklinde görüşler yükselmeye başladı.
         <br/>
         <br/>
         Bu durum, organik üretimin gereksiz olduğu anlamına gelmiyor. Aksine yaygınlaştırılması gereken bir yöntem. Tüketici talebini karşılamada eksik kaldı. Dolayısıyla geleneksel bahçe tarımındaki lezzeti arama serüvenine nokta konulamadı.
         <br/>
         <br/>
         Organik köy popülasyonu
         <br/>
         <br/>
         Arjantin, Kore gibi ülkelerde açlık sebebiyle insanların yöneldiği aile tarımı bizde uygulanabilirlik açısından daha elverişli bir zemine sahip. Küçük aile tarımı projesini dillendirenlerden biri de Gazeteci-Yazar Meral Tamer. Organik tarımın başka bir versiyonu olan aile tarımıyla daha lezzetli yiyeceklerin üretilmesinin mümkün olacağını düşünen Tamer"in bu yönteme ilişkin görüşleri dikkate değer; "Tarımda sanayileşme çıkış yolu olarak görülür. Ben buna katılmıyorum. Organik tarım ise sınırlı bir kesime hitap etti. Şimdiye kadar üretilen organik ürünlerin lezzetlisini de görmedim. Nohut, pirinç, fındık, hiçbiri bana göre lezzetli değil. Geleneksel bahçe tarımının lezzet açısından çıkış noktası olacağına inanıyorum. Hem ekonomik hem de sosyal yönü de önemli. Aile tarımı desteklenirse üreticinin kendi yöresinde geçimi sağlanacaktır. Şu an üretmeyen, fakat elinin altındaki ürünlerle lezzetli tarım yapabilecek geniş bir kitle var. Geçmişte dünyanın kendi kendine yeten 7 tarım ülkesinden biriydik. Yediklerimiz lezzetliydi. Çabuk büyüsün diye hızlandırılmış operasyonlar geçirmemiş tarım ürünleriydi bunlar. Tarımda sanayileşme deniyor. Sanayileşmiş ülkeler yılda binlerce dolar sübvansiyonla bunu ayakta tutuyorlar. Bu şartlarda onlara yetişme şansımız zaten yok..." Bu şekilde bir tarım yöntemini iktidar partisinin de dikkate alacağını düşünüyor Tamer. "Köylüyü gözeten, en azından onları yeniden yaşama döndürmek için birşeyler yapmak isteyen AK Parti"nin gündeminde bu konunun ön sıralarda yer alacağını sanıyorum" diyor.
         <br/>
         <br/>
         "Üretim lezzeti belirlemez"
         <br/>
         <br/>
         Konuyu daha geniş çerçevede tartışmaya açar mahiyetteki açıklamalarıyla üretim ve tüketici tercihleri bağlamında organik ve geleneksel tarımı inceleyen Ege Üniversitesi Ziraat Fakültesi öğretim üyesi Prof. Dr. Uygun Aksoy, tüketicilere daha çok iş düştüğünü belirtiyor. Ürün çeşidi ve lezzet ile ilgili tercihlerde tüketiciden üreticiye ulaşan talep olması gerektiğini belirten Prof. Aksoy"a göre, Türkiye"de üretimi yönlendirecek bir tüketici talebi yok. Ürünün lezzetli olması üretim şekliyle değil, çeşidiyle alâkalı. Ürün çeşidini ise firmalar pazar hedefine göre belirliyor; "Yüksek verim ve dayanıklı çeşit geliştiriliyor. Ayrıca organik üretimin yok olmuş lezzetleri bulmak gibi bir görevi de yok zaten. Bu tarımı yapan üretici sadece sağlıklı koşullara dikkat etmek durumunda."
         <br/>
         <br/>
         Geleneksel tarıma yönelen gelişmiş ülkelere dikkat çeken Prof. Aksoy, verimi az fakat lezzet-kalite olarak yüksek olan ürünlerin fiyatının da yüksek olacağına dikkat çekiyor; "Tüketici fiyat politikasıyla üreticiyi korumalı. Aromasını daha çok beğendiği mesela çilek çeşidine beş katı daha fazla fiyat ödeyebilmeli. Ancak, tüketici ya da firmalardan talep olursa üreticiler az verim alacağı tarım yapmayı kabul edebilir. Talep olmazsa, üretici kısa vadede yüksek verim alacağı üretime yönelir. Karpuzun 5 kilo olanını yetiştirmek varken yarım kiloyu kimse tercih etmez. Dolayısıyla günümüz şartlarında organik üründen ya da piyasadaki meyve-sebze çeşitlerinden süper lezzetler beklemek yanlış olur. Hem lezzetli, hem ucuz, hem organik olsun denirse birinden birinde aksaklık yaşanır."
         <br/>
         <br/>
         Konuya "bitkinin ihtiyacı olan yüksek kaliteyi verirseniz bitki de size istediğiniz tadı verir" şeklinde yaklaşım getiren Prof. Aksoy"a göre tarımda yüksek kaliteyi yakalamanın en önemli yolu yöreye uygun ürün seçimi yapmaktan geçiyor.
         <br/>
         <br/>
         Tohumların genleri
         <br/>
         <br/>
         Genlerine müdahale edilen tohumların başında mısır ve soya fasülyesi geliyor. Domates için ise çeşitli söylentiler var. Mesela, soğuk hava şartlarına dayanıklı olması için domatesin içine soğuk su balığının genlerinin karıştırılması gibi. Bazı tarım ve ekoloji dergileri (Cine Tarım, Buğday vs.) bu konuda birtakım iddialara sahip. Buğday Dergisi yayın yönetmeni ve ekolojik tarım alanında çalışmaları olan Victor Ananias"a göre organik tarım sonucunda elde edilen tohumların haricindeki tohumlara güvenilmez. Kaldı ki, organik tarımda dahi tohum sorunu yaşanabiliyor; "Doğal şartlarda üretim yapan çiftçilerin bir kısmı sadece tohum üretimine yönelirse organik tohum sıkıntısı kalmaz."
         <br/>
         <br/>
         Öte yandan organik üretimde tohum sıkıntısı yaşanıyor. Büyük çapta organik tohum kullanılmayabiliyor. Prof. Dr. Uygun Aksoy, başta Amerika olmak üzere bugüne kadar organik tohum alanında belirli sınırlamalar getirilemediğini, piyasada yeterince organik tohum olmadığını belirtiyor. Bu durum sadece Türkiye için geçerli bir şey değil. Avrupa ülkelerinde de aynı sıkıntılar yaşanıyor. Üretici firmalar tohum konusunu çiftçilere bırakmayı tercih ediyor.
         <br/>
         <br/>
         Ancak Prof. Aksoy"un burada belirttiği bir nokta daha var: "Tohumların ilaçlanmamış, kimyasal gübreleme olmadan yetiştirilmiş ürünlerden alınması gerekir" diyor. Tohumun organik olmayışının ürünün lezzetinde belirleyici olmadığını, dolayısıyla üretim şekliyle ilgili olduğunu kaydediyor.
         <br/>
         <br/>
         Gazeteci Meral Tamer ise organik ürünlerin tohumlarıyla tatları arasında bağlantı olduğu görüşünde. Üstelik bu konuda kendisi gibi düşünen bir çok kişi olduğunu belirtiyor. "Organik gıdaların neden lezzetsiz oldukları sorusu takıldı kafama. Birkaç telefon görüşmesinden sonra galiba doğruya en yakın yanıtı İKV eski Başkanı Meral Gezgin Eriş"ten aldım; tohumun cinsi diyor ve ekliyor: Çünkü geleneksel aile tarımındaki doğal şartlar, aslında organik tarım için de aynen geçerli. Doğal gübre kullanma mecburiyeti var. Ekim yapılan toprağın daha önce en az 5 yıl kimyasallar kullanılarak ekin yetiştirilmemiş olması şartı var. Seradakilerin aksine ürünün olgunlaşma süresinin müdahaleyle hızlandırılmama şartı var. Bu durumda geriye kala kala tohumun cinsi kalıyor. Ve nerede o eski domatesler misali, annelerimizin domatesin çekirdeğini kurutup ekerek yeniden domates elde etmeleriyle, Avrupalı"nın tohumunu bizzat getirip bizim doğal topraklarımızda ürettirdiği organik gıdalar arasında ciddi lezzet farkı olabiliyor..."
         <br/>
         <br/>
         Organik meyve-sebze yok
         <br/>
         <br/>
         Organik tarımın bugüne kadar başta çiftçiler tarafından yeterince ciddiye alınmayışına tepkili olan Victor Ananias, çiftçilere sitemli: "Organik tarıma sadece ihraç edilecek bir şey gibi bakıldı. Oysa organik tarım, hem geleneksel üretimi koruyor, hem de bu üretimden farklı değil. Dağ köylerinde yapılan geleneksel tarım da organik tarım sayılır. Çiftçiler doğal üretimin henüz farkında değil. Türkiye"de bütün köylünün ahlakı bozuldu".
         <br/>
         <br/>
         Çifçiler de iki arada bir derede. Doğaya zarar vermeden üretim yapıp aynı zamanda dünyanın hızla artan nüfüsunu beslemek mümkün olabilecek mi bilinmeyen bir soru. Geleneksel tarımda arazi bir yıl ekiliyor, ikinci yıl baklagillerden toprağı besleyen bir bitki türüne yer veriliyor. Bu durum organik üretimin en büyük çıkmazlarından biri. Suni üretim yanlılarını güçlü çıkarıyor.
         <br/>
         <br/>
         Bu karamsar tabloya karşı geliştirilen tezler de var. Gelişmiş teknoloji ile, tarım alanlarının hangi bölgesinin gübreye ihtiyacı olduğunun tespit edilebileceği, daha az gübreyle daha sağlıklı ürün alınabileceği belirtiliyor.
         <br/>
         <br/>
         Gübreleme olmadan da en az 2 kat ürün alınabileceğini ispatlayan çalışmalardan bahsediliyor. Karışık ürün ekimi bunlardan biri. Aynı toprağa, aynı zamanda mısır, fasulye gibi birden çok ürünün ekilmesi öneriliyor. Bu şekilde verim artıyor. Ancak daha küçük arazilere uygun olan bu yöntemin geniş arazilerde uygulanması tarım makinalarının arazinin içine girme zorluğu nedeniyle pek mümkün görünmüyor.
         <br/>
         <br/>
         Geleneksel tarım tercihleri arasında saban bile var. Ancak bu uygulamanın gelinen nokta için fazlasıyla nostaljik ve gerçeklikten uzak olduğu da açık. Sabanın avantajı ise şu: Bu şekilde işlenmiş toprağın gübreye pek de ihtiyaç duymadığı tespit edilmiş. Saban aynı zamanda zararlı bitkilerin gelişimini de engelliyor deniliyor... Günümüzde uygulanabilirliği pek mümkün olmayan bu fikir organik tarımın nostaljik bir sembolü olarak ifade ediliyor. Bitkilere zararlı olan haşereler için ise, ilaçlama yerine koku tuzakları gibi çeşitli alternatifler geliştirilmiş. Ve daha bir sürü yöntemler... Tarımda gelişmiş teknolojiye sahip ülkelerde yapılan araştırmalar bunlar üstelik.
         <br/>
         <br/>
         TARIM BAKANLIĞI ORGANİK TARIM DAİRE BAŞKANI ENVER AKSOY:
         <br/>
         ÜRETİM ARTARSA FİYAT DÜŞER
         <br/>
         <br/>
         - Organik tarımın beklenen lezzeti vermediğine dair görüşler doğru mu?
         <br/>
         <br/>
         Damak zevkine göre değişir. Benim kendi kanaatim tam tersi yönde. Gerekli sertifikasyon işlemleri tamamlanmış bir organik üründe lezzet kaybı değil tam aksine lezzet artışı olmaktadır.
         <br/>
         <br/>
         - Bu tür tarımda Türkiye"nin üretim miktarı nedir?
         <br/>
         <br/>
         2001 yılının rakamlarına göre, tahmini olarak 111.324 hektar alanda 280.328 ton organik ürün üretildi. Üretilen organik ürünlerin yüzde 90"ı ihraç ediliyor.
         <br/>
         <br/>
         - Büyükşehirlerde lezzetli ve sağlıklı tarım ürünü bulmak oldukça zor. Bununla ilgili çalışmalarınız var mı?
         <br/>
         <br/>
         Tüketicilere mevsime uygun olan ürünleri tüketmelerini tavsiye ediyoruz. Son yıllarda bu bölgelerde de taze organik meyve sebze üretiminde artış yaşanıyor.
         <br/>
         <br/>
         - Geleneksel bahçe tarımı ya da küçük ölçekli geleneksel tarımın teşvik edilmesine dair projeleriniz var mı?
         <br/>
         <br/>
         Bakanlık olarak organik tarımın yagınlaşmasına öncelik veriyoruz. Az gelişmiş bölgelerimizde, daha az gelir seviyesine sahip maddi gücü olmayan çifçilerimizi organik tarıma yönlendiriyoruz.
         <br/>
         <br/>
         -Tarımda sanayileşme gelişmiş ülke insanına doğal ve lezzetli ürün getirmedi. Dolayısıyla son zamanlarda geleneksele dönüyorlar. Tarım politikalarında gelişmiş ülkelerin geleneksele yönelişini göz önünde bulunduruyor musunuz?
         <br/>
         <br/>
         Tarıma dayalı sanayi geliştirilmeli tabii ki, ancak, organik tarım açısından bakıldığında Avrupa ülkelerinden gelen talep doğrultusunda çalışmalar yapılıyor. Bu talepleri karşılamak için gelir seviyesi, kalkınmışlık, çevre vs. gibi hususlara önem verecek seviyede gelişmişliğe ulaşmamız gerekir. Bu seviyeyi yakalamadan bizim Avrupa ülkelerinin bu gün geldiği noktaya kısa yoldan geçmemiz mümkün değil.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1788 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2830), [web.archive.org (arşiv bağlantısı)](http://web.archive.org/web/20050219183816/http://www.aksiyon.com.tr:80/yazdir.php?id=2830)
