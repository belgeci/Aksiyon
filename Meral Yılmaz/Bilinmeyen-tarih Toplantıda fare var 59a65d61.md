# Toplantıda fare var

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20041027020531im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027020531im_/http://www.aksiyon.com.tr/resim/445/34.jpg" vspace="5"/>
  </p>
 </font>
 <font class="content">
  Yerel gazetelerde çalıştıklarını söylüyorlar. Yemekli ve promosyonlu organizasyonları kaçırmıyorlar. Orta yaş üstü bu kadınlı erkekli grup her konuya vâkıf gibi görünüyor. Hepsi gayet nazik, ta ki promosyonlar dağıtılmaya başlayana kadar... Onlar ne basın mensubu, ne mimar, ne de protokolde kendileri için yer ayrılan herhangi biri. Ancak, hemen hemen basına ya da halka açık bütün etkinliklerin protokolüne giriyor, molalarda ortalıkta dolaşıp derin sohbetlere dalıyor, uzman görüşler sardediyorlar.
 </font>
 <p>
  <font class="content">
   Kimileri sessiz sakin bekleyip sadece yemek arasında karnını doyurmayı hedefliyor. Öncelikle, kapıdaki görevliye basın mensubu olduklarını söylüyorlar. Programın gerçekleştiği salona girdiklerinde ise, içeriğe göre çeşit çeşit kimliklere bürünüyorlar. Organizasyon şirketlerinin, reklam ajanslarının ve belediyenin neredeyse hiçbir etkinliğini kaçırmayan bir gruptan bahsediyoruz.
   <br/>
   <br/>
   Orta yaş ve üstüne mensup olan bu insanlar katıldıkları programlarda konuya son derece vâkıf görünüyorlar. Yemek aralarında ayak üstü sohbetlerde konuyu etraflıca tartışabilen, her konuda fikir sahibi olan kişiler. Görünümleri itibarıyla erkekler kelli ferli iş adamı gibi. Birbirleriyle uzun uzun sohbet eden, konuyu tartışan bu grubun yemek arasındaki tavırları dikkat çekiyor. İstanbul Büyükşehir Belediyesi’nin organizasyonlarını semt semt, bölge bölge demeden takip ediyorlar. Kimileri kendine bir otel belirlemiş. Lobide bekleyip herhangi bir şirket organizasyonu olup olmadığını araştırıyor. Kokteyl ya da promosyonlu ürün tanıtımı olduğu zaman otelde bekleyip program bittikten sonra hediyelerden almak için ortaya çıkıyorlar. Belediye organizasyonları ise bol ikramlı olduğundan dolayı bu grubun favorisi.
   <br/>
   <br/>
   Yerel gazete kartvizitleri var
   <br/>
   <br/>
   Büyükşehir Belediyesi’ne bağlı İston A.Ş. bünyesinde 4 günlük bir sempozyum düzenlenmişti. Kent mobilyalarını konu alan ve gün boyu süren sempozyumun ön sıralarında yine aynı kişiler yer alıyordu.
   <br/>
   <br/>
   Bu kişilerin davranışlarını şaşkınlıkla izleyen organizasyon görevlileri ilginç tablolara da şahit oluyorlar. Sempozyum konusu mimari ile ilgili olduğu için girişte kendisini gazeteci olarak tanıtan kişiler, programın yapıldığı salonda mimar olduklarını söyleyip bu konuyla ilgili detaylı bilgiler de vermeye başlıyorlar. Son gün sadece katılımcıların haberdar olduğu yemek organizasyonunda da aynı insanlar davetlilerden önce gelip masalara kuruluyorlar.
   <br/>
   <br/>
   Başından beri onların tuhaf hareketlerinin farkında olan ama bir şekilde göz yuman görevliler artık bu noktadan sonra olaya müdahale etmek durumunda kalıyor. Çünkü asıl davetliler ayakta kalmaya başlıyor. Olayı davetsiz konuklara nazikçe izah edip onları başka bir salona alıyorlar.
   <br/>
   <br/>
   Sempozyumu izlemek için kayıt yaptırırlarken bıraktıkları kartvizitler ise olayın başka bir kara mizah yönü. “Toplum” ve “Yeni Sabah” gibi ismi pek bilinmeyen yerel gazetelere ait kartvizitlere ait numaraları aradığınızda telefonun öbür ucunda kimselere rastlayamıyorsunuz. Belirtilen unvanlar da bir garip. Mesela, Toplum gazetesi adına bastırılmış bir kartı inceliyoruz. İsmin yanında “iş dünyası m.” yazıyor. “M” ve yanındaki nokta işaretiyle muhabir kastediliyor olmalı. Diğer bir kayıtta ise “haber muhabiri” yazıyor. Oysa gerçekte hiçbir basın çalışanının kartında haber muhabiri yazmaz. Sadece “muhabir” yazar. İş dünyası muhabiri tabirini ise ilk kez duyuyoruz.
   <br/>
   <br/>
   Çok sayıda yerel gazete ismiyle programlara katılan simalar, halkla ilişkiler çalışanlarının da dikkatinden kaçmıyor. Davetsiz konuklar girişteki hosteslere kayıtlarını yaptırıp konuya ilgiliymiş gibi tavır takınıyorlar. Çay kahve molalarında herkesten önce hazır bulunuyorlar. Yemek aralarında ve promosyon verilirken de herkesten önce koşup ön sıraya giriyorlar.
   <br/>
   <br/>
   Aslında onları ele veren, davet edilmeden programlara katılıyor olmalarından ziyade dağıtılan promosyonları alırken sergiledikleri tavırlar oluyor. Firma adının yazılmasını istemeyen bir halkla ilişkiler şirketi yetkilisi bu gruba karşı oldukça temkinli olduklarını söylüyor. “Promosyonlar dağıtılırken arsız tavırlar sergiliyorlar; birkaç kez, program esnasında promosyonları yağmaladılar. Basın mensuplarını mahcup duruma düşürdüler. Biz de bu olaylardan sonra sahte gazetecilere karşı önlemler aldık” diyor.
   <br/>
   <br/>
   Gün boyu lobide
   <br/>
   <br/>
   Geçtiğimiz günlerde Oriflame’ın bir programı vardı. Bu marka bünyesinde piyasaya sürülen bir parfüm basına tanıtıldı. Programın sonunda oldukça şık görünümlü parfüm kutularından katılımcılara da hediye edildi. Ellerimizde paketlerle otelin çıkışına doğru ilerlerken lobide yaşı 50’nin üstünde bir bayan yanımıza yaklaştı ve kendisinin de basın mensubu olduğunu anlatmaya çalışarak programın hangi salonda yapıldığını sordu. Kendisi gibi birkaç kişi daha lobide bekliyordu. İşin garibi, aralarında ayakta bile duramayacak kadar yaşlı bir kadın da vardı. Sonradan öğrendiğimize göre, bazı kişiler de otellerde bekliyormuş. Yaşlı kadın da içlerinden birinin annesiymiş...
   <br/>
   <br/>
   Otel çalışanları da bu işin farkına varmış. Program öncesinde ilgili firma adına katılımcıların kaydını alan hosteslere durumu haber vermişler.
   <br/>
   <br/>
   Otelleri mesken tutan orta yaş üstü kadınlı erkekli grupların yanında, İstanbul’daki basın davetlerini ve organizasyonları çeşitli gazetelerden takip edenler de var. Öyle ki bazı halkla ilişkiler şirketleri artık gazetelerde etkinlik öncesi duyurularının çıkmasını bile istemiyor. Her türlü önlem alındığı halde, yine aynı gruplar bu programlardan haberdar olmayı başarıyor. Ajanslar ise davetiye kontrolünde ısrarlı. Promosyon isteyenlere “Adres bırakın, daha sonra posta ile size ulaştıralım” diyorlar. Belirtilen adres ve telefonların asılsız çıkacağından ise yüzde yüz eminler.
   <br/>
   <br/>
   Belediye organizasyonlarına hücum
   <br/>
   <br/>
   İstanbul Büyükşehir Belediyesi’nin haftanın 4—5 günü yoğun olarak süren organizasyonlarının davetsiz misafirleri bu etkinliklerden bir gün bile geri kalmayı ihmal etmiyor. Belediyenin programları genellikle ikramlı oluyor. Başkan Ali Müfit Gürtuna’nın programını ve belediyenin organizasyonlarını takip etmek diğer programlara göre çok da kolay. İnternetteki web sitesinden ve belediyenin telefonlarından gereken bilgilere ulaşıyorlar. Üstelik bu etkinlikler halka açık olduğu için davetiye sorunu da yok.
   <br/>
   <br/>
   Büyükşehir Belediyesi’nin organizasyonlarını düzenleyen Protokol Müdürü Raif İnan’a göre belediyenin programları hangi bölgede olursa olsun bir grup tanıdık yüz istisnasız her programa katılıyor. “Kiminin elinde fotoğraf makinası olur, programa ilgiliymiş gibi davranır, kimi davetli havasındadır. Ancak genellikle naziktirler, taşkınlık çıkarmazlar. Program aralarında konuyla ilgili sohbet grupları oluştururlar. Arkadaş edinmeye çalışırlar. İstanbul ile ilgili çeşitli projeler, öneriler ileri sürerler...”
   <br/>
   <br/>
   Belediye programlarının müdavimlerinin tipik özelliklerini bu şekilde tarif eden İnan, bu gruptaki erkeklerin işsiz olduklarını, iş bulma ihtiyacı da hissetmediklerini düşünüyor. Daha çok sosyal bir ortamda vakit geçirmek için bu tarz bir davranış gösterdiklerini söylüyor.
   <br/>
   <br/>
   Daha 1 yaşındayken...
   <br/>
   <br/>
   Çalışıp para kazanma yerine daha kestirme gibi görünen, avantacı bir refleksle hayat süren insanlar bunu açlıktan mı, sosyal bir ortama girme ihtiyacından mı, psikolojik bir rahatsızlıktan dolayı mı yapıyorlar? İşin içinden çıkmak oldukça zor. Psikiyatr Bahadır Bakım bu durumun henüz bebekken, 0—1 yaş arasında oluştuğu şeklindeki izahıyla olayı, Freud’un “oral kişilik” tezine dayandırıyor. Buna göre, 0—1 yaş döneminde anneyle çocuk arasındaki ilişkiler bu tip davranışlara yol açabilir. Anne sütünden, ilgisinden yeteri kadar beslenemeyen çocuklar ileriki dönemlerde daima almaya eğilimli olur, fırsatçı bir yaklaşım gösterir. Sürekli almaya yatkın olan bu kişiler, girdikleri sosyal ortamlarda saygı, sevgi ve ilgi görme ihtiyaçlarını tatmin ediyorlar. Karınlarını doyurmaları da cabası...
   <br/>
   <br/>
   Öte yandan, sürekli bir şeyler alma ihtiyacı zaman zaman “yağmalama” davranışına da sebep oluyor. Sürekli bir şeyler almazlarsa depresif bir kişiliğe bürünüyorlar...
   <br/>
   <br/>
   Eğer Freud yanılmamışsa davetsiz misafirlerin işi zor demektir... Aslında onları kimse düzenlediği organizasyonlardan tecrit ediyor da değil. Öyle ya da böyle idare ediyorlar. Ama Algida dondurma kutularını yağmaladıklarından beri ilgili ajansın gözüne görünmeseler daha iyi olacak...
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2687), [web.archive.org (arşiv bağlantısı)](http://web.archive.org/web/20041027020531/http://aksiyon.com.tr:80/detay.php?id=2687)
