# Öğrenmenin yaşı yok “metodu” var

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050302223427im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223427im_/http://www.aksiyon.com.tr/resim/299/60.jpg" vspace="5"/>
  </p>
 </font>
 <font class="content">
  Yıllardır gayret gösterdiği halde bir yabancı dili tam olarak öğrenemeyenler çoktur aramızda. Orta öğretim döneminde, hatta ana okuldan itibaren yabancı dil eğitiminin verilmeye başlandığını düşünürsek bu imkanların dışında kalmış olanlar bazen vazgeçerler bu sevdadan.
 </font>
 <br/>
 <p>
  <font class="content">
   Oysa sadece yabancı dil de değil, bir enstrüman çalmayı öğrenmeden, okul derslerine ya da herhangi bir konuya yoğunlaşmaya kadar vardırılabilecek geniş bir yelpazedir bu.
   <br>
    <br>
     Siz fizik dersinden hiçbir şey anlamadığınız için sayısal ağırlıklı bölümleri tercih etmekten son anda çark etmiş olabilirsiniz hayatınızın bir döneminde. Ya da keman çalmaya başlayıp pes ettiğiniz olmuştur. Fakat şimdiki öğrenciler işi kendi öğrenme kapasitelerinin sınırlayıcılığına bırakmaktan yana değiller. Her türlü imkanı, seminerleri, öğrenme tekniklerini irdeliyorlar bir bir. Çalışma sisteminden hatırlama kolaylığına, algılama kapasitelerinin türüne kadar kendileri hakkında çeşitli bilgilere ulaşıyorlar önce. Öğrenecekleri konuyu neden öğrenmek istedikleri sorusuyla karşılaştıklarında irkiliyorlar. Çünkü daha önce karşılaştıklarından farklı bir tepki bu...
     <br>
      <br>
       Merak mı, motivasyon mu, neydi o?...
       <br/>
       <br/>
       Kimilerine göre öğrenme, her yeni bilgiye karşı bir sevgi yumağı gerektiriyor. Peşinde emek verilen bilgiyi sonunda elde edilen bir sevgili, hatta ayrı kalınan sevgiliye vuslat gibi düşünmek abartıya kaçmıyor bu görüşe göre. Üzerinde yoğunlaşılan konu titiz bir ihtimam gerektiriyor çünkü. Bilimsel tanımlamayla “ihtimam”, kavramlararası irtibatı artırıp güçlendirme yönüyle hafızanın müşfik bir yardımcısı olarak görülüyor.
       <br/>
       <br/>
       Motivasyonsuz bir öğrenme metodundan bahsedilemez elbette. Matematik sınavını gözünde dağ gibi büyüten çocuğun, çalışması gereken konuları öğrenmesi daha da güç. Diğer bir ifadeyle, öğrenilecek konuya dair tereddütler öğrenmeyi engelliyor.
       <br/>
       <br/>
       Hayal gücünü kullanmanın öğrenmeye etkisi büyük. Hayalperestlikten daha farklı bir yerde bu. Öğrenilecek konuyla ilgili olabilecek ya da olamayacak tüm ihtimalleri peş peşe sıralamayı öngören bir yaklaşım. Gerçekleşmemesi çok da önemli değil. Neden mi? Çünkü geniş tutulan hayaller konuyla ilgili zihindeki alıcıları daha açık hale getiriyor. İlla da bilimsel açıklama mı: Hayal gücünün devreye girmesiyle beyinde hücreler arası ağ tabakaları oluşuyor. Hücreler arasında gelişen her ilave bağ, hafıza gücünün katlanarak artması demek.
       <br/>
       <br/>
       “Önce gelecek planı ve
       <br/>
       <br/>
       hayal oluşturuyoruz”
       <br/>
       <br/>
       Öğrencilere Altunizade Kültür Merkezi’nde etkili öğrenme ve hafızaya dair seminerler veren ve konuya dair çeşitli araştırmaları kapsayan kitapları bulunan Oğuz Saygın’ın öğrenme davranışlarına dair farklı metotları var. Saygın öncelikle motivasyon çalışmasıyla başlıyor işe. Kişi öğreneceği konuyu gözünde çok büyütüyorsa öğrenme şansının olmadığına dikkati çeken Saygın, öğrencilerinin ön yargılarını ve korkularını kırarak motivasyon sağlama yoluna gidiyor. Sanıldığının aksine çalışılacak dersin çok daha kolay olduğunu anlatıyor. Geriye kalan bölümde ise öğrencinin öğrenme kapasitesinin türünü saptama işlemi ön plana çıkıyor. Grup halinde ve tek tek çalışma yapan Saygın, her öğrenciyi kendi kapasitesi doğrultusunda yönlendiriyor. İnsanların bir kısmının görsel hafızaya, bir çoğunun işitsel ve dokunsal hafızaya sahip oluşu noktasından hareketle anlatılacak konuyu her üç açıdan da ele aldığını belirtiyor: “Diyelim ki, konumuz elektrik devreleri olsun. Algı kanalları görsel sisteme göre daha gelişmiş olan öğrenciye elektrik devrelerinin güzel bir resmini çizmeniz algılaması için yeterli olacaktır. İşitsel algısı daha gelişmiş olan kişiye sözlerle izah etmeye çalışın. Dokunsal hafızası daha hassas olanın ise, elektrik devrelerini hissetmesi gerekir. Devrelerden akım geçerken neler hissedeceğini sorarak duygularını ön plana çıkarmalısınız. O zaman konuyu kavrayacaktır. Bu tarz bir yaklaşım son zamanlarda ortaya çıktı.”
       <br/>
       <br/>
       Öğrenmede diğer bir yöntem de konunun bütününü görmeye yönelik. Çocuğun çoğunlukla niçin öğrendiğinin farkında olmayarak öğrenmeye çalıştığını belirten Saygın’a göre konuyu neden öğrenmesi gerektiğini bilmeyen kişinin de öğrenmesi mümkün değil ve hatta sadece bir konuya odaklanmışsa, o bilgiye de ulaşması söz konusu değil, çünkü bütünsel bir yaklaşım gerekli. “Osmanlı tarihini öğrenen bir çocuğu düşünün” diyor. “Tarihin nasıl başladığını, Osmanlı’ya nasıl gelindiğini çok iyi bilmeli ki bütünü algılayabilsin...”
       <br/>
       <br/>
       Öğrencilerinin çoğunun hedefinin sınıf geçmek olduğunu saptayan Saygın, gelecekle ilgili plan ve hedef belirlemede de öğrencilerine yardımcı oluyor. Planları ve hayalleri olmayanların da öğrenmeleri zor, ona göre.
       <br/>
       <br/>
       Saatlerce çalışmak mı!...
       <br/>
       <br/>
       İki saat boyunca İngilizce çalışıyorsunuz diyelim. Çalışma esnasında anlama ile hafızada kalma ilişkisini dikkate almıyorsanız ya da böyle bir orantının farkında bile değilseniz boşa çalışıyorsunuz. Masanın başına geçip yoğunlaştığınız konu üzerindeki öğrenme ve daha sonra da hafızada tutma oranı ilk 20—25 dakika ile son 15 dakikada daha yüksek. Öyleyse ortada kalan zaman diliminde öğrenilenlere ne oluyor? Arada giden 80 dakika heba mı oluyor şimdi?
       <br/>
       <br/>
       İki saatlik çalışma temposunda bir tane başlama ve bitiş noktası olacağı için bahsettiğimiz gibi ilk 25 ve son 15 dakikaları artırmak gerekiyor. İki saatin arasına bir 10 dakikalık dinlenme süresi koyarsak iki adet verimli başlangıç ve bitiş sürelerimiz oluyor. Bu sayıyı kişinin kapasitesine göre artırması mümkün.
       <br/>
       <br/>
       Maksimum verimli süreyi tespit ettikten sonra hafızada tutma tekniklerini göz ardı etmemeli. Bu noktada özellikle bağlama ve şifreleme metoduna değiniyor Saygın. Tarihte hangi savaşların kimlerle yapıldığı hep sorun olmuştur. Saygın’ın çağrışım yöntemine göre Karlofça Anlaşmasını şu andan itibaren hiç unutmayacaksınız demektir. Tarihte ilk toprak kaybettiğimiz anlaşmayı Osmanlı topraklarına lav düştü diye veriyor öğrencilere. Lav sözündeki harflerin bir kısmı ilgili devletleri de çağrıştırması yönüyle de ilginç.
       <br/>
       <br/>
       Çalışma sonrası öğrenilen verilerin yüzde 80’ine yakın kısmı ilk yirmidört saatte unutuluyor bir de üstüne üstlük. Haksızlık bu! Siz hemen pes etmeyin yine de, tekrarlama tekniği öğrenmeden daha basit neyse ki. Sürekli tekrara son. Fazla bir önemi yok çünkü. Planlı olarak yapılmış 6 tekrarın etkisi ardarda 100 tekrardan daha fazla. 45 dakikalık bir çalışma sonunda en verimli tekrar ilk 10 dakika sonrasında gerçekleştirilmeli. Bu periyodu, bir gün sonra, bir hafta, bir ay ve altı ay gibi zaman dilimlerine bölüyorsunuz. Tekrar süresi de kısalıyor giderek. Maksimum 10 dakikadan 3 dakikaya kadar azalıyor.
       <br/>
       <br/>
       Sevgiliyle vuslat gibi
       <br/>
       <br/>
       Öğrenmenin yaşla ilgisi sanıldığı gibi birebir değerde mi? Amerika’da yaşayan ve çeşitli araştırmaları bulunan eğitimci Prof. Dr. Aytuğ İzat’a göre çocuk, genç ya da yaşlı arasında öğrenmenin belirgin olan tek yanı sadece tarz farklılığı. Kimin daha fazla konuyu ne kadar önce öğrendiğinin yaşla bir ilgisi yok. Yaşlılar ısrarla daha geç ve zor öğrendiklerinden bahsediyorlarsa bu sadece onların kendilerini böyle şartlandırmalarından kaynaklanıyor. Eğitimci İzat’a göre, “Ben bugünden itibaren İngilizce öğrenmeye başladım” diyen kişi, “Ben İngilizce öğrenmeye başlayacağım” diyenden daha önce İngilizce öğrenir. Çünkü, ani değerlendirmeye başlayan kişi bir taahhüde girmiş ve gerekeni yapmaya başlamıştır. Yine aynı şekilde “Ben her gün beş yeni kelimeyi cümle içinde kullanabilecek şekilde öğreniyorum” diye düşünen kişi “Ben günde 20 kelime öğrenebilirim” diyenden daha etkili öğrenir. Hadise “Şimdiyi, anı değerlendirmektir” devamlı geriye atan kaytarıcı tavır değil...
       <br/>
       <br/>
       Zoraki bir öğrenmenin de çok faydası yok anlaşılan. İzat’ın bu konudaki tanımlamasını aynen vermek gerekirse; “Öğrenme, öğrenilecek konuya karşı bir sevgi yumağı gerektirir”. Tıpkı bir sevgiliyle vuslat gibi, her yeni şeyi öğrendiğinizde mutluluk duymaya başlarsanız, öğrenme enerjiniz artar... Dahası da var. “Öğrenilecek konu ya da malzeme sizin sevgiliniz gibidir. Onunla olan vuslatı bozacak şeylerden arındığınız oranda mutlu olursunuz” diyor. Dolayısıyla grup halinde öğrenmelerde zaman zaman grup içindeki olumsuz tavırlardan etkilenmemek için dikkatli olmaya davet ediyor. Malzemeyi sunuş tarzının kalıcılığı önemli ölçüde etkilediğine değinen İzat, görsellikten ses düzenine kadar her ayrıntıyla ilgileniyor. Not alırken dosyanın sağ ve sol tarafında bırakılan beyaz boşlukları, bilgiyi pekiştiren ayrıntıların düşülmesini dahi, cümlelerin ve anlamların anlaşılabilirliğinde önemli ipucu sayıyor.
       <br/>
       <br/>
       Medreselerde unutulmuştu
       <br/>
       <br/>
       Eskiden medreselerde kullanılan “probleme dayalı öğrenme tekniğini” şimdi modern disiplinler eliyle yeniden gündemimize alacağız anlaşılan. Son bir kaç yıldır başta Hollanda olmak üzere bazı ülkelerde yoğun araştırmalarla desteklenme kararı alınan bir yöntem bu. Yeni bilgilerin anlaşılmasında, hatırlanmasında eski bilgilere önemli bir yer düştüğünü varsayan bu tekniğe göre, bilginin zihinlerde bina ediliş şekli verimlilik ya da verimsizlikte büyük etken. Bu açıdan öğrenilen materyale gösterilecek ihtimam önemli. İhtimamın yoğunluğunun hafızaya nakşetmeyi ve hatırlamayı kolaylaştırdığı düşünülüyor. Dil öğrenirken, yeni bir kelimeyi, eş veya zıt mânâlı kelimelerle birlikte kavramak, cümlede kullanmak ihtimam prensibi açısından büyük rol oynuyor. Öğrencilere merak ve kazanma hissi uyandırma, problem çözmeye faklı yaklaşım getirme yönünde tartışma teknikleri de öneriliyor bu yönteme göre. Öğrenilmesi istenen konu rehber eşliğinde öğrencilere tartıştırılıyor. Amaç, öğrenciyi bilginin içine dahil etmek...
       <br/>
       <br/>
       Her şey önce öğrenmeyi öğrenme prensibinde gizli belki de.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14045), [web.archive.org (arşiv bağlantısı)](http://web.archive.org/web/20050302223427/http://www.aksiyon.com.tr:80/detay.php?id=14045)
