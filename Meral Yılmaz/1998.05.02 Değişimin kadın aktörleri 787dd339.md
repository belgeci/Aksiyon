# Değişimin kadın aktörleri

*Meral Yılmaz 1998.05.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Savaşlar, sadece bizim ülkemizde değil bütün dünyada kadınların toplumsal alana yönelmelerinde önemli etkenlerden birini oluşturuyor.
  </font>
 </div>
 <div id="newsText">
  <font class="detail-text">
   Balkan savaşları ve Birinci Dünya Savaşı arasındaki yıllarda kadınların ülkemizde toplumsal aktör olarak daha fazla ön saflara çıktığını görüyoruz.
   <br/>
   <br/>
   Ülkenin içinde bulunduğu kötü şartlar, erkeklerin savaşa katılmaları dolayısıyla ortaya çıkan istihdam açığı karşısında bizzat devlet eliyle kadınların uygun işlerde çalışabileceği iş imkanları oluşturuldu ve derneklerin çatısı altında yaygınlık kazandırıldı.
   <br/>
   <br/>
   Özellikle 2. Meşrutiyet'ten sonraki bir kaç hafta içinde 85'in üzerinde derneğin kurulması, dernekler kanununda yapılan yeni düzenlemeden ve 2. Meşrutiyet'in vaatlerinden güç aldığı gibi 2. Abdülhamit'in hızla okullaşma politikasından ve kız okullarının açılmasına verdiği önemden de bağımsız düşünülemez.
   <br/>
   <br/>
   Bu okullarda eğitim almış öğrenciler süreli yayınlardaki yazılarıyla ve derneklerle kadın hareketine öncülük edeceklerdir. Sosyal yardım amaçlı derneklerin yanı sıra ülkenin öncelikli ihtiyacına göre kadınlara iş evleri açmayı amaçlayan, okumayazma öğretmek için kurslar düzenleyen, asker çamaşırları diktirip cepheye gönderen derneklere kadar bir çoğu ülkenin kalkınmasına katkıda bulunmak gibi ağır bir misyonu üstlenmişti.
   <br/>
   <br/>
   Harbiye Nazırı Enver Paşa ve eşi Naciye Sultan tarafından milli sanayinin kalkınması için kadın iş gücü desteklenmiş ve savaş esnasında geri hizmetlerde bulunmak üzere "Kadın İşçi Taburu" oluşturulmuştu.
   <br/>
   <br/>
   19081918 yılları arasında kurulan Cemiyeti İmdadiyye, Teali Nisvan, Osmanlı Kadınları Şefkat Cemiyeti Hayriyesi gibi isimlerin içinde Osmanlı Müdafaai Hukuku Nisvan Cemiyeti günümüzün kadın hareketiyle kıyaslandığında çok daha köklü çalışmalarıyla dikkati çekiyor.
   <br/>
   <br/>
   Değişmesini istediği değerleri sorgulamada, toplumsal bir rol üstlenmede ilk ve önemli bir yapılanma örneği olarak çıkıyor karşımıza.
   <br/>
   <br/>
   Daha çok destek orta halli kadınlardan
   <br/>
   <br/>
   Avrupa'daki kadın hareketleri Osmanlı kadınları tarafından yakından izleniyor ve tartışılıyordu. Kadın hakları konusunda ayrıntılı fikirler geliştirmiş olan Zeynep Hanım, 1906'da büyük ümitlerle Paris ve Londra'ya giderek, Parisli kadınlarla ve Londra'daki Süfrajet grupla tanışmıştı. Fakat Avrupa'da var olan yüce politik ideallerin, kadınların içinde bulunduğu sorunlara bir çözüm getirmediğini görüp, hayal kırıklığı içinde geri dönecekti. Gözlemlerine göre, Avrupa'daki kadınlar için, sonradan işe yaramadığı ortaya çıkabilecek birtakım soyut özgürlük ilkeleri uğruna bir ömür boyu mücadele etmek ya da kendini yüzeysel bir cinsel özgürlüğe kaptırmak gibi, soruna kalıcı çözüm üretemeyen arayışlardan başka bir şey yoktu.
   <br/>
   <br/>
   Ülkenin içinde bulunduğu geri kalmışlık, Batı etkisi ve eğitim reformu üzerine fikir yürütmek ve çareler aramak için kendi dinamiklerinden yola çıkmak gerektiğini tartışanlardan biri de Teali Nisvan'dı. Derneğin kurcularından biri de  Halide Edip Adıvar'dı. Zeynep Hanım da bu dernektendi.
   <br/>
   <br/>
   Teali Nisvan üyeleri İngiliz Süfrajet hareketiyle yakından irtibatlı olmalarına rağmen, "milli adetlere dikkat etmek şartıyla" diye açıklıyorlardı ilkelerini. Kadınların bilgisini ve kültürünü artırmak, çocuk ve ev bakımı hakkında bilgi vermek amacını taşıyarak derneğin kuruluşuna işaret ediyorlardı.
   <br/>
   <br/>
   Ancak, dönemine göre daha radikal görüşler taşıyan ve bir çok yabancı ülkedeki kadın yazarlarla bağlantısı olan dernek daha çok orta halli kadınların destek verdiği Osmanlı Müdafaai Hukuku Nisvan Cemiyeti olacaktı.
   <br/>
   <br/>
   Faaliyetlerini daha geniş kitlelere ulaştıran Kadınlar Dünyası dergisinin yazı kardosu da tamamen derneğin üyelerinden oluşuyordu.
   <br/>
   <br/>
   Bu derneğin mensuplarının da Avrupa bağlantıları vardı. Kadınlar Dünyası dergisinin bazı sayıları Fransızca ekli olarak çıkıyordu ve yabancı kadın gazetecilerinin yazı ve fotoğraflarına yer veriliyordu. Times Gazetesi'nden Grace Ellison, Alman Odett Feldmann gibi gazeteciler ayrıca derneğin yardımcı üyesi de sayılıyorlardı.
   <br/>
   <br/>
   İngiltere'deki kadınların siyasal hak elde etme yolunda kendilerini zincire vurarak yaptıkları eylemleri de yakından izliyorlardı.
   <br/>
   <br/>
   Bu arada savaşın yolaçtığı sıkıntıları giderebilmek için iş evleri, terzi atölyeleri açarak para karşılığı yoksul ailelere asker çamaşırı diktiriyor, kış aylarında kapı kapı dolaşarak askerler için çorap, kazak gibi eşyalar ördürüp cepheye gönderiyorlardı. Bu yolla milli sanayinin gelişimine katkıda bulunacaklarına dair inançları sonsuzdu.
   <br/>
   <br/>
   Pazubendlerini yeldirmelerine takarlar
   <br/>
   <br/>
   1919'lu yılların bağımsızlık savaşı sırasında erkeklerin askere alınmasından doğan boşluğun devralınması, hem de geri hizmetlerde bulunmak üzere savaşa alınmaları gibi etkenlerden dolayı kadınların statülerinde daha belirgin bir değişim görülecektir.
   <br/>
   <br/>
   Enver Paşa ve eşi Naciye Sultan'ın girişimiyle oluşan Osmanlı Kadınları Çalıştırma Cemiyeti İslamiyesi'nde, kadınların iş gücüne ihtiyaç duyulması nedeniyle birtakım projeler geliştirilir. Payitaht Üsküdar, İstanbul ve Beyoğlu olmak üzere üç bölümde incelenir ve her bölgede birden çok fabrika açılır.
   <br/>
   <br/>
   Darüssınaalarda dantel, beyaz iş, çorap ve fanila örgücülüğü daireleri adıyla  atölyeler yer alır. Fabrikalara ilk ondokuz gün içinde onbirbin kadın müracaat eder. İstanbul dışından da işçiler getirilir.
   <br/>
   <br/>
   1918 yılının Şubat ayında aynı dernek yetkilileri gazeteler aracılığıyla kadınlara orduda görev alma çağrısında bulunurlar. Orduda  istihdam edileceklerden 1830 yaş arası ve Osmanlı uyruğuna mensup olma şartı aranır. Ayrıca ehli namus ve iffetten olduklarına dair mahalli mercilerden belge alınması da gerekecektir.
   <br/>
   <br/>
   Kadın taburu
   <br/>
   <br/>
   Kadın taburuna kabul edilen kadınları İstanbul'da Kadınları Çalıştırma Cemiyeti, taşrada Mahalli İdare meclisleri seçer.
   <br/>
   <br/>
   Zafer Toprak'ın Kadın Askerler adındaki makalesinde de belirtildiği gibi, bir bölümü maaşlı memur, diğer bölümü nefer tahsisatlı ücret ya da yevmiye alan işçiler olmak üzere orduya alınan kadınlar iki gruba ayrılır.
   <br/>
   <br/>
   Taburun idare heyeti, tabur kumandanı, bölüm kumandanı, hesap memuru, tabur baş katibesi ve kadın bölük başından oluşur. Taburda revir kurulacak ve hasta bakıcılar görevlendirilecektir. Askeri talimlerden muaftırlar. Ancak adabı muaşeret dahilinde kışlalarda talim ve terbiye görürler. Kadın işçi taburunun kıyafetlerinde pelerin, manto ya da ceket, şalvar ile başörtü, tozluk, yeldirme ve fotin gibi özellikler aranır. Bütün kadınlar kadın birinci işçi taburu amblemi ve kayıt numarası taşıyan pazubendlerini yeldirmelerinin sol  üst kısmına takarlar. Yeldirme ve başörtüyle çektirilen fotoğraflar kimlik kartlarına konur ve tabur kumandanlığınca tasdik edilir.
   <br/>
   <br/>
   Savaş sonrası şehit ailelere ve göçmenlere yardım dernekleri devreye girmeye başlar. Hem savaşa katılan, hem de cephe gerisinde savaşa giden erkeklerin bıraktığı boşluğu doldurmak için büyük ölçüde çalışma hayatına giren kadınlar savaşın bitişinden sonra bir daha geri dönmek istemediler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=3696), [web.archive.org (arşiv bağlantısı)](http://web.archive.org/web/20140114001039/http://www.aksiyon.com.tr:80/aksiyon/newsDetail_getNewsById.action?newsId=3696)
