# Kadının Hindistan'ı

*Meral Yılmaz 1997.09.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her şey Hindistan'ın bağımsızlık yıldönümü için düzenlenen geceye gitmemle başladı. Gecede kendilerine özgü kıyafetleri, dansları ve şarkılarıyla Hintli kadınlar Hindistan'ın sembolü gibiydiler.
  </font>
 </div>
 <div id="newsText">
  <font class="detail-text">
   Programdaki bazı seromonilerin özel anlamlarının olup olmadığını merak ettim ve kendime bir muhatap aramaya başladım. Konsoloslukla görüştüm. Konsolosun eşi evinde bizi büyük bir nezaketle kabul etti ve bütün sorularımızı cevaplamaya hazırdı. Ülkesindeki başarılı kadınlardan, çalışma ortamlarından, Hint aile yaşamından ve evliliğin kutsallığından bahsetti uzun uzun...
   <br/>
   <br/>
   Birçok yeni şey öğrendim. Daha sonra Hindistan hakkında tuhaf bir merak başladı bende ve daha pek çok bilgi topladım. İşte bu yüzden şimdi kara kara düşünüyorum. Çünkü bu sayfalarda öğrendiklerimin çok az bir kısmını aktarmam mümkün.
   <br/>
   <br/>
   Onun adı "bindi"
   <br/>
   <br/>
   Hintli kadınların dansları ve giysileri kadar takı zevkleri de ilginç. Özellikle alınlarındaki renkli süsler onları nerede olursa olsun hemen ele verir. Hindistan'a gidenlere ya da Hint takılarına meraklı olanlara sorulan sorulardan biri de bunun adının ve özel bir anlamının olup olmadığı. O kişiler bu tür sorularla çok karşılaştıkları için gülümseyerek cevap verirler. "Onun adı bindi ." Evet bindi denilen bu takı ya da renkli işaretin mistik bir anlamı var. Hindu inancına göre, alnın orta kısmı ruhun insan vücudundaki yeri ya da üçüncü gözün bulunduğu yerdir. Devamlı meditasyon halinde olan dindar Hintliler, bu üçüncü gözün açılmasını ümit ederler. Böylelikle bilinç altı ve bilinç üstü birleşecektir. Bir bakıma bilgelik gözünün açılması umuduyla alna takılan 'bindi' kadının ruhsal yolculuğunu temsil eder. Bugün bindi, hikayesi bilinmese de kadının güzelliğini artıran bir unsur olarak dış ülkelerde de yaygın bir modaya dönüşmüş durumda.
   <br/>
   <br/>
   Ela Bhatt
   <br/>
   <br/>
   "...İngiliz sömürgesine ilk karşı çıkan Rami Thansi adında bir kraliçedir. Dünyanın ilk kadın başbakanı Hindistan'dan çıkmıştır... Dünyanın en yüksek dağı olan Everest'e çıkan ilk kadın dağcı grubunun üyeleri Hintlidir....."
   <br/>
   <br/>
   Hindistan'ın ilklere imza atan ve ülke çapında önemli yerde bulunan kadınları neredeyse Hindistan'ın nüfusu kadar fazla. Bunların arasında Ela Bhatt adı geçtiğinde Konsolosun eşi Nitta Dogra'nın gözleri pırıl pırıldı. Hindistan'ın sosyetesiyle en alt kast arasındaki bağlantının en güçlü ismi Ela Bhatt'ten bahsederken bizim sosyetemize de göndermeler yapmadığımız düşünülemez tabii ki...
   <br/>
   <br/>
   Habitat'ta polis barikatını aşıp içeri girmeyi başaranlar, kadın grupları içinde Hindistan'ın kadın temsilcisi Ela Bhatt'i belki bilirler. Ela Bhatt Hindistan'ın kadın gruplarının organizatörü. Ülkenin hemen her kesimindeki kadınlarla bağlantıları var. Köylerdeki kadınların elişlerinden konservelerine kadar tüm el emeklerine, hem kendi ülkesinde hem de dış ülkelerde yaygın bir pazar imkanı sağlayan bir kadın. Şu anda Ela Bhatt'le birlikte çok sayıda kadın koordineli olarak çalışıyor ve bir çoğu kültürlü de değil. Ama çok iyi para kazanıyorlar. Sadece kadınlara değişik yardım ve kredi hizmeti veren bir banka bile kurmuşlar. Bu noktada bizim ülkemizde de çok zengin elişi kültürü olmasına rağmen sahip çıkılmadığı ve ölmek üzere olduğu eleştirisinde bulunuyor ve "Siz de Ela Bhatt'i örnek alabilirsiniz" diyor Nitta Dogra.
   <br/>
   <br/>
   Her şey bir yana, konsolosun eşinin belki önemsiz kabul ettiği, belki de söylemeyi unuttuğu biri vardı ilkler arasında. Bandhit Queen, yani eşkıyalar kraliçesi. Hindistan'ın en ünlü eşkıya çetesinin reisi. Daha sonra kalabalık bir grupla şehre iniyor ve tahminen Mahatma Gandhi'nin doğum yıl dönümü kutlamalarına rastlayan bir günde eşkıyalığı bıraktığını açıklıyor. Bu hikayeyi duyduktan sonra Hindistan'daki kadınların ne tür işler yapabileceğini tahmin etmeye kalkışmak oldukça zor gibi görünüyor.
   <br/>
   <br/>
   Tanrı Shiva'ya ulaşan basamaklar
   <br/>
   <br/>
   Shiva'nın, toplumun ilk kültürel düzenini oluşturan kişi olduğuna inanılır. İyilik timsali insan anlamını taşıyan Shiva, 7500 yıl önce yaşamış. İlk tıp bilgini. Notanın ve Hint danslarının temel ölçü birimlerinin belirleyicisi. İlk mistik bilimleri de o uygular. Shiva ilk evlilik olayını gerçekleştiren kişidir de ayrıca. Bu açıdan evlilik törenlerinde Shiva'ya yakarış önemli. 15 ayrı ayinden oluşan düğün törenlerinde gelin, götürüldüğü özel bir odada Shiva'dan üç dilekte bulunur. Duasında çocuk sahibi olmayı, uzun bir evlilik hayatı sürdürmeyi ve varlık içinde olmayı ister. Daha sonra gelinin eline üç pirinç tanesi konulur. Üç pirinç tanesi Shiva'ya yakarış esnasındaki üç dileği sembolize eder ve düğün boyunca avuç içinde tutulur. En son ayinde gelin damada resmen verilirken onu üzmeyeceğine ve eve gelir getireceğine dair söz verir. Gelin de sevecen ve iyi bir kadın olacağını belirtir.
   <br/>
   <br/>
   Shiva'nın eşi Parvati'nin de Hintli kadınların yaşantısında etkisi büyüktür. Parvati, kutsal evliliğe bağlı, ahlaklı ev kadınını ve güzelliği temsil eder. Shiva, uzun gezginlik günlerinin, çileli ve mistik dönemlerin ardından evine döndüğünde, Parvati'yi evinde bağlılık ve güzellik abidesi olarak beklerken bulur. Parvati'nin bağlılığı, Hintli kadını hayatı boyunca sadece bir defa evlenmeye yöneltmiştir. Güzellik sembolü oluşu da yansır kadınların yaşantısına. Nerede olursa olsun, en zor işlerde bile Hintli kadın birbirinden ilginç takılarını takar ve geleneksel kıyafetleri olan 'sari'sini giyer. Kutsiyetine inandıkları giysileri ve kutsalı hatırlatmasını istedikleri takılarıyla değişen dünyanın karşısında egzotik bir havaları vardır Hintli kadınların. Çıplak ayaklarının onlara kattığı doğallığı, yeşilin en cartını, kırmızının en ateşlisini de giyseler bir türlü gizleyemezler ve tabiatın ta kendisini oynarlar cafcaflı renklerle.
   <br/>
   <br/>
   Nitta Dogra Lord Shiva'ya olan bağlılığını evinin duvarlarını süslediği tablolarla ifade ediyor. Tabloları, antik eşyaları ve giysileri ile   Hindistan'ı İstanbul'daki evine taşıyor. Tavırlarındaki zarafet ve yüzündeki gülümsemenin sıcaklığı, evlilik töreninde verdiği sözün anlamını yitirmediği izlenimini veriyor bize...
   <br/>
   <br/>
   Başlangıçta belirli kıyafetler, takılar sadece onlara özgü kabul edilirdi. İnsanlardan beğeni bulurdu ama kullanmak için pek tercih edilmezdi. Bir ucu omuzdan dolanan ve diğer ucu başa takılan 'sari' adı verilen kıyafetler, alınlara koyulan renkli takılar Hintli kadınların sembolü, Hintli kadınlar da Hindistan'ın sembolü gibiydiler. Şimdi diğer ülkelerde de bu kıyafetler ve takılar özellikle genç kesim tarafından oldukça ilgi görüyor ve kullanılıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3017-kadinin-hindistani.html), [web.archive.org (arşiv bağlantısı)](http://web.archive.org/web/20120413070119/http://www.aksiyon.com.tr:80/aksiyon/haber-3017-kadinin-hindistani.html)
