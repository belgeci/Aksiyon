# Siyasette kadının adı yok

*Meral Yılmaz 1999.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Siyasi partiler 18 Nisan Genel Seçimleri için aday listelerini geçtiğimiz çarşamba günü Yüksek Seçim Kurulu'na teslim ettiler.
  </font>
 </div>
 <div id="newsText">
  <font class="detail-text">
   20 siyasi parti ve bağımsız adaylar arasında seçilme ihtimali yüksek yaklaşık 30 kadın milletvekili adayı var. Bu iyimser tahmin tutarsa, Türkiye Büyük Millet Meclisi'nin yaklaşık yüzde 7'si kadınlardan oluşacak. Geçtiğimiz dönemde TBMM'de kadınların oranının sadece yüzde 2,4 olduğu dikkate alındığında, bu oran ciddi bir artış anlamına da gelecek.
   <br/>
   <br/>
   Oysa, önümüzdeki seçimler için en az yüzde 10 sloganı ile kadın ruhunun inceliklerini Meclis'e yansıtabilme heyecanıyla yola çıkmıştı kadın dernekleri. 2000'li yılların Türkiye'sine böyle girilecekti. Görünen o ki, bu hedef yine tutturulamayacak. Siyasi partiler arasında en çok kadın adayı üst sıralarda yer veren parti, genel başkanı da bir kadın olan DYP oldu. DYP 46 kadını milletvekilliği için aday gösterirken, ANAP 42, DSP 31, FP 17 aday gösterdi. Listelerinde en fazla kadın adaya yer veren parti ise, 63 adayla CHP oldu.
   <br/>
   <br/>
   Ülke nüfusunun yüzde 54'ünü kadınların oluşturduğu, dolayısıyla da seçmen miktarının en azından yarısının da kadın olduğu dikkate alındığında, siyasi partilerin gösterdikleri aday miktarının bir önceki döneme göre yüksek olmasına karşın, gerçek temsilin çok gerisinde kaldığı görülüyor.
   <br/>
   <br/>
   Arap ülkelerinde dahi  kadın temsilciler bizden daha önde
   <br/>
   <br/>
   Kadının Meclis'te erkek milletvekillerine oranı, bizden çok sonraları kadına seçme ve seçilme hakkı veren ülkelerde bile Türkiye'nin üstünde. İsviçre'de kadının parlamontodaki oranı yüzde 18, İtalya'da yüzde 15. Kadın katılımında başı çeken ülke ise, yüzde 40'la ile İsveç. Onu, yüzde 39'la ile Norveç ve yüzde 33'le ile Finlandiya izliyor. Kadın parlamenter oranı yüzde 25 ve üzerinde olan ilk 15 ülke arasında G. Afrika, Mozambik, İspanya gibi ülkeler de bulunuyor. Hatta, bazı Türk cumhuriyetleri ve Arap ülkelerinde bile kadınların parlamontadaki temsil oranları yüzde 10'un üzerinde.
   <br/>
   <br/>
   Gelişmiş ülkelerdeki bu oranlar, Türkiye'deki temsil miktarının olması gerekenin çok altında kaldığının göstergesi. O halde neden bizim ülkemizde kadınların belirleyiciliği çok daha az?  Bu, kadınlarımızın kendi kişiliklerinden mi kaynaklanıyor, yoksa toplumun yapısı mı elvermiyor?
   <br/>
   <br/>
   Oluşumunda kadınların rol almadığı, kuralları erkeklere göre belirlenmiş bir zemin siyaset arenası, Türkiye'de. Bu sebeple, o kapılardan giren kadınların kendilerini kabul ettirebilmek için erkek meslektaşlarının çok üstünde, olağanüstü bir eğitim düzeyine sahip olmaları bizde neredeyse bir gelenek halini almış.
   <br/>
   <br/>
   Kadın siyasiler erkeklere oranla daha eğitimli
   <br/>
   <br/>
   İlk meclise girdikleri 1935 seçimlerinde 18 kadından %68'i üniversite mezunu idi. Çoğu bir kaç yabancı dil biliyordu. O dönemin Türkiyesi'ne göre değil, ülke genelindeki çok farklı erkek siyasetçilerin de çok üstünde eğitime sahiptiler. 19351977 ve 1980'li yıllarda kadın ve politikayı inceleyen Doç. Dr. Şirin Tekeli'nin deyimiyle 'seçkinin de seçkini' idiler.
   <br/>
   <br/>
   O yıllardan günümüze gelindiğinde İngiltere'de olduğu gibi  sıradan bir Bangladeş kökenli kadının Lordlar Kamarasına seçilmesi tarzında, olağanüstü bir gelişme ve çeşitlilik kaydedilmiş değil bu konuda bizde. Halen siyasette olanların çoğu kadar seçimler için aday olanlar da oldukça iyi eğitimli. Fazilet'in Ankara'dan birinci sırada milletvekili adayı Oya Akgönenç siyaset bilimcisi, Amerika'da eğitim görmüş bir öğretim görevlisi. Ona göre bu yapı bir gelenek değil, ülkenin içinde bulunduğu bir bir gerçek. DYP'li Konak Belediye Başkan adayı Canan Balkır da iktisatçı ve işletmeci. Profosör ve KADER üyesi. CHP'nin milletvekili adayı Aysel Baykal da alanında uzman bir hukukçu. Bu örnekleri çoğaltmak mümkün.
   <br/>
   <br/>
   Ancak her ne kadar erkek siyasilere göre daha iyi eğitimli sayılsalar da kadın adayların ve siyasilerin buluştukları ortak ifadelerden biri de, sıradan erkeklerin olduğu gibi sıradan kadınların da Meclise girmelerinde öncülük edilmesinin gerekliliği. Temsili demokrasinin işlemesi belki bu şekilde mükün olabilecek, fakat günümüz imkanlarıyla bu seviyeye gelmek kolay değil. Canan Balkır'ın ifadesiyle politika geniş ölçüde finans gerektiriyor. Doğal olarak bu arena gelir seviyesi daha yüksek olan erkeklere kalıyor.
   <br/>
   <br/>
   Siyasette mücadele etmenin caydırıcılığı  kadar günümüz siyasetinin kadınlara hitap etmekten uzak oluşu da katılımın azlığında önemli bir etken. Doç.Dr. Şirin Tekeli'nin araştırmalarında belirttiği bazı hususlar, kadınların politik davranışlarını bir kaç maddede  özetliyor.
   <br/>
   <br/>
    Kadınlar genel olarak siyaset mücadelesinin kendilerini ilgilendiren bir konu olduğunu düşünmüyorlar.
   <br/>
   <br/>
    Seçimlerde daha az oy veriyorlar.
   <br/>
   <br/>
    Siyasal parti ve örgütlerde daha az faal olup, bu örgütlerin karar organlarında gereken sorumluluğu üstlenmeye yanaşmıyorlar.
   <br/>
   <br/>
    Üst gelir grupları ile alt gelir gruplarının seçime katılım oranı düşük.
   <br/>
   <br/>
    Evli kadınlar bekarlara oranla seçimlere daha fazla katılma eğilimindeler. Ancak, evli çiftler genellikle birlikte oy verme kararı alıyorlar. Kararda etkili alan taraf çoğu zaman erkek oluyor.
   <br/>
   <br/>
   Kadın temsilci sayısını yükseltmede KADER'in rolü büyük
   <br/>
   <br/>
   Peki, Türkiye'de kadınların temsil oranını yükseltmek mümkün değil mi? Kadın temsilci oranını yükseltmek için neler yapılıyor? Kadın temsilci sayısını yükseltmede partilere belirli sayıda kadın aday zorunluluğunun getirilmesi ya da bir başka deyişle kota önemli bir etken sayılıyor. Kota hususunda 1991 yılında başı çeken ilk ülke Arjantin olmuştu ve kota öncesi yüzde 5 olan sayı yüzde 28'e ulaşmıştı. Türkiye'de de Kadın Adayları Destekleme ve Eğitme Derneği KADER bu amaca yönelik olarak, 1997'den itibaren bir grup araştırmacı, gazeteciyazar kadınların işbirliğiyle hiç bir kesim ayırımı yapmayarak bütün kadınların politikaya katılmaları yönünde faaliyet göstermeye başladı.
   <br/>
   <br/>
   Yurtdışında başarılı kampanya yöneticisi kadınları davet etti ve politikaya yeni atılacak kadınlara yönelik seminerler düzenledi. Bütün siyasi parti yöneticilerini tek tek ziyaret ederek siyasette kadın sayısının artırılması yönünde destek aldı. 0cak Şubat ayları arasında büyükşehirlerde kamuoyu araştırması yaptı. Seçmenler arasında üçte bir gibi bir sayının kadın aday için oy tercihini yapabileceği; oy vermeye karar verdikleri partinin kadın aday göstermesini, erkeklerin %82'sinin, kadınların ise % 83'ünün olumlu karşılayacağı gibi bulgular elde etti.
   <br/>
   <br/>
   Meral Akşener'e göre; bugünün koşullarının aynen devamı halinde gelecekten umutlu olmak hayalcilik.
   <br/>
   <br/>
   Kadınların Meclis'teki temsil oranlarını yükseltmek bu konuda aslında tek başına bir çözüm getirmiyor. Bir de Meclis'te kadın vekillerin karşılaştıkları engelleri kaldırmak gerekiyor.    Parlamentodaki erkeklerin, kadın vekillere bakışını Türkiye'nin ilk kadın İçişleri Bakanı Meral Akşener''in izahıyla verecek olursak ortaya çıkan net tablo pek de  iç açıcı değil.
   <br/>
   <br/>
   "Öncelikle erkek ağırlıklı parlamentoda kadının adı ve yeri yok" diyor Akşener ve ekliyor; "Sorunlarıyla ilgilenilmiyor, gündeme getirilmiyor. Partilerimiz ve siyasetçilerimiz kadın konusu ile yeni yeni tanışıyor ve kadının siyasetteki yeri ve konumu hakkında yavaş yavaş bilgi ve ilgi sahibi oluyor..."
   <br/>
   <br/>
   Kadınların hataları göze batıyor
   <br/>
   <br/>
   Kadın parlamenterlerin toplumun gözü önünde bulunduğunu, hatalarının daha çok göze battığının bir başka boyutunu medyanın rolüyle izah ediyor Akşener. Erkek parlamenterler hakkında aksini ıspatlayamayacakları iddialarda bulunmaktan kaçınan medyanın, kadın parlamenterlerin tüm söz ve davranışlarını mercek altına yatırdığını belirtiyor.
   <br/>
   <br/>
   Kadın politikacıların erkeklerden çok farklı yaşam tecrübelerine sahip oldukları, bu nedenle gündelik hayatta çoğu erkek politikacıların ya farkında olmadıkları ya da umursamadıkları hayati konulara vakıf oldukları gibi kadınların konum ve kişiliklerinden kaynaklanan özelliklerine dikkati çeken Akşener,  parlamentoda sayılarının artması halinde daha huzurlu bir topluma ulaşılacağına inanıyor. Ancak bugünkü mevcut yapı içinde güçlü ve başarılı bir işbirliği sergilendiği fikrinin yanlış olacağını belirtiyor. Akşener'e göre bugünün koşullarının aynen devamı halinde henüz yasa tekliflerinin çoğu sonuçlanmış değil gelecekten fazla umutlu olmak hayalcilik olacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4814), [web.archive.org (arşiv bağlantısı)](http://web.archive.org/web/20141112194342/http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4814)
