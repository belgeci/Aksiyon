# Bir gün bile 'of' dediğimi hatırlamıyorum

*Meral Yılmaz 2002.04.13*

<div bgcolor="#FFFEF6">
 <font>
  <img border="0" height="1" src="/web/20060105100327im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060105100327im_/http://www.aksiyon.com.tr/resim/384/44.jpg" vspace="5"/>
  </p>
 </font>
 <font class="content">
  Edebiyat dersindeki başarısından dolayı “failatun” lakaplı Orhan Okay’la liseden arkadaş olan Mübeccel Okay Fransız filolojisi mezunu. Eşiyle birlikte Atatürk Üniversitesi’ndeki görevleri nedeniyle otuzaltı yıl Erzurum’dakalan Mübeccel Hanım, yüzlerce başarılı öğretmen yetiştirmiş idealist bir hoca
 </font>
 <p>
  <font class="content">
   Elinde trompetiyle Fatih’teki tramvay durağına kadar tek sıra halinde okulu peşine takan hiperaktif kız, son sınıfta okulunun kapanması yüzünden Vefa Lisesi’ne kayıt olur. O zamana kadar bu lisede kız öğrenci yoktur.
   <br>
    <br>
     Sınıfta ön sıralarda oturan konuşkan, esprili ve aynı zamanda okulun en güzel kızı Mübeccel İnce, Fransızca dersindeki başarısıyla da ön plandadır. Ancak edebiyat dersinde zorluk yaşar. Kendisi divan şiirinin esrarını çözmeye çalışırken her seferinde arka sıralardan bir erkek öğrencinin tahtaya yazılan bütün mısraların vezinlerini dahiyane bir şekilde okuyor olması onu hayrete düşürür: Failatun failatun failun...
     <br/>
     <br/>
     Normal zamanlarda pek duyulmayan o sesin sahibi, edebiyattaki yeteneği o yıllarda farkedilen Profesör Orhan Okay’dan başkası değildir. Sınıf arkadaşlarının “failatun” dedikleri Orhan Okay o yıl liseyi bitirdikten sonra İstanbul Üniversitesi Filoloji bölümüne girer.
     <br/>
     <br/>
     Sınıfın en popüler kızı ise yıl sonundaki bir dizi sınavı geçtiği halde olgunluk sınavında takılır. O dönemde lise mezunu olabilmek için yıl sonunda sınıf geçme, bitirme ve olgunluk adı altında üç sınava tâbi tutulmaktadır öğrenciler. Bu yüzden okulu bitiremez. Aynı yıllarda tüberküloz olur, sanatoryumda yatar. Daha sonra liseyi bitirip ardından da İstanbul Üniversitesi Fransız Filolojisine girdiğinde aradan iki yıl geçmiştir. Ve yıl 1952’dir...
     <br/>
     <br/>
     Zaman zaman bir araya gelip görüştükleri İstanbul Üniversitesindeki eski arkadaş grubundan Orhan Okay, filolojiyi bitirip öğretmen olarak Artvin’e gidince olayların seyri biraz daha farklılaşır. Okay’ın gidişiyle Mübeccel Hanım ona karşı olan hislerinin arkadaşlıktan başka bir şey olduğunu daha iyi fark eder...
     <br/>
     <br/>
     Anlaşılan Mübeccel Hanımın bu duyguları karşılıksız değildir. Bunu Orhan Okay’ın yıllar sonra kaleme aldığı Silik Fotoğraflar adlı kitabının eşine hediye ettiği nüshasına eşine ithafen el yazısıyla düştüğü “42 yıllık veya bana göre 52 yıllık güzel hatıralarla yüklü 70 yaşımızı ve beraber kurup büyüttüğümüz ailemizin ortak meyvesi” şeklindeki nottan anlıyoruz.
     <br/>
     <br/>
     Basma perdeli oda
     <br/>
     <br/>
     Yıl 1959... Mübeccel Hanım, Fransız Filolojisinde son sınıfta okurken Orhan Okay’la evlenir ve hayatının en güzel 36 yılını yaşayacağı Erzurum’a yerleşir. Aslında İstanbul Etiler’e gelin giden Mübeccel Hanım, Erzurum’a giderken beraberinde eşya götürmeye gerek duymaz. Bir otelin kiralanmış tek odasından ibaret olan evlerinde basma perdeler, ot yastıklar ve çerçeveli resimleri sahip oldukları birkaç eşya arasındadır.
     <br/>
     <br/>
     Kısa bir süre sonra Orhan Okay’ın araştırmaları dolayısıyla Fransa’ya giderler. Burada çeşitli kurslara devam eden Mübeccel Hanım, Türkiye’ye dönüşte son sınıfta bıraktığı okulunu bitirir ve böylece mezuniyetini görmeyi çok arzu eden annesinin isteğini yerine getirmiş olur.
     <br/>
     <br/>
     Erzurum’da Atatürk Üniversitesi Eğitim Fakültesi’nde Fransızca hocası olarak 28 yıl görev yapan Mübeccel Hanım’ın eşi Orhan Okay da aynı üniversitenin hocalarındandır. Çalışma hayatının tümünü Erzurum’da tamamlayan Mübeccel Hanım, Fuat ve Cüneyt adındaki iki oğlunu da burada büyütür. Evde neşeli ve müşfik bir anne, üniversitede öğrencilere “evladım” diye hitap eden muhabbet dolu bir hoca olarak tanınır.
     <br/>
     <br/>
     Fransızca’nın dışında İtalyanca, klasik Latince ve klasik Grekçe bilen Mübeccel Hanım’ın Grekçe’ye dair ilginç bir de anısı vardır. Annesi genç kızken göç nedeniyle bırakıp gelmek durumunda kaldığı, şimdi Yugoslavya sınırlarında kalan Florina’yı sağlığında bir kez daha görmek ister. Annesiyle çıktıkları Florina yolunda eski adreslerini bulmak için klasik Grekçeyi de kullanır. Adres sormaya çalıştığı beyaz atlı birinin bu dili anlamadığını görünce annesine dönüp “Anlamıyor, başka birine soralım” der. Türkçe konuşulduğunu gören adam, “Ha işte böyle konuşsana!” der.
     <br/>
     <br/>
     “Eşimin sakin mizacı en büyük yardım oldu”
     <br/>
     <br/>
     Okulda olduğu zamanlarda aklı hiçbir zaman evde ve çocuklarında kalmaz. Evdeki yardımcılardan ve çocukların bakıcılarından yana kendisini şanslı hisseder. Küçük oğulunun bakıcısı Makbule Hanım’dan bugün bile sevgi dolu sözlerle bahsediyor.
     <br/>
     <br/>
     Üniversitedeki çalışma hayatı boyunca hem mutlu bir evlilik yaşayan hem de idealist ve başarılı öğrenciler yetiştiren azimli bir hocadır Mübeccel Okay. “Bir gün bile “of” dediğimi hatırlamıyorum” diyor o günlerden bahsederken. Eşinin sakin mizaca sahip olması, Mübeccel Hanım’ın hem çalışma hayatında hem de ev yaşantısında kendisini mutlu hissetmesinde önemli bir unsur olmuştur.
     <br/>
     <br/>
     “Eşimin bana en büyük yardımı sükûneti ve olgunluğu oldu. İki ayağımı bir pabuca sokmadı hiçbir zaman. Çocukların hastalıklarını, sıkıntılı anları beraber bölüştük. Bir köşede oturup çayını kahvesini ayağına isteyen bir karaktere sahip değildi. Bana zorluk çıkarmadı. Yemekleri hiç bir zaman sorun etmedi. Aç kaldığımız da olmadı. Güle oynaya yemeğimizi yerdik” şeklinde özetlediği evliliğinde eşinin desteğini ayrı bir değerde tutuyor. Kendisinin eşine desteği ise farklı yönlerde olmuş. Doçent olduktan sonra vaktinin çoğunu kitaplarıyla ve çalışma odasında geçiren eşi Orhan Okay’ın huzurlu bir şekilde çalışması için türlü özveri ve inceliklerde bulunmaya özen göstermiş. “Eşim çalışırken onu rahatsız etmemeye gayret ederdik. Kendisi de çocuk seslerini problem yapmazdı. Çocuklarımız da bizi üzmedi. Kitap merakını her zaman destekledim. Ne güzel şeylere para yatırıyorsun derdim. Erzurum’dayken yatak odamız bile kitap doluydu. Şimdiki evimizin üst katı tamamen ona ait. Merdivenlerde bile kitaplar var. Üçüncü kat için Orhan’ın imparatorluğu diyorum...”
     <br/>
     <br/>
     Öğrenci defterlerini saklıyor
     <br/>
     <br/>
     Türkiye’nin dört bir yerinde “çocuklarım” diye bahsettiği öğrencileri var Mübeccel Hanım’ın. Her öğrencinin ayrı ayrı hikayesini içinde barındıran bu çizgisiz beyaz defterlerde öğrencilerin resimleri ve hangi liselerden geldikleri şeklinde özet bilgiler yazılı. Bu defterleri karıştırırken hocalık yıllarını yeniden yaşar gibi mütebessim yüz ifadesini görebiliyorsunuz Mübeccel Hanım’ın.
     <br/>
     <br/>
     Bu denli öğretme aşkı olan biri yeniden dünyaya gelse yine bu mesleği şeçmekte tereddüt etmezdi. Onun tercihi de böyle ancak eski öğrencilerinin tadında öğrenci olması şartı var. Gençleri çok seviyor ama samimiyet ve duygularını ifade ediş tarzları ona yabancı geliyor. O anne babasına “siz” diye hitap etmiş, çocuklarını da böyle bir çizgide yetiştirmiş. Bunun daha samimi bir ifade şekli olduğunu düşünüyor.
     <br/>
     <br/>
     Üniversitede hocalık yaparken aynı zamanda öğrencilere bugünkü öğretmenlik öncesi formasyon derslerinde öğretilen bilgileri andıran metodoloji dersi de verir Mübeccel Hanım. Ancak idealist bir öğretmenin göze alabileceği tamamen kişisel olan bu çalışmasında mezun ettiği öğrencilerinin daha başarılı bir öğretmen olmaları adına Almanca bir kitaptan çeviri bile yapar.
     <br/>
     <br/>
     Kürsüye çıkarken öğrencilere önerileri geçmişteki öğretmen imajını yeniden hafızalarımızda canlandıracak nitelikte. Öğretmen saçı, etek boyunun dizden dört parmak aşağıda olması, naturel takı, öğretmen broşları, duruş, hitabet, vs...
     <br/>
     <br/>
     Üniversitede derse başladığı ilk gün tahtaya çıkardığı öğrencisini ismiyle birlikte hatırlıyor ve unutması da düşünülemez. Bu uzun boylu çocuğun adı Behçet’tir. Daima hatırlanacak olmasının gizemi ise Mübeccel Hanım’a ilk kez o büyülü kelime olan “hocam” diye hitap edilmiş olması. Aynı sevinci birkaç ay önce de yaşıyor. Senelerdir görmediği bir öğrencisinin telefondaki sevinç ve şaşkınlıkla karışık “hocam!..” hitabı Mübeccel Hanım’ın yüreğini yeniden titretmiş. Emekli olduğu üniversiteden, öğretmenler gününde onur plaketi alması da onu mutlu etmiş.
     <br/>
     <br/>
     Talebelerinin kulağına küpe niteliğinde tüyolar dağıtan bir öğretmenin kendi çocuklarına tavsiyeleri olmaz mı? Az konuşun, haram yememeye dikkat edin, yalan söylemeyin şeklindeki tembihler çocukları için en sık tekrarladığı cümlelerden birkaçı. Fuat ve Cüneyt Okay da anne babaları gibi tercihlerini üniversitede kalmaktan yana koymuşlar.
     <br/>
     <br/>
     Florina’nın veznedarı
     <br/>
     <br/>
     Eşiyle aynı yaşta olan ve arkadaş gibi bir evlilik süren Mübeccel Hanım’ın anne tarafı Rumeli’ye dayanıyor. Florina’nın veznedarı olan dedesi harp patlak verince kendi denetimi altında olan altın paraları belindeki kuşağın içine doldurup İstanbul’a kadar ulaştırmayı görev bilir. İstanbul’a geldiğinde beline doladığı bohça içindeki altınların ağırlığından kaburga kemikleri incinir. Altınları teslim ederken kendisine Rumeli elden gitmesine rağmen devletin malı olan paraları getirip Topkapı Sarayı’na iade eden üçüncü kişi olduğu söylenir.
     <br/>
     <br/>
     İstanbul’a yerleşen aile Üsküdar’da yaşanan Ahmediye yangınından da fazlasıyla etkilenir. Mübeccel Hanım’ın annesi Hidayet Hanım’ın altın tellerle işlenen saf ipek bürümcük işlemeleri ve bir çok nadide el işlerinin bulunduğu çeyizinin büyük bölümü yangında kaybolur. Çeyizinin bir kısmının Bursa’da satıldığını gören eş dost, anne Hidayet Hanım’ın çeyizlerini işlemesinden tanırlar. Annesinden kalan çeyizleri itina ile saklayan Mübeccel Hanım’ın oturma odasında bunlardan örnekler görmek mümkün. Altın işlemeli bir örtüyü abajur şeklinde değerlendirmiş. Orijinal haliyle muhafaza ettiği altın işlemeli minderleri de çerçeveli örtü kadar hatıralar taşıyor Mübeccel Hanım için.
     <br/>
     <br/>
     Mis gibi helva kokusu
     <br/>
     <br/>
     Asker olan babasının görevi dolayısıyla ilkokulun ilk yıllarını Kars’ta okur. Atatürk’ün vefatında ilkokul birinci sınıftadır. Kars’taki karlı günler çocukluk anılarında farklı bir yere sahip. Okula kızakla gider. Üşümesin diye kat kat giydirilir. Akşamları okul dönüşü kurtların cirit attığı ıssız yollardan geçilir. Biri fener tutan ikisi silahlı olmak üzere üç asker eşliğinde eve döner. Evlerde ısınma şekli “pec” adındaki duvara monte edilen kalorifer gibi ısı veren bir tür soba yoluyladır.
     <br/>
     <br/>
     Kars’tan sonra tekrar İstanbul’a taşınan aile kısa bir süre Hadımköy’de kaldıktan sonra Mübeccel Hanım’ın genç kızlık anılarıyla yüklü Fatih Malta’daki evlerine yerleşirler. İş yoğunluğu nedeniyle fazla bir arada olamadığı babasını muziplikleriyle hatırlıyor. Ablasıyla beraber Sofular Hamamı’na gitmeyi seven Mübeccel Hanım, bir gün hamam dönüşü evde mis gibi bir helva kokusu duyar. Helvayı çok seven Mübeccel hanım için babası helva kavurur ama helva ortalıkta yok. Helva dilimlerini oyuncak bebeklerin önüne koyduğunu görür babasının. Bazen de arkadaşlarıyla otururken babası çıkıp dışarıda onların ayakkabılarının bağcıklarını birbirine bağlar.
     <br/>
     <br/>
     Annesi Hidayet Hanım, genç kızken Florina’dan gelmiş, çeyizleri ve maharetiyle bilinen, zamanın İstanbul kültürüne vâkıf akıllı bir kadın. İki kızının da meslek sahibi olmasını istiyor. İki kızını da zamanın adetlerine göre “taç kaldırmak” denilen, Kapalıçarşı’dan kiralanan  elmas taşlı taçla, gümüş simlerle gelin veriyor. Kendisi de böyle gelin olmuş. “Biz tam bir gelin olduk” diye niteliyor bu durumu Mübeccel Okay.
     <br/>
     <br/>
     Rumeli kadını olan annesinin börekleri ayrı bir mevzu onun için. Bir de Nazime tatlısı var unutamadığı. Şekerpare tatlısının Nazime teyzesine özgü bir tatlı olduğunu zanneder. Teftişe Paşa geldiği zaman Hidayet Hanım’dan mutlaka bir tepsi baklava yapması istenir. Rumeli yemekleri dahil olmak üzere anne Hidayet Hanım mutfaktaki maharetinin yanısıra evin çarşı pazar ihtiyaçlarını da iyi dengede tutan bir beceriye sahiptir.
     <br/>
     <br/>
     Mübeccel Hanım’ın da biriktirdiği yemek tariflerine bakılırsa, bunlardan farklı zenginlikte yemek kitabı çıkartılabilir. Hatta ayaküstü size hemen bir pırasa pidesi tarifi bile verebilir.
     <br/>
     <br/>
     Önerilerde bulunmayı, sohbeti seven hareketli bir yapısı, kürsüde öğrencilerine ders anlatır gibi tane tane ve vurgulu bir konuşma üslubu var Mübeccel Hanım’ın. Saatlerce size pek çok şey anlatabilir.
     <br/>
     <br/>
     Emekliliğinden bu yana Etiler’deki gelin gittiği evde oturan Mübeccel Hanım, günlerini daha çok ev içinde istirahat ederek ve hatırat okuyarak geçiriyor. Misafirlerine kendi pişirdiği keklerden ikram etmeyi ve servis yapmayı da seviyor.
     <br/>
     <br/>
     E—Posta: eral.yilmaz@aksiyon.com.tr
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12047), [web.archive.org (arşiv bağlantısı)](http://web.archive.org/web/20060105100327/http://www.aksiyon.com.tr:80/detay.php?id=12047)
