# Robotum olmadan asla!

*Meral Yılmaz 1999.05.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Temizlik artık dert olmaktan çıkıyor. Bir saat içinde evi baştan başa temizleyebilecek bir yardımcıyı ya da temizlik uzmanını kim reddedebilir?...
  </font>
 </div>
 <div id="newsText">
  <font class="detail-text">
   Üstelik bahar havalarının iyice hissedilmeye başladığı şu günlerde evlerden kışın rehavetini atmanın telaşı da yaşanırken...
   <br/>
   <br/>
   Öyle eskisi gibi balkonlarda halı yıkama, yatak, yorgan havalandırma uğraşıları da yok artık. Halılarınız durduğu yerde, tertemiz, üstelik hiç ıslaklığı kalmadan yıkanıyor. Yorganlarınız koyduğunuz poşetler içinde tozlarından arınıp havalandırılıyor, eşyaların tozu alınıyor, evinizde toz almaya yarayan deve kuşu tüylerinin tozunu dahi sizinle dalga geçer bir edayla çekiyor ortalıkta dolanan biri, bir nesne ya da bir tür yaratık.
   <br/>
   <br/>
   Hep duyduğumuz fakat yakın zamanlar için pek de ihtimal vermediğimiz bir olaydı, evlerde komutlarla dolaşan, yemek yapan, temizlik işleriyle ilgilenen robotların olacağı. O günler bizim için hâlâ yakın sayılmasa da gün geçtikçe bu yöne yaklaşıldığının habercisi olan gelişmeler de yok değil.
   <br/>
   <br/>
   Henüz yemek pişiren robotları göremedik ama temizlik yapanlar, evin havasını değiştirenler yavaş yavaş giriyor her evin gündemine.
   <br/>
   <br/>
   Ülkemizde çok fazla maddi imkanlarla donatılmış evlerde bulunurdu temizlik yapan yardımcı robotlar. Fiyatları da oldukça astronomikti. Şimdilerde yerli üretimle daha ucuza, en azından bir temizlik süpürgesinden ya da bir halı yıkama makinasından bir miktar daha fazlasına çok daha derin temizleyici, daha fonksiyonel robotları görmek mümkün.
   <br/>
   <br/>
   Evin kirli havasını arıtıp güzel koku yayıyor
   <br/>
   <br/>
   Sadece süpürme özelliği olan bir elektrik süpürgesi düşünün. Aletin toz torbasına toplanan tozlar, süpürme esnasında dışarıya sızabiliyor ve etrafta toz kokusu hissediliyor. Halı yıkama makinaları biraz daha fonksiyonel. Bazılarıyla süpürme ve yıkamanın dışında fayans gibi sert zeminler de temizlenebiliyor. Her ikisinin de işlevlerinin çok üstünde, kıyas dahi kabul etmeyecek özellikte temizleme gücüne sahip bir alet hem süpürgenin hem de halı yıkama makinasının pabucunu dama atıyor şimdi. Üstelik cam silme işleminden en ince detayların tozunu almaya, yerleri temizlemeye kadar pek çok maharetlerle donatılmış.
   <br/>
   <br/>
   Evin kirli havasını tümden çekiyor ve aynı esnada temiz havayla birlikte tercihinize uygun kokuları havaya karıştırıyor. Ağır koku bırakan yemeklerden uzak durma korkusu da ortadan kalkmış oluyor böylece. Bu sistem en çok toza karşı allerjik bünyeye sahip olanların ve astım hastalarının işini kolaylaştırıyor. Sadece havayı temizleme ve ferahlatıcı koku püskürtme özelliğini içeren robotlar da mevcut piyasada. Fakat diğer eşyaların temizliği ve vakumlama gücü olanlarla aralarında aşırı fiyat farklılığının bulunmayışı diğer markalardan haberdar olan kişileri daha fonksiyonel olanlar üzerinde düşünmeye zorluyor.
   <br/>
   <br/>
   Eşyaları, yiyecekleri vakumla; az yer kaplasın
   <br/>
   <br/>
   Temizlik robotlarını herhangi bir beyaz eşya bayiinde bulmak mümkün değil. Televizyon reklamlarında gösterilmesi de yetkililerince uygun bulunmuyor. Bazı markalar, aletin resminin dahi herhangi bir basında çıkmaması için olağanüstü önlemler alıyor. Taklit edilme tehlikesinin başı çektiği bu önlemle birlikte genellikle yüzyüze tanıtım tüm markalar tarafından tercih edilen en yaygın yöntem.
   <br/>
   <br/>
   Bunun nedeni de robotun özelliklerinin ve maharetinin ev ortamında gözle görülür bir şekilde hissedilmesinin daha etkili olacağı düşüncesinden kaynaklanıyor. Aletin özelliğinin en az 2 saatte uygulamalı olarak ancak anlatılabilmesi de bir diğer unsur. Çoğu kez tanıtım için gidilen evlerde robotun özelliklerinin ikna ediciliğinin yüzde yüzlerde oluşunun bilinmesi bu tarzın tercih edilirliğinde önemli etken. Ancak gerçek olan bir şey var ki Rainbow, Kirby, İhlas gibi temizlik robotu markalarından sadece komşuda gördükleri kadarıyla ya da ev sohbetlerinde kulaktan dolma bilgilerle haberdar oluyor insanlar.
   <br/>
   <br/>
   On yılı aşkın bir süredir görümcesinde gördüğü robotu, bir türlü para denkleştirip alamayan Solmaz Turan da bunlardan biri. Amerikan yapımı olan bu temizlik uzmanını almak için fırsat beklerken hemen hemen aynı özelliklerde ve daha ekonomik olan bir başka temizlik robotunun varlığından haberdar olmuş; bu yerli marka temizlik robotunu anlata anlata bitiremiyor. Hayal gücünü çalıştırarak evde onunla gerçekleştirebileceği bir çok şeyi keşfetmiş. Temizleme özelliğinin dışına çıkarak mutfakta da fonksiyonelliğini kullanıyor robotun. Meyve ve sebzeleri, etli gıdaları vakumlayarak derin dondurucuya ihtiyaç duymadan buz dolabının herhangi bir yerinde uzun süre muhafaza edebiliyor. Poşetin içindeki havası alınmış yiyecekler dolapta daha az yer kaplıyor böylece.
   <br/>
   <br/>
   Hayal gücü sınır tanımıyor
   <br/>
   <br/>
   Solmaz Hanım'ın hayal gücünün sınırlarını tahmin etmek çok zor. Daha az yer kaplaması için kızının çeyizlerini bile vakumlamış. Robot eve gelince baştan başa evini tararken yatakların içini temizleme özelliğine hayran kalmış. Saç telinin dahi makinanın en alt bölümünde bulunan su haznesinin içinde toplandığını görmüş. Makinayla çekilen tozlar ve yıkama esnasındaki kirler bu su bölümünün içine çekiliyor. Böylelikle poşet torbalı elektrikli süpürgelerde olduğu gibi alınan tozların hava girişiyle tekrar odaya dağılma riski de ortadan kalkmış oluyor.
   <br/>
   <br/>
   Süpürme esnasında halının dip kısmında birikmiş tozları parçalayarak çekme özelliğinden dolayı yıkama kısmına altı haftalık bir süreden sonra geçilmesi öneriliyor. Yıkadıktan sonra halı kuru kalıyor mu sorusunun da cevabı çıkmış oluyor bu yöntemle. Diplerdeki birikintiler iyice temizlendikten sonra yıkamaya geçilmesi, halının kuru kalmasını sağlıyor. Bunun da en önemli sebebi robotun yüksek vakumlama gücüne bağlanıyor.
   <br/>
   <br/>
   Rainbow'un yıkama özelliği ise hortum sisteminin monte edilme işlemiyle gerçekleşiyor. Halılarını daha özenli, su değmeden kuru temizleme yöntemiyle yıkamak isteyenlerin imdadına ise Kirby'nin köpük püskürtmeli sistemi yetişiyor. Fakat onun da filtreli sistemle çalışması, tüm parçalarının ithal olması gözünü korkutuyor hanımların.
   <br/>
   <br/>
   Temizlik işleminden sonra evin havasının arıtılması ve aynı anda temiz ve kokulu havanın dışa verilmesi üç markanın da ortak özellikleri arasında ve cazip gelen en önemli işlevlerden biri. Allerjik bünyeliler ve astım hastaları için Kirby, Rainbow ve İhlas temizlik robotunun bu tür nitelikleri taşıması temizlik robotlarına olan rağbeti artırıyor.
   <br/>
   <br/>
   Bir saat içinde evi baştan başa, avizelerin tozunu almaya varana değin en ince ayrıntılarına kadar temizlemek robotlarla artık mümkün. Daha fazla işler yapmasını istediğiniz robotunuz için daha fazla para ödemeyi önemsememeniz gerekiyor. Robotlarla ev hayatındaki işlerde ulaşılan hızlılık, rutin ev hayatında bazı dengeleri de değiştireceğe benziyor. İşler artık otomatik makinaların, robotların tekelinde. Ev hanımlarına çok az iş kaldı. Akşama kadarki meşgaleleri üzerine çok muhabbetler yapılacağa benziyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5008), [web.archive.org (arşiv bağlantısı)](http://web.archive.org/web/20131006172829/http://www.aksiyon.com.tr:80/aksiyon/newsDetail_getNewsById.action?newsId=5008)
