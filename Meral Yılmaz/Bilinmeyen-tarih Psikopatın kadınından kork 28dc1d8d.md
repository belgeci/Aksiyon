# Psikopatın kadınından kork

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20041225002634im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002634im_/http://www.aksiyon.com.tr/resim/461/18.jpg" vspace="5"/>
  </p>
 </font>
 <font class="content">
  Henüz çocuk yaşlarda belli olan psikopat kişilik yapısına dair şimdiye kadar başarılı bir tedavi yöntemi bulunmadığı gibi sorunun kaynağı da net olarak bilinmiyor. Bilinen gerçek ise, her yerde karşınıza çıkma ihtimallerinin yüksek olduğu. “Diken üstünde bir hayat sürmekten bunalan kadın, eşini karşısına alır, ‘Ya ben ya işin’ der.
 </font>
 <p>
  <font class="content">
   İşinin çok önemli olduğuna derinden inanan adam, ikinci şıkkı seçer. Derken adamın adı birtakım karmaşık olaylarla gündeme gelir. Katliamların tetikçisi olduğu vs. iddia edilir. Adam, görevi gereği yaptıklarının yüceliğini açıklarken kişiliğine ait ipuçları da vermektedir. Yaptığı işin doğru olduğuna dair sonsuz inancı vardır. Öldürmekten hiç bir zaman pişmanlık duymamıştır hatta bunun  hazza dönüştüğünü itiraf etmiştir... Çocuklarıyla diyaloğu hiç bir zaman iyi olmamıştır. Eşini de kendisi elemiştir hayatındaki seçenekler arasından...”
   <br/>
   <br/>
   Yukarıda okuduklarınız, Susurluk kazasıyla ortaya çıkan çetenin infazcılarından birinin övünerek anlattığı hayat hikayesinden birkaç pasaj. Psikiyatrlar, bu cümlelerin ‘bir psikopatın ruh hali’ni yansıttığını söylüyor. Psikopat ya da psikopatlığa eğilimli birçok kişi normal insanlar gibi aramızda dolaşıyor aslında. Şehrin karmaşasında gözden kaçan bu insanlar komşunuz ya da mesainizi paylaştığınız arkadaşınız olabilir. Artık ne sokaklara ne de insanlara güven kaldı. Nereden bileceksiniz, karşınıza Konya’daki gibi bir ‘şırıngacı’nın çıkmayacağını?
   <br/>
   <br/>
   Cinayet, tecavüz, organize suçlar gibi şiddet ve dehşet içerikli olaylarla gündeme gelen zanlılardan bahsedilirken isimlerinin önüne gelen ve bir ruh hastalığını tanımlayan “psikopat” kelimesi, son yıllarda, günlük konuşmalar içerisinde gerçek anlamından kopartılarak kullanılır oldu. Halbuki gerçek bir psikopatta acıma, pişmanlık, sevgi, duygusallık gibi bir çok özelliği görmek mümkün değil.
   <br/>
   <br/>
   Yedisinde neyse o
   <br/>
   <br/>
   Psikopat kişiliğe sebep olan etkenlerin hiç biri ispatlanmış veriler değil. Yabancı araştırmacıların belirli sayıdaki katiller ya da belirli suçlardan hüküm giymiş anti sosyal gruplar üzerinde yaptıkları araştırmalardan yola çıkarak ileri sürülen pek çok varsayım var. Psikopatların beyin kimyasının farklı çalıştığını ve beynin loblarında bir şeylerin farklı olduğunu doğrular nitelikte biyolojik bulgular söz konusu. Ancak bu farklılıkların izahı ve buna neden olan davranışlar hakkında kesinleşmiş bulgular henüz mevcut değil.
   <br/>
   <br/>
   Biyolojik çalışmalarla herhangi bir yol katedilememiş olması, gözleri psiko—sosyal etkenlere çeviriyor. Çocukluk dönemi ile çevresel faktörlerin etkisi de tartışmaya açık. Bu bağlamda ailelerin, çocuklarının eğitimiyle ilgili haberdar olmaları gereken bazı hususlar var.
   <br/>
   <br/>
   Adli Psikiyatr Doç. Dr. Gökhan Oral, çocuğun isteklerine limit koymayan, ‘Çocuğum istiyor olacak’ diyen ve başkalarının hassasiyetlerini hiçe sayan ailelerin potansiyel psikopat yetiştirdiği görüşünde. “Böyle bir anlayışla büyüyen çocuğun kısa vadeli hazlarını ertelemesi beklenemez. Bu durumda çocukta psikopatinin temel niteliği olan kısa vadeli düşünme, işine geldiği şekilde hareket etme gibi davranışlar yerleşir” diyor.
   <br/>
   <br/>
   Psikiyatr Mustafa Güveli de benzer kanaatlere dikkat çekiyor. Psikopat eğilimli çocukların daha ilkokul döneminde iken belli olduğuna işaret ediyor. “Okulda kız arkadaşlarının saçlarını çekiştirmek, mahalledeki kedinin kuyruğuna teneke bağlayıp koşturmak tipik anti sosyal davranışlardır” diyor.
   <br/>
   <br/>
   Büyüdükçe palazlanan çocuklar, 15 yaşında daha geniş kapsamlı sorunlar çıkarmaya başlıyor. 18’inde mahallenin bıçkın delikanlısı oluyor. Kabadayılık ve delikanlılık kavramını da kendi düzenlerini muhafaza etmek için kullanıyorlar.
   <br/>
   <br/>
   Sevimli psikopatlar da var
   <br/>
   <br/>
   Bir psikopatla bir aradaysanız onunla baş etmeye kalkışmak cahil cesaretidir. Mücadeleniz için gereken davranış motiflerinin, onları alt etmeye yetmeyeceğini söylüyor uzmanlar. Ayrıca eninde sonunda başınızın derde gireceğini de bilmelisiniz.
   <br/>
   <br/>
   Kısa vadeli planları/hazları tercih eden psikopatlar, çevrede olan biten her şeyin kendilerine hizmet etmek için var olduğunu düşünürler. Uzun vadeli projelerde onları göremezsiniz. Okul bitirmekte zorlanırlar. Kurallara gelemezler. Askerde problem olurlar. Sık sık iş değiştirirler. Stresli işlerin kolay üstesinden gelirler. Çevrelerinde becerikli ve iş bitirici olarak tanınmalarına sebep olur bu yönleri. Hepsi korkunç değildir elbette. Özellikle dolandırıcı psikopatlar son derece sevimli ve tatlı dillidir.
   <br/>
   <br/>
   Psikopatlar, eğer iyi eğitim görmüş, çok zeki ve korunaklı bir çevreye mensup olurlarsa hemen her meslekte karşınıza çıkabilirler. Liderlik istidadı bulunanlar siyasette hayli ön saflarda koşarlar. Devlet başkanı bile olabilirler. Nitekim bir çok tarihi kahramanın psikopat olduğuna dair ciddi tespitler var.
   <br/>
   <br/>
   Okulda okumak ya da uzun süre bir işte çalışmak ortalama psikopatların tarzı olmadığı için bu grup, daha çok organize suçlar, özel koruma, şoförlük gibi alanlarda görülebilir. Eğer bir şirket sahibi iseler bu defa da şirketlerinde usule uygun faaliyet göremezsiniz. Ya naylon fatura, sahtecilik gibi işler yapan, ya da uluslararası para transferiyle uğraşan bir kurumdur onlarınkisi.
   <br/>
   <br/>
   30’undan sonra duruluyorlar
   <br/>
   <br/>
   Psikopatların patlamaya hazır bir bomba gibi görülmemesi gerektiğini belirten Psk. Dr. Oral, “Literatürde 30 yaşından sonra psikopatların duruldukları belirtilir ancak duruluyorlar mı, çaptan mı düşüyorlar tartışılır” diyor.
   <br/>
   <br/>
   Oral, psikopat değer yargıları konusunda uzmanların dahi yanlış algılamaları olduğuna inanıyor: “Bir anti sosyal kişilik bozukluğudur, olup biteni bizim gibi algılar fakat tutum ve davranışı, muhakemesi farklıdır denilir. Bunun ne kadar doğru olduğu tartışılır. Psikopatların önemli bir çoğunluğu, olup biteni ortalamanın algıladığı gibi algılamıyor.”
   <br/>
   <br/>
   Diyelim ki, kalabalık bir otobüste çarpıştınız. Dikkatsiz biriyle çarpıştığınızı düşünürsünüz. Bunu anti sosyal bir kişi farklı algılayabilir. Kendisine bilerek çarpıldığını, otobüsteki herkesin gözünde komik duruma düştüğünü, karizmasının sarsıldığını düşünür. Varoluşunun tehlikede olduğunu sanır.
   <br/>
   <br/>
   Psikopatlarda ‘pişmanlık’, ‘suçluluk’, ‘sevgi’ gibi kavramların bulunmadığı iddiasının da tümden doğru olmadığını, algılama farklılıkları olduğunu söylüyor Dr. Oral.
   <br/>
   <br/>
   “Kadın psikopatları tespit etmek daha zor”
   <br/>
   <br/>
   Kadınlardaki anti sosyal özellikler daha zor saptanıyor. Kadınların anti sosyal davranış kalıbında değerlendirilebilecek tutumları, toplumun kabullerine göre ‘kadın kaprisi’ ya da ‘güçsüzlük’ gibi yorumlara açık. Bu durum kadınlarda anti sosyal davranışların tespit ve teşhisini güçleştiriyor. Kadın psikopatların erkeklere oranının 9’da bir olduğuna dair araştırmalar var. Ancak bu rakamların gerçek verileri yansıtmadığı düşünülüyor.
   <br/>
   <br/>
   Kadın kaprisi olarak tolere edilenle psikopatik davranışları birbirinden ayırt etmek güç. Mesela, canı araba kullanmak istemeyen kadın, arabayı eşinin kullanmasını istediği zaman eşi bunun arkasında “Beni şoförü gibi kullanmak istiyor” minvalli bir art niyet aramıyor. “Kadındır, gücü yetmeyebilir” diyor. Dozu daha farklı örnekler olsa da toplum bunu tolere ediyor ve kadın anti sosyallerin ya da psikopatların emellerine ulaşması daha kolay oluyor.
   <br/>
   <br/>
   Sıkı bir psikopatla yakın ilişkileri olanların bilmesi gereken bazı tiyolardan bahsediyor Dr. Oral. “Gerçek bir anti sosyal kişilikle bir aradaysanız onunla başa çıkma şansınız olduğunu düşünmeyin. Davranış repertuarınız buna yetmez. Hangi meslek grubundan olursanız olun bu çok kolay bir iş değildir. Gereğinden fazla yakınsanız eninde sonunda başınız belaya girer ve öyle bir anda onun yanınızda olmasını beklemeyin” diyor ve ekliyor: “Kısa vadeli hedonizmin hakim olduğu kişilik örüntüsünde toplumun istemediği davranışın ortaya çıkma sıklığı yüksektir. Eroin almayayım, fiziksel sağlığım bozulur, insanlar benden uzaklaşır demez. Böyle bir soruyla hemhal değildir. Kendileriyle beraber olan kişilerin başlarının belaya girebileceği gibi bir kaygıları da yoktur. Hapisten kurtulmak istiyorsa rahatlıkla arkadaşını ihbar edebilir, umurunda olmaz. Bu davranışlar, ahlaki yargıları yoktur anlamına gelmiyor. Sadece biraz daha farklıdır.”
   <br/>
   <br/>
   “Şirketi varsa naylon işler yapıyor”
   <br/>
   <br/>
   Psikopatlar dönüp dolaşıp filmlerdeki gibi korkunç görünümlü katillere mi dönüşüyorlar? Bindiğimiz bir taksinin şoförü, ders aldığımız öğretmen, doktorumuz, iş arkadaşımız ya da patronumuz psikopat olamaz mı?
   <br/>
   <br/>
   Psikopat kişilikteki insanların en az 4—5 ayrı alt grupta incelenmesi gerektiği belirtiliyor. Sosyal hayattaki rolleri ise anti sosyal davranışları, kişilik bozukluklarının oranı ve zeka düzeyleriyle de ilintili.
   <br/>
   <br/>
   Genelde kısa vadeli hedeflere yönelen anti sosyal kişilik grubu içindeyse, bu hedefi orta vadeye kadar çıkarabiliyor. Kontrollü olabiliyorsa, iyi korunan bir ortamda bulunuyor ve oldukça zeki ise her yerde farklı konumlarda karşımıza çıkması mümkün.
   <br/>
   <br/>
   Etraftaki insanları ciddi miktarda kendi çıkarları için kullanabilen, hedefleri kendinden menkul bir davranışlar dizisi sergileyen anti sosyaller için, iyi organize olmamış kurumlar daha uygun birer çalışma ortamı.
   <br/>
   <br/>
   Sürpriz ya da sıkıntılı zamanlarda üst düzey konumlara gelebiliyorlar. Kurum mantığı gelişmemiş kurumlarda ya da bireysel şirketlerde varlıklarını muhafaza etmeleri daha kolay. Profesyonel bir kurumda ise iş başında uzun müddet kalmaları mumkün değil. Genellikle olaylı bir şekilde işten ayrılıyorlar.
   <br/>
   <br/>
   “Adli psikiyatri hastanesi olmalı”
   <br/>
   <br/>
   Adli psikiyatriye intikal etmiş olaylarla ilgili araştırma yapıp rapor hazırlayan bilirkişi heyetinde bulunan Gökhan Oral aynı zamanda Cerrahpaşa Tıp Fakültesi Adli Psikiyatri Bölümü Doçenti. Türkiye’den gelen bütün vakaları inceleyen Oral, anti sosyal kişilik bozukluğunun cezai ehliyeti konusunda ilginç bilgiler veriyor. Bu tür suçların cezai ehliyeti birebir etkilemediğini, kişilik bozukluğu sayılsa dahi herhangi bir olayda cezai sorumluluğun göz önünde bulundurulduğunu belirtiyor.
   <br/>
   <br/>
   Adli psikiyatri alanındaki mevcut uygulamalardan doğan sıkıntıların giderilmesi için dünyada kurulmakta olan adli psikiyatri hastanelerinin bizim ülkemizde de yer alması gerektiği düşünülüyor. Bir çok ülkede mevcut olan bu sistem bizde belirli hastanelerin adli psikiyatri servisinde yürütülmeye çalışılıyor. Hastanelerin adli servisleri bu tür bir tedavi için yeterli olmadığı gibi bu uygulama diğer hastalar açısından sıkıntı doğuruyor. Maksimum güvenli hastaneler olarak tanımlanan adli psikiyatri hastaneleri ise, tedavi ve kontrolü sağlama özelliğiyle ideale en yakın uygulama olarak gösteriliyor.
   <br/>
   <br/>
   Böyle bir proje gerçekleşirse aynı zamanda tutukluluk esnasında ruh sağlığı bozulan mahkumlar için de tedavi imkanı doğacak. En ümit veren tarafı ise bir kaç ay akıl hastanesinde tutulduktan sonra yeniden topluma salıverilen suçluların yol açtığı vakaların kısmen de olsa önüne geçilecek olması. Ama bu proje sadece adaletle başı derde giren psikopatlarla ilgili. Siz yine de etrafınıza dikkatli bakın.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3036&yorum_id=1), [web.archive.org (arşiv bağlantısı)](http://web.archive.org/web/20041225002634/http://www.aksiyon.com.tr:80/detay.php?id=3036&yorum_id=1)
