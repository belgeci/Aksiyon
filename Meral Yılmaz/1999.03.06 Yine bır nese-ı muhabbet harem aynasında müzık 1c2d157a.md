# Yine bır nese-ı muhabbet, harem aynasında müzık

*Meral Yılmaz 1999.03.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Harem Dairesi'nin yüksek duvarlı, mermer kapısının ardında yaşayan yüzlerce kadının öyküsü, hep bir cazibe merkezi oluşturdu dış dünya için.
  </font>
 </div>
 <div id="newsText">
  <font class="detail-text">
   Gün ağarınca açılan ve akşama doğru kapanan Topkapı Sarayı Harem Dairesinin mermerli tek giriş kapısının duvarları ötesinde merak edilen, hakkında henüz doğru dürüst bir şey yazılamamış harem kadınlarının yaşantısıydı.
   <br/>
   <br/>
   Sarayın geniş avlusunun gölgeliklerinde geziniyor, yaseminlerin, minelerin arasında dolaşıyor, yabancılara gözükmekten kaçınıyorlardı. Dört yüzyılı bulan bir gelenekte bilinmezliği aşıp içeri girmek kolay değildi. Ancak mahremiyeti bulunmayanlar, yani aileden olanlar girebilirdi içeri. Bu böyle sürüp gittikçe yüzlerce öykünün gizemi Batılı ressamların hayâlî tablolarında yansıyacak, efsanelerinde canlanacaktı.
   <br/>
   <br/>
   Kitaplar, gezi notları, resimler, gizlice dışarıya kaçırılan mektuplar, şiirler, saray kadınlarıyla ahbaplıkları olan yabancı kadınların anlattıkları  hikâyeler,  bir bütünün birleştirilemeyecek parçaları oldu hep. Hatta, bunlardan bazılarının çarpıtmaları, gerçeklerin açıkça öğrenilmesini de engelledi çoğu zaman.
   <br/>
   <br/>
   Harem'in gizemi dört yüzyıl boyunca devam etti. Korunan...  yasak... yasadışı gibi anlamlarının işlevselliğinden doğuyordu belki de bu gizliliğinin çekiciliği.
   <br/>
   <br/>
   Çeşitli ülkelerden getirilen kızların çoğunluğunu oluşturduğu Harem'de müzik, dans, resim ve dikişnakış dersleri yanında dini konular da Saray mektebi olan Enderun'da öğretiliyordu.
   <br/>
   <br/>
   Çok öncelerden itibaren ud, keman, def, çalpâre, ney ve tambur gibi saz ve müzik aletleri çalan sâzendelerin dönemin sonlarına doğru Enderun'da İsmail Hakkı Dede Efendi, Itri gibi mûsiki hocalarından ders almaya başladıkları görülüyor. 18501936 yılları arasında yaşayan şair ve müzisyen Leyla Sâz, sarayda öğrenim gören belirgin örneklerdendi. Çoğu müzisyen olan padişahların müzik tutkularının, mûsikişinas olan  annelerinden geldiği yorumu da bu şekilde revaç bulmaya başlar zaten.
   <br/>
   <br/>
   Yeniçeri Ocağı'nın kaldırıldığı II. Mahmut döneminde Enderun Mektebi'nin etkinliği de sona erecektir. Bizzat kendisi de müzikle yakından ilgili ve bestekâr olan II. Mahmut, dönemi boyunca sanatçıları gözetmeye devam etmişse de sonraki yıllarda ibre yavaş yavaş tersine dönmeye başlar.
   <br/>
   <br/>
   Şimdilerde, saltanatı iyice gözden düşmüş bu harem mûsikisi türü, üstelik otantik kıyafetli çengileriyle yeniden popülerleşme yolunda.
   <br/>
   <br/>
   Harem müziğiyle çıkış yapan 'Golden Horn Unsanble' grubunun dansçıları da, bulundukları mekânlarda sarayın ya da değişik konakların havasını aratmıyor. Müziğin ritmiyle belki 19. yüzyıl İstanbul'unun Kalamış Kıyıları'nda, belki de Göksu Deresi'nde mehtabı  seyretmekte olan dinleyicilerinin yanında hissediyorsunuz kendinizi.
   <br/>
   <br/>
   Konserlerinde kostüm ve dekorlarla görselliği ön plana çıkaran grubun, Osmanlı'nın 700. yıl kutlamalarına dair en büyük idealleri, Topkapı Sarayı'nın Harem dairesinde konser verebilmek. Tarihin etkileyiciliğinin bu şekilde gerçekleşebileceğine inanıyorlar. Şehnaz, Ferahnaz, Gülnaz, Safinaz Rizeli kardeşlerin başı çektiği grubun fikir babası yine aileden biri olan klasik kemençe hocası Ahmet Kadri Rizeli.
   <br/>
   <br/>
   Abla Şehnaz Rizeli, İstanbul Üniversitesi Devlet Konservatuarı'nın  ilk öğrencisi. Konservatuarın açıldığı yıl ilk yazılan kişi olarak bir numarayla girmiş ve yine bir numarayla bitirmiş. Kültür Bakanlığına bağlı İstanbul Üniversitesi Klasik Türk Müziği Korosu'na girmiş daha sonra. Aynı zamanda konservatuarda, repertuar ve Türk Müziği solfej hocası. Bir küçüğü Ferahnaz, aynı bölüm ve aynı toplulukta ses sanatçısı. Gülnaz, kanun bölümünü bitirmiş. İstanbul Radyosu'nda ses sanatçısı. Safinaz, ilkokuldan hemen sonra katılmış bu camiaya. Dr. Alâeddin Yavaşça'nın yanında kanun eğitimini ilerletiyor.
   <br/>
   <br/>
   Grubun diğer elemanlarından ud çalan ve güzel yorumuyla dikkat çeken Gül Göre, Cinuçen Tanrıkorur ve Alâeddin Yavaşça'nın öğrencisi. O da İstanbul Radyosu'nda görevli. Ege ise, tanbur çalıyor. Çalgı eğitimi mezunu ve   İstanbul Devlet Klasik Türk Müziği Korosu'nda.
   <br/>
   <br/>
   Grubun müziğini eski zaman konaklarının çalgılı oyunlu atmosferine taşımada, sâzendelerden çok belki de en büyük rol dönemin çizgilerini yansıtan kıyafetler içerisindeki dansçılara düşüyor.
   <br/>
   <br/>
   Dans grubunun yönetmeni Serpil, figürleri kendisi hazırlıyor. Haremin Rumelili kadınlarının kıvrak havasının, Kafkasya'nın mağrur kızlarının kendilerini bin naza çektikleri balerinleri aratmayacak narin danslarının, kol kola halay çeken Anadolu kadınının oyunlarının ustalıklı karışımını sunuyor ritimlere göre.
   <br/>
   <br/>
   Kullanılan motifli başlıklar 1717'de Harem'deki üst düzey kadınlarla ahbaplığı olan, Lady Montagu'nun İstanbul'dan kardeşi Lady Mar'a yazdığı mektuplarda belirttiği çizgileri hatırlatıyor.
   <br/>
   <br/>
   Bu yönüyle, Harem yaşantısının müzik boyutunu konserlerinde nostaljik olarak yaşatmaktan başka Golden Horn Unsanble, yüzyılın başına kadar ömrü vefa etmemiş bir giyim estetiğine de dikkati çekiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=4841), [web.archive.org (arşiv bağlantısı)](http://web.archive.org/web/20120530143408/http://www.aksiyon.com.tr:80/aksiyon/newsDetail_getNewsById.action?newsId=4841)
