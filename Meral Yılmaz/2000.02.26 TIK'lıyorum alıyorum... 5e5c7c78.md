# TIK'lıyorum, alıyorum...

*Meral Yılmaz 2000.02.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ahşap ve gümüş karışımı bir çerçeve. Ekrandaki resmi biraz daha büyütüyorum. Gümüş ve ahşap birbirine bu kadar yakışıyor muydu? Fiyatı 10 milyon 750 bin lira. Daha ucuz olanlara göz gezdiriyorum
  </font>
 </div>
 <div id="newsText">
  <font class="detail-text">
   Önümde hediyelik eşya adına yığınla açılması gereken adres var. Bütün alışveriş siteleri bayanların ilgi alanlarına ayarlı. Mutfak malzemelerinden zayıflama ürünlerine, aromalı ve yöresel kahvelere kadar türlü türlü reyonlar... Özel indirimler ve hediyelerle cazibeyi artırmak için en küçük ayrıntı hesap edilmiş. Bakmadan olmaz... "Üstelik teslimat ücreti de yok", yazısının altına fosforlu çizgiler çekilmiş.
   <br/>
   <br/>
   Hal böyleyken sanal mağazaları dolaşma isteğiyle başetmek sanıldığı kadar da kolay değil. Öğrenilen her alışveriş sitesinin adresi farklı şeyler görme isteğini kamçılıyor. Bir de herşeyin bir siparişle ayağına kadar gelecek olması... Bir kaç tuş yardımıyla her şeyin önünüze dökülmesinin mümkün olduğunu durmadan fısıldayan o rahatlık düşüncesinin başının altından çıkıyor her şey...
   <br/>
   <br/>
   İnternetle alışverişin akla ilk gelen özelliği pratik olması, daha az zamanda daha çok şeye ulaşma imkanı tanıması. Bu yanıyla daha çok vakit sıkıntısı içinde olan yoğun tempodaki insanların işini kolaylaştıracağı düşünülür doğal olarak. Ev hanımlarının bu işe el atacağı fazla ihtimal dahilinde değildir. Nasıl olsa gün boyu evdeler, alışveriş için de vakitleri vardır. Bu gerçekten böyle midir sizce? Yoksa onlar çoktan sanal mağazaların müdavimleri arasında yerlerini almış olmasınlar!...
   <br/>
   <br/>
   Bilgisayar ve internet çoğu ev hanımının pek de yakın olmadığı karmaşık bir dünya olmasına rağmen vakitten tasarruf imkanı ve bilgisayarla sipariş vermenin rahatlığı onları çocuklarının odasında tutmayı tercih ettikleri bilgisayarın başına çekmeye başladı.
   <br/>
   <br/>
   İnternette alışveriş ülkemizde devreye girdiği iki buçuk yıldır çok az bilinen bir kullanım şekli olmasına rağmen neredeyse son bir yıldır ev hanımları arasında oldukça yaygın olarak kullanılıyor. İntel'in araştırmasına göre internetten yapılan alışverişin yüzde 50.4'ü kadınlara ait.
   <br/>
   <br/>
   Ev hanımlarının bilgisayarla alışverişe yönelmelerindeki artış sanal mağaza yöneticilerinin de dikkatini çekmeye başladı. Oysa ülkemizde bilgisayar kullanıcılarının üçte ikiye varan çoğunluğu erkektir. İnternetin keşfinden sonra bilgisayara ısınmaya başlayan ev hanımlarının bu ilgileri şimdilerde de alışverişe yansımaya başladı. Bazıları çocuklarından yardım alıyor bu konuda, bazısı da eşiyle birlikte alışveriş için bilgisayar başına oturuyor. Gündüzleri evde kimse yoksa eğer mağazalardaki ilgililerden bilgi alarak sipariş vermeyi deneyerek öğreniyor bu yöntemi bir kısmı da. Alışveriş için harcanacak olan vaktin başka yönlere aktarılması sosyal aktiviteleri yoğun olan ev hanımlarının işlerini oldukça kolaylaştırıyor. Bir kaç saat içinde mutfaktaki eksik malzemelerin tamamlanacağı fikri hiç de yabana atılır gibi değil, bu arada diğer işlerin toparlanacağı düşünülürse. Çünkü alışveriş için harcanan vakti başka etkinliklerle doldurma imkanı veriyor bu alternatif.
   <br/>
   <br/>
   Sanal alışveriş lüks mü?
   <br/>
   <br/>
   Alışveriş siteleri televizyon reklamları arasında da yerini almaya başladı son günlerde. "www.kangurum.com.tr" de bunlardan biri. Beyaz eşya mağazaları, Migros ve Dünya Gençlik Merkezi gibi çeşitli ürün ve markalara yer açan bir site bu. Sitenin en çok uğrak yeri Migros mağazaları. Sanal marketlerle normal marketlerin fiyatlarının farklı olmaması alışverişlerini Migroslardan yapanlar için cazip bir fırsat. Çalışanları iş çıkışı marketlere uğrama stresinden de kurtaran bir yöntem bu. İşyerindeki boş zamanlarında ya da öğle tatili arasında internete girip bir kaç dakikada arkadaşlarının doğum günü için bir hediye seçebilirler. Teslim saatlerini ayarlamaları da mümkün. Üstelik kırılabilir eşyaların taşınması gibi problemler de görevlilere devredilmiş oluyor bir yerde.
   <br/>
   <br/>
   Siparişler geldiğinde ekrandakinden daha farklı bulunan ürünün geri çevrilme imkanı da var. Teslimat evraklarına imza atmadan da ücretler kredi kartından düşülmüyor. Bu da bizim ülkemize ait bir esneklik. Henüz elektronik ticaret yeni yagınlaşma safhasında çünkü. İnternetle alışverişin günlük yaşamın vazgeçilmez bir parçası olacak kadar yaygınlaştığı Amerika'da ve Avrupa ülkelerinde işler daha sıkı tutuluyor. Siparişler verildiğinde kredi kartlarından ücretler hemen düşülüyor. Ancak dış ülkelerin bu yönteme ısınmalarının da oldukça geniş bir geçmişi var. Katalogla alışveriş alışkanlığı da özümsenmişti Avrupa ülkelerinde. Mağaza mağaza dolaşıp, dokunarak, deneyerek, koklayarak mümkün olduğunca duyu organları devreye sokularak yapılan alışveriş kültürüne mensup olan bizler sadece bildiğimiz ürünleri ya da her zaman gittiğimiz marketleri ziyaret etmeyi tercih ediyoruz internette de. Eh haksız da sayılmayız. Neyi nereden daha ucuza alcağının hesabı içine düşmüş bir bütçeyle internetten siparişler biraz lüks kaçıyor gibi duruyor zaten.
   <br/>
   <br/>
   Bu arada yapılan araştırmaya göre sanal alışverişi tercih edenler sanıldığı gibi üst gelir gruplarından değil. İntel'in araştırmasına göre aylık geliri 300 milyonun üstünde olanlar diğer çoğunluğa göre sadece yüzde 27'yi oluşturuyor. 150 milyondan daha az maaşlı olanların da hatırı sayılır bir çokluğu var. Yüzde 26'yla neredeyse diğer grupla başa baş gidiyorlar. Geliri 150250 arasında değişen sanal tüketiciler alışveriş oranı yüzde 35 'le en fazla olanlar. Bölgelere göre değerlendirmede de Marmara bölgesi önde. Marmara'dan sonra Akdeniz ve yüzde 10.6 ile Güneydoğu Anadolu alıyor sırayı.
   <br/>
   <br/>
   Sanal mağazalar zararda
   <br/>
   <br/>
   Dış giyim alanında internet üzerinden alışverişin tercih edilmesi diğerleri kadar kolay değil. Mağazalar internet sayfaları için hazırladıkları ürünlerde dış giyime yönelmekten kaçınıyor şimdilik. Kumaşın rengi, türü ve modelin giyilmeden siparişinin verilmesi çok zor. Bunun da bir çaresi düşünülmüş aslında. Beğendiğiniz kıyafeti sizin için giyen ekran üzerinde bir sanal robotunuz da olacak. Şimdilik deney safhasında. Ölçülerinizi işaretleyeceksiniz. Sanal robot sizin ölçülerinize uygun hale gelecek ve sizin için o kıyafeti giyip aynaya bakacak. Duruşunu beğenirseniz siparişlerinizi verebileceksiniz. Çok yakında Amerika'da yaygınlaşması muhtemel olan bu yöntemin bizim ülkemizde devreye girmesi için birkaç yılın daha geçmesi gerekiyor.
   <br/>
   <br/>
   Dünyada ve Türkiye'de eticaret üzerinde incelemelerde bulunan YKM Yönetim Kurulu üyesi Nuşin Oral, dış giyimde satışın yaygınlaşması için kişinin beden tipini ve alacağı ürünün kalıp çalışmasını çıkarımlar yapacak kadar çok iyi tanımasına bağlı olduğunu belirtiyor. Kişilerin normal alışverişte en çok tercih ettikleri mağaza ve markaları internette de ziyaret ettiklerini belirtiyor Oral. Bu da markalaşmayı artıracak ve hatta marka evliliklerini gündeme getirecek. Sanal mağazaların kâra geçmeleri fiyatları azaltan bir faktör olacak ve mağazalara göre daha ucuz olacak sanal alışveriş. Fakat mağazanın çekiciliğinin önüne geçmesi günümüz teknolojisiyle biraz zor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8C8ABF1CAB557BC2DF83153F048A8BC6?newsId=5893), [web.archive.org (arşiv bağlantısı)](http://web.archive.org/web/20140413011233/http://www.aksiyon.com.tr:80/aksiyon/newsDetail_getNewsById.action;jsessionid=8C8ABF1CAB557BC2DF83153F048A8BC6?newsId=5893)
