# Pembe panter'in yerini yeşil bereli savaşçılar aldı

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20040508201110im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040508201110im_/http://www.aksiyon.com.tr/resim/472/26.jpg" vspace="5"/>
  </p>
 </font>
 <font class="content">
  Kavga ve savaş kültürüne dayalı bilgisayar oyunlarını bir kere deneyen çocuk bir daha bırakamıyor. Mause’u tutan minik parmakların ateşlemesiyle gün boyu ekranlarda kan gövdeyi götürüyor. Her gün bomba yüklü kamyonlar evleri, köprüleri havaya uçuruyor
 </font>
 <p>
  <font class="content">
   İkinci Dünya Savaşı’nın ardından Amerikan ordusunda askerleri eğitmek için “Doom” adlı bir bilgisayar oyunu izlettiriliyor. Amerikalı askerlerin ancak yüzde 25’inin tetiğe bastığına dair tezlerden hareketle askerlerin bilinçaltını yönlendirme amaçlı amacı da bulunuyor bu oyunun. Taktikler etkisini göstermiş olacak ki, Vietnam Savaşında askerlerin silah kullanıp tetiği çekme oranının neredeyse yüzde 95’lere çıktığından bahsedilir. Bu verileri araştıran psikoloji profesörü Amerikalı David Grossman, şiddet içerikli bilgisayar oyunlarına karşı uzun zamandır verdiği mücadele ile de biliniyor. Grossman’ın tezine göre savaş içerikli oyunların insan doğasında değişikliklere yol açtığı ve başka varlığı öldürmeye karşı çıkan duyguları yok ettiği savunuluyor. Grossman bu sebeple sanal savaşa savaş açtı.
   <br>
    <br/>
    İnsan öldürmeye yatkınlık kazanmayı sağlayan bu tip oyunların askerlere bilinçli olarak izlettirilmesi diyelim ki bir yere kadar anlaşılabilir bir uygulama. Aynı kurguya sahip oyunların sıradan insanlara da nüfuz etmiş olması işin asıl garip tarafı. Ekranlarda kan revan içinde kalmış kolları bacakları, bomba dolu kamyonları, polisin, çete üyesinin öldürüldüğü kurguları askerler ne kadar seyrediyor bilemiyoruz ama, ilkokulu bile bitirmemiş minikleri sıcak evlerinde bu oyunlardan başkası sarmıyor. Onlar her gün bilgisayar başına konuşlanıp yeri geliyor Amerikan askeri rolüne girip terörist avına çıkıyor. Eli silahlı askerin önüne geleni yıkıp devirdiği yüzlerce oyun içinden Counter —Strike ve GTA gibi kavga ve savaş kültürüne dayalı onlarca oyun özellikle ilkokul dönemi ve daha küçük yaş grubundakilerin favorisi. Oynayanları ölüm makinesi haline getiren bu oyunları 18’inden küçüklerin kesinlikle görmemesi gerektiğine dair uyarılar şu ana kadar pek bir etki gösteremedi.
    <br/>
    <br/>
    Bir kere internet kafeleri, 18 yaşındaki gençlerden ziyade ortaokul ve ilkokul öğrencileri istila etmiş durumda. Üstelik kafelerde bu tür oyunlar rağbet görüyor. Bir adım daha ileri gidip kafelerin şu anda rakipsiz olan Counter—Strike oyunuyla ayakta kaldığını söylersek abartı olmaz.
    <br/>
    <br/>
    Evlerde ise annelerin ısrarla çocukların önlerine koydukları “Bugs Bunny” türü sevimli kahramanların yer aldığı CD’leri afacanlara beğendirmek bin dereden su getirmekle eş değer. Ne hikmettir bilinmiyor, bol gürültü ve atraksiyonlu, toplu tüfekli oyunlar onlara daha eğlenceli geliyor. Elbette ki, söz konusu olan erkek çocuklar...
    <br/>
    <br/>
    Şiddet içerikli oyunların zararlarından artık sağır sultan bile haberdar. Bir o kadar gerçek olan ise çocukların kişilik gelişimlerinde oldukça sakıncalı sonuçlara yol açmasına rağmen onları bu meraktan uzak tutmanın kolay olmadığı.
    <br/>
    <br/>
    Şimdilerde bu tür oyunların neden çocukların ilgisini daha çok çektiği üzerine kafa yoruluyor. Oyunlar evde yasaklanınca arkadaşıma ders çalışmaya gidiyorum diye bir araya geliyor ve Countra partisi düzenler gibi oyunlarla hasret gideriyorlar.
    <br/>
    <br/>
    Arkadaşlarıyla bir aradayken bile bilgisayardan başka bir şey düşünmeyen, çevre ile iletişimleri giderek bozulan Counter—Strike tutkunları, okula adapte olmakta zorlanıyor. Giderek aile bireyleriyle uyumsuz ve hırçın olmaya başlıyor. Psikologlar onları diğer akranlarından kolaylıkla ayırt ediyor. Vurdulu kırdılı oyunlara yoğunlaşan grupta bazı ortak sıkıntılar göze çarpıyor.
    <br/>
    <br/>
    Zeka iyi, algı bozuk
    <br/>
    <br/>
    Vaktinin çoğunu şiddet içerikli oyunlarla geçiren çocuğun önce ailesiyle iletişimi bozuluyor. Okul müfredatına ayak uydurmakta zorlanıyor. Çoğu zaman öğretmenler tarafından aileye çocuğun psikolojik destek alması yönünde öneri geliyor. Algılama güçlüğü yaşayan çocukla ne öğretmeni ve ailesi, ne de psikoloğu aynı dili konuşabiliyor. Gri Psikiyatri Psikoterapi Merkezi’nden Psikolog Mehtap Kayaoğlu’na göre bilgisayar oyunlarına bağımlı hale gelmiş çocukların pek çok olumsuz ortak noktaları var: Çocuğun algı süreci geriliyor. Terapilere konsantre olamıyor ve anlatılanları kavrayamıyor. Muhakeme yeteneği zarar görüyor. Boş gözlerle bakıyor. Sabit fikirli ve takıntılı oluyor. Hırçın, saldırgan ve agresif tutum gösteriyor. Algı süreçleri yavaşlıyor.
    <br/>
    <br/>
    Soyut zekanın geliştiği ilkokul döneminde vaktinin çoğunu bilgisayar başında ve şiddet oyunlarıyla geçiren çocuk mutluluk, özgürlük, adalet gibi soyut kavramları anlamlandırmakta güçlük çekiyor.
    <br/>
    <br/>
    Oyunlar alkol gibi bağımlı yapıyor
    <br/>
    <br/>
    Bağımlılık kavramı ile bilgisayar oyunları yan yana durduğu zaman ikisinden birini bile olumlamak mümkün değil. PC oyunları, Popüler Psikiyatri dergisinin konuya dair yorumuna göre öğrenme çağındaki genç beyinleri kolaylıkla dejenere edebiliyor. Oyun esnasında, beyin sadece imgeleri görüp algılamıyor, aynı zamanda “öldürme” ve “başarma” gibi görevleri de yerine getiriyor. Sürekli skora ulaşmak için düğmelere basılıyor. İnsanlar “vuruluyor” ya da “dövülüyor”... Oyunların verdiği heyecanda bir tür yükseklik duygusu mevcut. Aynı duyguyu uyandıran her şeye karşı bağımlılık yapan yükseklik hissi şiddet oyunlarını tutkuya dönüştürüyor.
    <br/>
    <br/>
    Eğer çocuğunuz önceden olduğu gibi başka oyunlar oynamıyor ve sevdiği arkadaşlarıyla vakit geçirmektense Korea, Freedom ya da Final Fantasy gibi savaş stratejilerini konu alan oyunları tercih ediyorsa artık bu oyunlara bağımlı hale geldiğinden emin olabilirsiniz. Bilgisayarın başından kaldırsanız bile tekrar eski yerine dönüyor, derslerine çalışmıyor, önceden severek izlediği tv programlarını izlemeyi unutuyorsa durum biraz daha vahim demektir.
    <br/>
    <br/>
    Kendi mafyanı kur
    <br/>
    <br/>
    Bilgisayar oyunu prototiplerine dair özet yorumlar dikkate değer. 18 yaşın altındakiler için üretilen şehir stratejilerini işleyen Grant Theft Auto (GTA) daha çok 12 —16 yaştaki çocuklar arasında yaygın. Oyuna konu olan 3 şehir var ve kahramanlar “yasadışı işler”le puan kazanıyor. Öldürüyor, yolda arabayla eziyor, benzin istasyonu soyuyor... Oyunlar arabaları ateşe vermek de dahil düzgün bir şehirde terör estirmenin bütün tüyolarını veriyor. Envai çeşit silaha da sahip olabilirsiniz burada. “Daha fazla kan”, “daha yüksek vahşilik” istiyorsanız oyun gardınızı ona göre belirlemeniz gerekecek. Koca binaların bombalandığı GTA’da adeta 11 Eylül senaryolarını görebilirsiniz.
    <br/>
    <br/>
    Şehir kurma ve yönetme taktiklerini çocuklara veriyor oluşuyla oyunlara “öğretici” ya da bir nevi “masumiyet” giysisi giydirilmeye çalışılsa da şehir stratejilerinin doğru ilkeler üzerinden iş gördükleri iddia edilemez. “Oyunu kazan!...” “Para getir de nasıl getirirsen getir!” İster doğru yolları dene, ister mafya ol felsefesi işleniyor bir nevi. Haliyle bu oyunu oynayan çocuklar zaferle biten her yolun mubah olduğunu düşünüyor. Öldürmek ise en makbul tercih. Yeter ki, oyunun doğası gereği ortalık kan gölüne dönsün!
    <br/>
    <br/>
    Okulu basmışlardı
    <br/>
    <br/>
    Takım halinde de oynanabilen Countre—Strike gibi oyunlardan etkilenen 11—12 yaş grubundaki çocuklarda kavgaya karışma ve arkadaşlarına ağır zarar verme şeklinde çeşitli davranışlar görülüyor. Amerika’da bu tür oyunlardan etkilenen çocuklar okullarda toplu katliamlar yapmıştı. İnternet kafelerde savaş stratejisi içeriğine sahip oyunların yasaklanmasını öneren görüşler de var. Ruh ve Sinir Hastalıkları Uzmanı Dr. Ayhan Güler, aileleri ve internet kafeleri bu oyunlara karşı uyarıyor. Ancak tüm dünyada bilgisayar oyunlarıyla birlikte gelişen etkinliklere bakılırsa şiddete teğet geçmek hiç de kolay değil.
    <br/>
    <br/>
    Oyunları satın almadan internetten indirmek bile mümkün. Ancak oyunun doğası gereği güçlü bir ağ sisteminin olması gerekiyor.  Oyun içinde hile kullanarak diğer oyunculara karşı haksız üstünlükler sağlama yolu da açık. Bu durumu aza indirgemek için paralı üyelik sistemine giden sunuculara da rastlanıyor.
    <br/>
    <br/>
    İnternet ortamında bu oyunlara yönelik müsabakaların yapıldığı siteler ve birçok yayın var. Mesela www.level.com. Oyun tutkunlarının birbirlerini tanıdıkları bu siteyi yönlendirenler kendilerini gizlemeyi tercih etmişler. Belirtilen telefonlar ise başka bir firmaya ait ve firma yetkilileri level’cileri bir eline geçirirse fena yapacak kadar onlara kızgın olduklarını belirtiyorlar...
    <br/>
    <br/>
    Şiddet oyunlarını cazip kılan faktörlerden biri adrenalini yüksek tutması. Bu şekilde çocuklar oyunlara daha bağımlı hale geliyor. Bağımlılık hissi oyuna rağbeti artırıyor. Tam bir kısır döngü hikayesi.
    <br/>
    <br/>
    Belki de ailelerin işini gücünü daha az önemseyip çocuğuyla daha patırtılı oyunlar oynaması gerekecek. Yeğenlerinin artan enerjisini tüketmek için hep birlikte yatağın üzerine çıkıp zıplama seansları düzenleyen bir psikolog tanıyorum mesela. Bu şekilde çocukların bilgisayar başına kamp kuracak mecali de kalmıyormuş. Bu yöntem her zaman geçerli olur mu bilemiyoruz ama emin olduğumuz tek şey, bilgisayar olan hemen her evde çocuklar için çekim merkezi bu alet. Bu sihirli aletin içindeki oyunlarda ise ortalık kan gölüne dönmüş durumda. Çocukların bu durumdan hayli memnun gözükmesi akla, kan—revan görmekten hazzeden nesil mi geliyor sorusunu getiriyor.
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3302), [web.archive.org (arşiv bağlantısı)](http://web.archive.org/web/20040508201110/http://www.aksiyon.com.tr:80/detay.php?id=3302)
