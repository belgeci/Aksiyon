# 60’ında doğaya dönüş

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050225005037im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005037im_/http://www.aksiyon.com.tr/resim/386/58.jpg" vspace="5"/>
  </p>
 </font>
 <font class="content">
  Toroslar’dan başlayıp yerel lezzetin peşinde binlerce kilometre yol kateden altmışında iki arkadaşın işlettikleri market, hem ekolojik ürün bulunduran sosyetik shopların havasını yansıtıyor, hem de köy köy dolaşıp küçük aileleri de destekleyen, gelirin tabana yayılması amaçlı halkçı bir özelliğe sahip
 </font>
 <br/>
 <p>
  <font class="content">
   Altmışında iki lezzet arayıcısı. Köy pazarlarını gezip yerel ürünleri İstanbul’a taşımaya çocukluklarının geçtiği Toroslar’dan başlamışlar. Adana’dan salça, Silifke’den karsuyu, İskenderun’dan ceviz reçeli derken ülkenin güneyini ve Ege’yi dolaştıkları ilk turlarında 10 bin kilometre katetmişler. En son Edremit’in tepelik bir yerinde kurulan Havran pazarını da gezdikten sonra İstanbul’a dönüşe geçmişler. Doğaya Dönüş adını verdikleri kısmen restoran, kısmen cafe, ürün satışı yapıldığı için bir anlamda bakkal market karışımı bir tarzı andıran bu mekanı onlar genel anlamda market olarak tanımlıyorlar.
   <br>
    <br>
     İki farklı özellik dikkat çekiyor burada. Ekolojik üretim yapan firmalardan getirilen kimyevi madde bulaşmadan yetiştirilmiş buğday, bulgur, soya gibi kuru gıdaların yanında köylerden sipariş edilen tarhanalar, peynirler, birbirinden iştah açıcı görünümde reçeller, turşular ve hatta petekten yapılan mumlarla hem ekolojik ürün bulunduran sosyetik shopların havasını yansıtıyor burası, hem de köy köy dolaşıp küçük aileleri de destekleyen, gelirin tabana yayılması amaçlı halkçı bir özelliği var. Şehir insanının adını sanını duymadığı yemeklerin piştiği, yiyeceklerin satılıyor olması yönüyle tam da köyde hazırlanıyor kentte yeniyor tanımlamasının içini dolduruyor.
     <br>
      <br>
       Dolayısıyla farklı yöntemlerle üretilen ürünlerle birlikte direkt Anadolu’ya gidip küçük aile üretimini desteklemek hem onlar adına hem de şehir insanının farklı lezzetler tanıması adına anlamlı. Bu alandaki girişimler ciddi bir projeyle temellendiriliyor bugünlerde. Türkiye’nin lezzet envanterini çıkarma amaçlı bazı gurmelerin ve yemek araştırmacılarının başlattığı projeyle örtüşen bir yapı içinde yer alıyor Eser Yardımcı ve Gülbin Onet’in işletmeciliğini yaptıkları Doğaya Dönüş market.
       <br/>
       <br/>
       Türkiye’nin her köşesini inceleyip hangi ürünlerin daha meşhur, daha lezzetli olduğunu tespit edip büyükşehirlere taşımayı ve Anadolu’daki aile üretimini teşvik etmeyi öngören “lezzet envanteri” projesinden habersiz olsalar da onların hedefleri bu projedeki hedeflerden farklı değil. Üstelik onların bu girişiminden cesaret alan bir çok kişi var ve bu konuda danışmanlık yapmalarını istiyorlar.
       <br/>
       <br/>
       İyi yerde olmalı
       <br/>
       <br/>
       Altmışından sonra Doğaya Dönüş marketi işletmeye karar veren Eser Yardımcı ve Gülbin Onet aynı zamanda 40 yıllık arkadaşlık geçmişine de sahipler. İkise de Tarsuslu. İkisinin ortak özelliği pişirmeyi ve ikramı seviyor olmaları. Gülbin Onet annesinin Giritli, babasının İtalyan ve babaannesinin Fransız olması dolayısıyla bu üç mutfak kültürüne de vâkıf. Ancak misafire ikramın önemli bir yer tuttuğu Türk kültürünün etkin olduğu bir aile ortamında yetişmiş. Annesinin yemek ve salatalarda kullandığı bitkiler konusundaki bilgisini bu yolla aktarmayı hedefleyen Onet, bu tür bitkileri özellikle burada hem market, hem de restoran bölümündeki yemekler için kullanmayı göz ardı etmemiş. Bodrum pazarı, Ege’nin bazı bölümleri çeşitli bitkiler için onun listesinde iyi bir yer edinmiş durumda. Diğer işletmeci olan Eser Yardımcı’yı doğal gıdaları İstanbul’a taşımaya sevk eden en önemli unsur ise doğal market işleten kızkardeşi olmuş. Ankara Bahçelievler’de bulunan kız kardeşinin marketinin açılışına birlikte giden ikili bu işe kolları sıvamayı o zaman akıllarına koymuşlar.
       <br/>
       <br/>
       Gençlere anlatacak
       <br/>
       <br/>
       Market işlerini bir süre sonra yanlarında çalışan genç elemanlara devredeceklerini belirten ikili “60’ımızdan sonra yine de bir köşeye çekilip dinlenmeye koyulmayacağız, böyle yerler açmak isteyenlere yardımcı olacağız” diyorlar. Binlerce kilometre katedip pazar pazar dolaşmanın ve üreticiyle bağlantı kurmanın pratik yanlarını ve tecrübelerini aktarmaya karar vermelerinde çalışmalarının gördüğü ilginin payı büyük. Gençlerin beğenisini kazanan bir ortam içinde olmaktan mutlu olan ikili müşterilerin önerilerine açık bir tutum içindeler.
       <br/>
       <br/>
       Hem pişirme teknikleri konusunda hem de ürün çeşidi olarak ülkenin neresinden olursa olsun doğal ve kaliteli olanları mekanlarında bulundurmak istiyorlar. İster Karadeniz’in ıhlamuru olsun, ister Ödemiş’in börülcesi, kuzu kulağı, çoğumuzun ismini bile duymadığı çeşitli yiyecek içecek önerisini değerlendiren bir mekan burası. Ancak taze olarak getirilen otların muhafazasının işletmecilik açısından sıkıntılı olduğunu da ifade ediyorlar. Mersin ve Edremit’ten birkaç kez taze bitki temin etmişler fakat şimdilik bunun pratik yolunu bulamamışlar. Bu yönde çalışan çeşitli şirketlerden paket olarak taze ot satın almaya da yanaşmak istemiyorlar. Temizlik açısından bu tür bir girişimin riskli olacağını belirtiyor Gülbin Onet.
       <br/>
       <br/>
       Ne verirsen onu alırsın
       <br/>
       <br/>
       Doğal ürün işletmeciliğinde püf noktanın doğru yer seçimi olduğunu belirten Eser Yardımcı diğer önemli unsurun ise iyi ürün bulundurmak olduğuna dikkat çekiyor. “Müşteriye ne verirsen karşılık olarak onu alırsın” diyen yardımcı Teşvikiye Fırın Sokak sakinleriyle işletmecilik ilişkilerini dostluğa dönüştürmeyi amaçladıklarını ve bundan keyif aldıklarını belirtiyor. Bu tür mekanları ayakta tutan en önemli noktanın insan ilişkileri olduğunun altını çiziyor. Göz ardı edilmemesi geren diğer önemli bir tüyosu ise yalnızca doğal ürün satışı olarak market dizayn etmeye ya da sadece pasta börek ve yemek türlerinde doğal malzemeler kullanmaya kalkarsanız da başarılı olamazsınız. Projenizin tümbu işlemleri de kapsayan daha geniş yelpazeli bir donanım içermesini öneriyor. Buna göre, işletilecek mekanın hem kuru gıdalar satılan, hem aromatik yağlar ve çeşitli doğal kozmetikler içeren renkli bir özelliğinin bulunmasını hem de yemek yenebilen restoran, bunun da yanısıra kek pasta gibi yiyeceklerin bulunduğu cafe özelliğini de içermesini daha mantıklı buluyorlar.
       <br/>
       <br/>
       meral.yilmaz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11889), [web.archive.org (arşiv bağlantısı)](http://web.archive.org/web/20050225005037/http://www.aksiyon.com.tr:80/detay.php?id=11889)
