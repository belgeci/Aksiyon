# İki saat sonra dağdasınız

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20040508202502im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040508202502im_/http://www.aksiyon.com.tr/resim/474/72.jpg" vspace="5"/>
  </p>
 </font>
 <font class="content">
  Oldukça estetik bir mimariye sahip iki katlı ahşap dağ evlerinin ve alabalık restoranının bulunduğu vadinin dört tarafı ormanla çevrili. Gözünüzü çevirdiğiniz her yerde yeşil ve kahverenginin büyüleyici tonlarını görebileceğiniz “kurtarılmış” bir bölge burası. Hafta sonlarını maksimum dinlenmiş bir şekilde geçirmek için sessiz, sakin bir tatil yeri bulduk sonunda. İstanbul’a 134 km mesafedeki bu köye hem günübirlik gidebilir hem de ahşap dağ evlerinde istediğiniz kadar konaklayıp mis gibi köy havası soluyabilirsiniz.
  <br>
  </br>
 </font>
 <p>
  <font class="content">
   İzmit’in Karamürsel ilçesinin arkasındaki tepelerden biri üzerinde bulunan Karapınar köyünü aştıktan sonra mükemmel bir vadi çıkıyor karşınıza. Başdeğirmen Konaklama Evleri bu vadide...
   <br/>
   <br/>
   Yol boyunca zeytin bahçeleri ve müstakil evlerin bulunduğu kıvrımlı yokuşlardan tepeye doğru çıktıkça, aşağılarda kalan mükemmel körfez manzarasını daha net görüyorsunuz. Dağ yolunda, ağaçlık tepeler arasında ilerlerken derin vadilerin görüntüsü adrenalin yükselmesi yaşatacak. Manzarayı izleme lüksüne sahip olabilmeniz için arabayı sizin kullanmamanız gerekir tabii ki. Manzarayı kaçırmak istemiyorsanız şoför koltuğundan uzak durmanızı öneririz.
   <br/>
   <br/>
   Oldukça estetik bir mimariye sahip iki katlı ahşap dağ evlerinin ve balık restoranının bulunduğu vadinin dört tarafı ormanlık araziyle çevrili. Gözünüzü çevirdiğiniz her yerde yeşil ve kahverenginin büyüleyici tonlarını görebileceğiniz “kurtarılmış” bir bölge burası.
   <br/>
   <br/>
   Evler oldukça şık dekore edilmiş. Alt katta şömineli büyük bir oturma odası, çatı katı gibi dizayn edilmiş üst katta yatak odası bulunuyor. Gardıropları, koltukları ve halılarıyla herhangi bir konaklama mekanı imajı yerine müstakil bir ev havası verilmiş. Oturma odasından bahçeye açılan minik ahşap balkonda oturup etrafın yeşilliğine ve derin sessizliğine hayran kalıyorsunuz. Zaten, burada uzun süre konaklamak isteyenlerin çoğunluğu emeklilerden oluşuyor. Gençler ise daha çok ormanda yürüyüş yapmak, balık tutmak ve dağ havası soluklamak için tercih ediyor burayı.
   <br/>
   <br/>
   Ekmek dahil her şey odun ateşinde
   <br/>
   <br/>
   Birkaç günlük şirket programları, grup gezileri ve hafta sonlarını geçirmek isteyen aileler için ideal bir yer olan Başdeğirmen Konaklama Evleri’nde kalmak isteyen eşlerin evlilik cüzdanlarını da yanlarında bulundurmaları gerekiyor. Evler dört kişinin kalabileceği şekilde tasarlanmış. Dağ evleriyle aynı yerde bulunan restoranın hemen yan tarafında alabalık tesisleri dikkat çekiyor. Haliyle restoranın ana mönüsünü tesirlerindeki taze alabalıklar oluşturuyor. Tereyağı, kızartılmış köy ekmeği, kaşarlı mantar ve salata gibi alternatifleri çoğaltabileceğiniz akşam yemeği ortalama 12 milyon. Yemekte balık haricinde tavuk ve köfte gibi alternatifler de düşünülmüş. Restoranın en önemli özelliği ekmek dahil bütün yemeklerin odun ateşiyle yakılan fırında pişiriliyor olması.
   <br/>
   <br/>
   Balık sevmeyenler ve hatta mantarı tercih etmeyenler bile odun ateşinde ve güveçte pişirilmiş olanlarını oldukça farklı ve lezzetli bulabilir. Buraya alabalık yemek için gelenler güveçte pişirilmiş mantarın lezzetine de hayran kalıyor. Kültür mantarı olmasına rağmen bu kadar doğal bir lezzete sahip olması pişirme yöntemleriyle alâkalı.
   <br/>
   <br/>
   Mantarları yıkayıp tuzladıktan sonra güvece diziyor ve üzerine bol tereyağı ilave ediyorlar. Lezzetin püf noktası tereyağıymış... Evlerde böyle nefis mantarlar pişirmek için üstten ısıtmalı fırın kullanmak gerekiyormuş...
   <br/>
   <br/>
   Dönüşte buradan köy ekmeği, köy peyniri, yumurta, tereyağı ve bal gibi doğal yiyecekler satın alabilirsiniz. Tesislerin bulunduğu Karapınar köyünde arıcılık da yaygın. Doğal ve gerçek bal bulmakta zorlanan şehirlilerin dikkatine sunulur.
   <br/>
   <br/>
   Ahmet ve Mustafa Baş kardeşlerin işlettiği Başdeğirmen Konaklama Evleri’nin müdavimi çok. Üstelik hiç reklama gerek duyulmamış. Lokantacılık geleneğinden gelen Ahmet ve Mustafa Baş kardeşler aynı zamanda Karamürsel’in ilk kebap-lahmacuncusu olarak da biliniyor.
   <br/>
   <br/>
   (Başdeğirmen Konaklama Evleri
   <br/>
   <br/>
   Telefon: 0 262 452 99 07)
  </font>
 </p>
</div>


## Yorumlar

### Mesut N. Bıyık, 09-Şubat-2004
> Dergilerdeki yazılar bile bozulursa: 
> Artık dergilerin yazın hayatına katkı yapmasını beklemeyi bir yana bıraktık, yazıyı, yazıcıların tahribatından koruyabilmenin yollarını aramaya başladık. Şu yazılan metne bir bakın Allah Aşkına. "Maksimum dinlenmiş" bir şekilde ne demek? "Mükemmel bir vadi" nasıl bir yerin tarifidir; vadinin mükemmeli, kemale ermişi nasıl bir coğrafya parçasıdır. "Ekmek dahil bütün yemekler" mi yoksa "ekmeğin yanı sıra bütün yemekler" mi? Ekmek yemeklere nasıl dahil edilir ki? "odun ateşiyle yakılan fırın"ın küllerini yel almaz mı? Yoksa sözü edilen şeyler "odun ateşiyle ısıtılan fırın"da mı pişiriliyor? Doğal ama gerçek olmayan bal var mıdır? Yoksa sözü edilen "gerçekten doğal bal" mıdır? Allah yardımcımız olsun.

Kaynak: [www.aksiyon.com.tr](http://www.aksiyon.com.tr:80/detay.php?id=10015&yorum_id=737), [web.archive.org (arşiv bağlantısı)](http://web.archive.org/web/20040508202502/http://www.aksiyon.com.tr:80/detay.php?id=10015&yorum_id=737)
