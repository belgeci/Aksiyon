# Kadınlar "tarıf" ıstıyor

*Meral Yılmaz 1999.10.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gündüzleri televizyon kumandasını çocukların hegemonyasından kurtarabildikleri ölçüde başarılılılar bir bakıma kadın programlarının yapımcıları.
  </font>
 </div>
 <div id="newsText">
  <font class="detail-text">
   Bir kaç kanalda çizgi film çıkıyor karşınıza, diğer bir kaçında yemek tarifleri, bir başkasında Brezilya dizisi. "Bir genelleme yapılırsa" diyor STV'nin kadın kuşağı programının yapımcısı Meryem Akbal, "televizyonun kumandası akşamları erkeklerin elindedir, gündüzleri de çocukların. Dolayısıyla, hanımlara özel bir saati bulup çıkarmak zorundayız".
   <br/>
   <br/>
   Ortalama sabah saat 10.30 gibi başlayan kadın programlarının başarısı kadına özel o saati tutturabilme maharetine endeksli. Bu tür ayrıntıların tümünü düşünmüş gündüz kuşağı yapımcıları. Hangi saatlerde ev işleri toparlanır, ne zaman kahvaltı yapılır... Her bir varsayım ayrı bir program demek. Yoğunluk öğleden öncesinde toplanıyor kadın programlarında. Bazı kanallar bu saati yemek tarifleriyle değerlendirmeyi uygun buluyor, çünkü yemek tarifleri en çok telefon alan konular arasında. Bir kısmı bu saatlerde kadınların ilgisini çekebilecek hafif konulara yer vermeyi tercih etmiş. Atv'nin A'dan Z'ye programı soft konuları işleyen programlar arasında sayılabilir ancak, bu programı ve sunucusunu yazının dışında bırakmayı uygun görüyorum. Program sunucusu Esra Ceyhan'ın bize önce randevu verip sonra çark etmesi ya da ettirilmesi, bu kanalın sadece bir kısım kadınlara yayın yapma amaçlı olduğu varsayımını hatırlatıyor bana. Ne diyelim...
   <br/>
   <br/>
   Konular kadın dünyasını sınırlandırmamalı
   <br/>
   <br/>
   Kadın programı deyince ne tür konular geliyor akla? Ya da bu ülkenin kadınlarının ilgi alanları nedir yapımcı gözüyle?
   <br/>
   <br/>
   Her televizyon kendi açısından önemli gördüğü bir konuyu ele alırken, hedef seçtiği kadının ilgi alanını da belirlemiş oluyor, belki bilinçli belki de farkında olmayarak. Kimi yapımcılar kadın programlarında eğitimin ağırlıklı olmasını savunuyor, bazıları da her güzel konuyu ekrana getirmekten yana. Program konularıyla kadının dünyasına sınır çekilmemesi, ilgi alanının geniş tutulması ve eğitime ağırlık verilmesi yapımcıların ortak görüşü. Bir de reklam verenlerin kaygısı var tartının diğer kefesinde.
   <br/>
   <br/>
   Aslında kadın programı yapanlar, kadın erkek ayırımına gitmeden her iki cinsin de ilgisini çekebilmeyi hedefliyorlar. Ne de olsa kadının ilgi alanına giren erkekleri de alakadar edecektir bir şekilde. Kadın izleyicilerin daha ağırlıklı olmasının zarureti en çok reklam verenler kanadında önemli. Ürünlerinin alıcı kitlesi olan kadına en çok ulaştıkları programı tercih etmek istiyorlar doğal olarak.
   <br/>
   <br/>
   Kadınların ne tür konulara daha çok rağbet gösterdiklerini kesin çizgileriyle belirlemek güç yapımcılar için. Kanal 7 çalışanlarının trafik konusunda çekinerek yaptıkları bir yayın şaşırtıcı ilgi görmüş. Öte yandan çok faydalı bulunacağı umulan bir tartışma programı pek dikkate alınmamış. Yemek konusunda telefonların geleceğinden şüphe edilmiyor her halükârda.
   <br/>
   <br/>
   Entellektüel odaklı konuların seyircisi daha özel bir kitle. Erkekler de izliyor bu tür konuları. Anadolu gezisiyle ilgili olarak, magazin programlarında Siirt'ten, Mardin'den bir tablonun ekrana taşınması Anadolu insanını o kanala ve programa yakınlaştırıyor.
   <br/>
   <br/>
   Yapımcılar kültür ağırlıklı
   <br/>
   <br/>
   programlardan yana
   <br/>
   <br/>
   İzleyici ve program ilişkisiyle reklam faktörünü de göz önünde bulundurmak gerekiyor kadın programlarını irdelerken. "Tüm bunlar olmasaydı" diyor Ayşe Böhürler, "biraz daha eğitim, kültür ağırlıklı program sunardım. Televizyonun eğitim işlevinin daha önemli olduğuna inanıyorum. Bu gün televizyonlar bir ayrışma yaşıyor. Bizim çizgimizdeki televizyonlar, şov dünyasına girmemelidirler. Şov dünyasına ait ne argümanları var, ne de onları izleyen kitle onlardan şov dünyasını talep ediyor. Bizim tarzımız daha çok eğitim ağırlıklı olmalı. Televizyonların 2000 yılında da eğitim odaklı olması gerektiğine inanıyorum. Siirt'in bir köyünden de aynı kişi bir İbrahim Tatlıses'in şovunu seyrediyor, İstanbul'un bir yerindeki de. İnsanlara ulaşma çok ürkütücü bir şey. Okan Bayülgen şov, İstanbul'da bir üniversite öğrencisi için çok eğlenceli bir şey olabilir ama Anadolu'nun bir köyünde daha farklıdır. Her şeyden önce eğitici olmak gerekir."
   <br/>
   <br/>
   Kanal 7'nin sabah kuşağında kasım ayından itibaren farklı açılım hazırlıkları var. Sosyal konularla ilgili tartışma programı yayına girecek. İnsanların rahatça konuşabileceği bir platform oluşturmanın Türkiye'nin bugünkü şartları açısından oldukça gerekli olduğu düşünülerek kararlaştırılmış bu programa göre, seçilen konu karşı görüş ve taraftarlarıyla birlikte halkın kendisine tartıştırılacak. Ancak, "Özgün gibi bir şova dönüştürmeyeceğiz" diyor sunuculuğunu da üstlenecek olan Böhürler. 14.10 'dan 15.30'a kadar süren programın ekibi aynı zamanda çocuk programı ve Ayşe Önal Mutfakta'yı da hazırlıyor.
   <br/>
   <br/>
   "Herşeye rağmen hayat güzeldir" diyebilmenin pozitif hissini yaşatmak istiyen BRT'nin alımlı sunucusu İclal Aydın, kadına değer veren bir kanal bulmuş sonunda Kanal D, atv gibi kanallarda çalıştıktan sonra. Kendi düşüncesiyle paralellik arz eden bir kanal bulması, onun çalışma azmini daha da geliştirmiş. Kendine özel izleyicileri olduğuna inanıyor. İzleyenleriyle güzel ve iyi olanı paylaşmak, umuda inanmanın ayrıcalığını yaşamak, onun için en büyük mutluluk.
   <br/>
   <br/>
   İlk kez bir kanalda kendisinden skandal konuklar istenmediğini belirterek Kanal D'de çalıştığı günlerden örnek veriyor. Meclis'in önünde soyunan kadın Gonca Uyanık'ı konuk etmesinin istendiğini hatırlatıyor. Bu tür insanları ekrana çıkarmanın onların yaptıkları işe daha çok pirim vermek olduğunu savunarak, bu öneriye karşı çıkıyor. Ertesi gün rakip televizyon Gonca Uyanık'ı programa çıkarıyor ve yüksek bir rating alıyor. Bu durumda bir tercih yapmanın zorunluluğuna işaret ediyor Aydın. "Ya izlenme oranı ya da sevilme"... Onun tercihi sevilme oranından yanadır ve Kanal D'de dikiş tutturamaz bu idealizmle. Kendi tarzına yakın bulduğu BRT'de gönlüne göre bir yer edinir sonunda.
   <br/>
   <br/>
   Konu zayıflama olunca
   <br/>
   <br/>
   katılım daha çok oluyor
   <br/>
   <br/>
   "Kadından yana ama erkeğin gücünü unutmayan, çocuğun ruhsal ve fiziksel olarak sağlıklı büyümesi gerektiğine inanan, çevreci, hayvansever ve pozitif olma gücünü kendinde bularak her sabah hayat güzeldir diyebilen" bir yayın olarak tanımlıyor kendi programını. Türkiye'deki kadının bahsedildiği kadar ezildiğini düşünmüyor Aydın. "Eşine itiraz eder, ama kendi dediğini de yaptırmayı bilir" onun tanımladığı Türk kadını tipi. Ailenin bütçesinden eğitimine kadar tüm önemli işlevleri yürütebilen kadının gücünü göz ardı etmemek gerektiğini vurgulamak istiyor programlarında. Ne eğlendirici olmayı düşünüyor ne de öğretici olmaktan yana. Hayatın iyi ve pozitif yanlarını verebilmek her şeyden önemli.
   <br/>
   <br/>
   Hangi konunun kadın izleyiciler tarafından daha çok ilgi toplayacağı onun açısından da merak konusu. Dünya ralli yarışmasında Türkiye'ye altıncılık getiren ekibi tanıtmış, ilgi toplamış. "Sabahın o saatinde ralliyle kim ilgilenir" diye düşünülmemeli diyor. Konu zayıflama olunca katılımlar çok daha fazla. Müzik konusunda sessizler. Bir de gönüllü imaj maker'ları var seyirciler arasında. Çoğunlukla da emir kipiyle geliyor kadınlardan bu uyarılar: Kaşını çok ince almışsın, alma!. Hep o ayakkabıyı giyiyorsun, giyme!. O doktoru çağırmıştın ya, çok kötü konuşuyor, bir daha çağırma!..
   <br/>
   <br/>
   Sabahın 10.30'undan itibaren 15.30'lara kadar yayınını sürdüren geniş bir kadın programı kuşağı yer alıyor STV'de. Perihan Savaş'ın konukları ve Hacer Koç'un yemek tarifleriyle başlıyor, öğleden sonra Nuran Kutlubay'ın sunduğu yarışma programıyla devam ediyor. "Programın başarısı yüzde elli sunucuya bağlıdır" diyor yapımcı Meryem Akbal. Sunucularının Türk kadınının özelliklerini yansıttıklarını ve ikisinin de anne oluşlarıyla izleyen hanımların ilgisini çektiğini belirtiyor.
   <br/>
   <br/>
   STV'nin gündüz kuşağındaki bayan programının yapımcısı Meryem Akbal, yayın çizgisini kadının önceliği olan günlük hayatındaki bazı unsurları göz önünde bulundurarak yayın çizgisini oluşturmuş. "Bir hanımın her gün el becerisi, çocuk eğitimi ya da dekorasyon gibi ihtiyaç duyduğu kurslara gitmesi mümkün değildir, fakat biz bu tür imkanları onların ayağına getiriyoruz" diyor Akbal. STV'nin bayan programından öğrendiği el becerisiyle sergi açan ve onları da davet eden bir ana okul öğretmeninin bu başarısı onları çok mutlu etmiş.
   <br/>
   <br/>
   Tamamen ev hanımlarını ilgilendiren bölümlerin yanında eğitim, çevre, magazin ve sanat ağırlıklı yapıtlarla daha geniş bir kitle hedeflenmiş. "Televizyonda yemek programı görüldüğü kadar kolay değil" diyor yemek araştırmacıları Ayşe Tüter ve Hacer Koç. İzleyenlerden telefon alan programların başında gelmesi onlara yorgunluklarını unutturuyor. En az yemek tarifleri kadar ilgi gören bir başka bölüm de, yarışma programı. Kutlubay ve Savaş'ın sunduğu program, erkeklerden de bir hayli telefon alıyor. Yarışma programlarından ve gelen telefonlardan çıkarılan önemli bir sonuca değiniyor Akbal: "Genel kültür ağırlıklı programlara kadınların katılımları daha çok. Bilgi alabilecekleri yayınları daha çok tercih ediyorlar. Bir ev hanımının bilgiye ulaşabileceği yegane araç ise, televizyondur çoğu kez. Sabahın erken saatlerinde bir kanaldaki herhangi bir sanatçıyla sohbet de ilgilendirir bir kadını, ancak kendine daha yakın gördüğü bir başka program bulunca onu tercih eder."
   <br/>
   <br/>
   STV'nin izleyicilerinin de ne tür konulardan hoşlanacaklarını tahmin etmek kolay değil. Sanat tarihi hususunda Haluk Dursun hocanın sohbetlerine yer vermeden önce bir hayli tedirginlik yaşamışlar, ama ilgi görmüş. Öneriler de geliyormuş izleyenlerden: "Hijyen açısından tencere kapağı tezgahın üstüne ters olarak konulmalıdır, düz koymayın!..." "Ne mutlu bize" diyor Akbal; "İzleyicimizin kafası hatamız söz konusu da olsa, bizim programımızla meşgul oluyor ve düzeltilmesi için çaba sarfediyor."
   <br/>
   <br/>
   Yapımcılar kültür ağırlıklı yayınlardan yana
   <br/>
   <br/>
   Kadınların ilgisini çekebilecek her türlü konuyu ekrana taşımayı uygun gören Tv 8 'de Kahve Molası saat 11.30'da başlıyor. TRT kökenli sempatik sunucu Gül Selçuk, genellikle kültür ağırlıklı kadın programları yapmış. Star, HBB gibi bir çok televizyonda program yapımcılığı, sunuculuk ve hatta haber spikerliğini de başarıyla devam ettirmiş. Çeşitli kültürel etkinliklerden, farklı aktivitelerden bahseden Selçuk, programında herhangi bir konuda seçtiği bir konuğuyla sohbet ediyor. Herhangi bir konu diyorum, çünkü Gül Selçuk'un misafirlerinin gündemi sarsan özelliği bulunması gerekmiyor. Anlamlı olsun, küçük mesajlar versin, gülümsetebilsin yeterli. Sıcak olma ve samimi davranma yönünde kendi davranışlarıyla model olmaya çalışıyor izleyenlerine. "Karşımızdaki kim olursa olsun, biz de kendimiz gibi olmalıyız, doğal davranmalıyız" diyor. Böylelikle çok daha insanca iletişimin yakalanabileceğine inanıyor. İzleyenleri de onun bu sıcak ve akıcı üslubunu fazlasıyla benimsemiş. "Sokakta görüp bana sarılıyorlarsa, o sıcaklığı verebiliyorsam ne mutlu bana" diyor Selçuk. Benim her kesimden arkadaşım var ve onları çok seviyorum. Farklı hayatları tanımaya çalışıyorum. Baki olan insanlarla iyi ilişkiler kurmak ve insan sevgisini yansıtmaktır...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5481-kadinlar-tarif-istiyor.html), [web.archive.org (arşiv bağlantısı)](http://web.archive.org/web/20120615211242/http://www.aksiyon.com.tr:80/aksiyon/haber-5481-kadinlar-tarif-istiyor.html)
