# Zenginler kentten kaçıyor

*Meral Yılmaz 2002.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mekanları önce Boğaz ve Beyoğlu idi. Buralar yozlaşmaya ve yetmemeye başlayınca Şişli"yi keşfettiler. Sonra Yeşilyurt, Florya derken, kozmopolitleşen Türkiye"nin kozmopolit zenginleri şimdi "sürü psikolojisi" içinde toplu bir davranış modeli geliştirdiler: Şehirden kaçıyorlar. 1950"li yıllarda, üst üste binen apartmanlarda oturmak modaydı. Amerika ve Avrupa"da vardı; bizde de olmalıydı. Kapıcısı olan kutu gibi evlerde oturmayı ayrıcalık sanan zenginlerimiz; bahçeli, deniz manzaralı evlerini bırakarak apartmanlara yerleşmişlerdi bile.
  </font>
 </div>
 <div id="newsText">
  <font class="detail-text">
   Beyoğlu İstiklal Caddesi"ndeki Mısırlı Apartmanı"nın sakinleri, sosyetenin dilindeydi: "Duydun mu, Adnan Menderes"in hanımı, Mısırlı Apartmanı"na taşınmış..." Batı"da işçi evleri olarak kurulmuş olan apartman tipi konutlar, yüzyılın başında İstanbul"un üst ve orta gelir grupları için modernliğin ve Batılılaşmanın sembolü haline gelmişti. Aynı kulvarda olan zenginlerin birlikte yaşama arzuları kaçınılmazdı; ama bu mekanların apartmanlar olamayacağı kısa bir süre sonra anlaşılacaktı...
   <br/>
   <br/>
   Dünyanın her yerinde, gelir dağılımından en büyük payı alan küçük azınlık, toplumun çoğunluğunu oluşturan ana gövdeye göre farklılaşma arzusu taşıyor. Alt gelir gruplarıyla kıyaslandığında zenginlerin en belirgin davranışı, yaşamayı seçtikleri mekanlarda ortaya çıkıyor. Türkiye"de de durum bundan farklı olmadı. Mekanları önce Boğaz ve Beyoğlu idi. Buralar yozlaşmaya ve yetmemeye başlayınca Şişli"yi keşfettiler. Sonra Yeşilyurt, Florya derken, kozmopolitleşen Türkiye"nin kozmopolit zenginleri şimdi "sürü psikolojisi" içinde toplu bir davranış modeli geliştirdiler: Şehirden kaçıyorlar.  Dünyanın en nazenin şehri İstanbul"un, farklı şartlarda da olsa dünyanın tüm büyük kentlerinde olduğu gibi sadece havası ve suyu değil, sosyal ve kültürel iklimi de kirleniyordu. Zenginler, İstanbul"un orta yerindeki tahammül boyutlarını aşan atmosfere dayanamıyorlardı artık. Bir şeyler yapılmalıydı. Diğer büyük metropollerde olduğu gibi fiziki sınırlar değiştirildi, şehir daha da genişletildi.
   <br/>
   <br/>
   Geçmişin görkemli İstanbul"unun tarihi dokusunun keşfedilmesi ile şehri gürültü ve keşmekeş içinde bırakıp kaçma sürecinin aynı döneme rastlaması güzel bir kara mizah örneği sayılabilirdi. Yaşadığı kentin hem ne denli kıymetli olduğunu, hem de ona tahammülün ne kadar güçleştiğini aynı anda keşfeden İstanbul"un üst sınıfları, 1980"lerden itibaren şehrin dışına kaçma planları yaparken; kenti, belirli mekanlardan ibaret eşsiz güzelliğiyle arada bir seyredip tekrar kilitli mekanlarına geri dönecekleri açık hava müzesi olarak algılamaya başladılar. Bir kısmı kente gece geliyor, gündüz şehir dışındaki mekanlarında yaşıyor. İstanbul"u gün ışığında hiç görmedikleri oluyor. Eski gravürlerde görülen nostaljik İstanbul"u dünya turizmine hazırlama sürecinin hız kazandığı yıllarda, ilk iş olarak büyük camilerin etrafı temizletilmişti. Turistik eşyaların ve tarihi binaların görücüye çıkarıldığı Sultanahmet civarı ile Haliç"te, tarihteki önemlerini canlı tutar mahiyette düzenleme çalışmaları başladı. Turistler, havaalanı ve otoyol bağlantılarıyla şehrin kenar mahallelerini bile görmeden, İstanbul"un incisi Boğaziçi"ni ve tarihi mekanları gezebiliyorlardı. Şehrin dışında yerleşim alanları arayışına giren üst gelir grupları için de benzer bir model söz konusu oldu. Hem şehir dışında, gürültü ve kalabalıktan uzak, günün teknolojisiyle donatılmış evlerde oturabilecekler, hem de en geç yarım saatlik bir sürede, otobanlarla şehrin tüm merkezi noktalarına ulaşabileceklerdi.
   <br/>
   <br/>
   İş kulelerinin bulunduğu Maslak-Levent- Mecidiyeköy"e en yakın uzaklık baz alınarak, İstanbul"un uç noktalarında, doğanın kucağına açılan yeşil vadilerde inşa edilen ideal evlerde oturmak, yeni bir yerleşim trendi oldu.
   <br/>
   <br/>
   Kentin eski sakin ve güzel günlerinin arayışıyla kurulan şehir dışındaki yerleşim alanları, birtakım özlemlere de hitap edecek şekilde dizayn edildi. Yeni kent modelinin belli argümanları vardı. Dört bir yanı bahçe içinde, pencerelerinden çiçeklerin sarktığı, hem doğanın içinde hem de teknolojiyle kuşatılmış evler, saklı kentlerin tercih sebepleri oldu. Şehir dışındaki yapılanmada Boğaziçi"nin yalı daireleri de unutulmadı. Yalının penceresinden bakıldığında karşı sahiller görülmeyecekti belki ama evlerin hemen önünde uzanan göletin mavisiyle yeşilin muhteşem uyumu keyifle izlenebilecekti!
   <br/>
   <br/>
   Kemerburgaz gettosu
   <br/>
   <br/>
   İstanbul"un kuzeye doğru patlama noktası, ayrı bir belde belediyesi olan Göktürk"le başladı. Eyüp sınırlarında kalan Kemerburgaz, tarihi kemerleriyle yeni uydu kente hem geleneksel bir şehir havası katıyor, hem de uluslararası jet-sosyetenin standartlarında yaşama imkanı sunuyor.
   <br/>
   <br/>
   İstanbul"un üst gelir gruplarının şehrin dışına ilk kaçış noktası olan Kemerburgaz"da, Kemer Country"den sonra Mesa Kemerburgaz Evleri, İstanbul İstanbull, Kemer Park Göktürk Evleri, Göktürk Konakları gibi yerleşimler devam etti. Otoyol bağlantısıyla Maslak ve Levent"e kısa sürede ulaşım imkanı sunan Kemerburgaz ve Göktürk beldesi, bugünün şartlarında 5. Levent olarak nitelendiriliyor. Eskinin prestijli Beyoğlu-Şişli-Levent hattına eklenen en son halka konumunda.
   <br/>
   <br/>
   Tüm işlevselliğiyle tam bir zengin gettosu olan Kemer Country"ye kartlı giriş-çıkış yapılıyor. Tarihi kemerin dibindeki güvenlik kabininden hemen sonra otoyol bağlantısının başlaması, birkaç yüz metre ilerideki gecekondu mahallesini görmeden geçme imkanı sağlıyor. İstanbul"un sayılı iş adamlarının yerleşim yeri, diğer elit kesimin hafta sonları geldiği golf alanlarıyla ön planda olan korunaklı evlerin hemen çıkışından otobana girilmesi ve 200 metre ileride bulunan kenar mahalleye teğet geçilmesi rastgele bir proje değil elbette.
   <br/>
   <br/>
   Korunaklı olması çevresiyle de sınırlı sayılmaz. Maslak- Kemer Country güzergâhı boyunca bile gecekondulaşmaya rastlayamıyorsunuz. Dilerseniz otobandan, dilerseniz Sarıyer"den girip ormanlık yoldan gidin, yeşil alanları ve bakımlı binaları ile bu yerleşim yerinde şehrin keşmekeşinden tam anlamıyla izole edilmiş bir hayatı gözlemlemeniz mümkün.
   <br/>
   <br/>
   Ha Bağdat Caddesi, ha Çekmeköy
   <br/>
   <br/>
   İstanbul"un genişlemesinde ikinci patlama bölgesini ise Sarıyer sınırlarında bulunan Zekeriyaköy-Demirciköy oluşturuyor. Asya yakasında ise sınırlı sayıda yerleşim planına sahip olan Ömerli ve Çekmeköy ayrı bir çekim alanına sahip. Öyle ki, ha Bağdat Caddesi"nde oturmuşsunuz, ha Çekmeköy"de. Ulaşım şartları açısından hiç farkı yok; ama lüks ve konforlu hayat tercihi açısından arada çok fark var. Bağdat Caddesi"nde oturanlar başta olmak üzere Göztepe, Erenköy ve Kadıköy"de yaşayanların kaçış noktalarını oluşturan üçüncü önemli uç nokta Ömerli beldesi. Şile yolu ve otoban bağlantısı Ömerli"yi merkeze çok yakın bir yer haline getiriyor. Alkent 2000 ve Bahçeşehir gibi yapılaşmalarla ön plana çıkan Büyükçekmece, uzaktan kumandalı elektronik ya da akıllı ev tasarımıyla bilinen Ağaoğlu My City"nin bulunduğu Ümraniye-Samandıra gibi İstanbul"un bir çok yerinde kilitli-korunaklı, nizamiye usulü 500"ün üzerinde farklı konut alanı projesi dikkat çekiyor. Şimdiye kadar sadece beşte birinin tamamlandığı 500 ayrı konut alanı içinde ayrıcalık sıralaması önemli bir hiyerarşi niteliğinde. Hatta aynı kent projeleri içinde bile aynı mimari özellikteki konutlara tahammül yok. Farklı mimari özellikte mahallelerin inşa edildiği görülüyor. Dileyen sade bir villa, dileyen tepedeki şato görünümlü yapılardan bir daire, dileyen de Boğaziçi"nin eşsiz yalılarından esinlenilmiş yalı konaklar mahallesinden bir ev seçiyor. Elbette zevkine göre; ama önce para!...
   <br/>
   <br/>
   Kendi içinde de ayrıcalıklı
   <br/>
   <br/>
   Üst gelir gruplarının şehir dışına kaçışlarının ilk görüldüğü yerlerden biri olan Kemer County"nin mazisi 12 yıl öncesine dayanıyor. Edin ailesinin şehir dışında rahat bir hafta sonu geçirmelerini ve golf gibi çeşitli sportif aktivitelerini karşılayabilen bu yeşil arazileri tercih etmesi, giderek yakın çevresinin de dikkatini çekiyor ve burası İstanbul"un bir numaralı ayrıcalıklı mekanı haline dönüşüyor. Ayazağa-Maslak-Levent üçgenli şehir merkezi bağlantılarına 19 km. mesafede bulunuyor oluşundan da anlaşıldığı üzere burası holding sahipleri ve üst düzey yöneticilerin tercih ettiği başlı başına ayrı bir kent. Kentin ana teması, "şehirden kaçış artık bir rüya..."
   <br/>
   <br/>
   Zamanın kalitesini yakalamayı, geleneksel kasaba tarzı mimari ile modern yaşamın tüm unsurlarına sahip bir hayatı da vadediyor. O denli ayrıcalıklı hayat taleplerini karşılamak kolay olmamalı. Kendi içinde bile 8 farklı ayrıcalıklı mahalle tipine bölünmüşlüğü hemen göze çarpıyor. Tepede bir yerde oturmak istiyorsanız, ayrı bir bölümü, daha aktif bir yaşama sahipseniz Recidence tipi birbirine bitişik çok katlı olmayan apartman tipi daireleri tercih edeceksiniz. Her yaşam şekli ve gelir düzeyine farklı imkanlar sunulmuş. Boğaziçi"nin yalılarından kopamayan seçkinci zenginler için yalı konaklar tasarlanmış. Üstelik her bir mahalle Boğaziçi"nin çeşitli semtlerinin mimari tasarımını yansıtıyor ve isimlerini taşıyor: Kuzguncuk, Beylerbeyi... Böyle bir aktif yaşamın fiyatı ise 350 bin dolar ile 736 bin dolar arasında değişiyor. Zengin yerleşimlerinin giriş kapısında yapılan kimlik kontrollerine "nizamiye" benzetmesi yapan Yüksek Mimar ve Şehir Planlamacısı Mehmet Şenay, bu tür yerleşim birimlerini zenginlik ayrışması olarak niteliyor. Mimar Şenay"a göre, bu tarz alanlarda ev almak sosyal statü vurgusu. Belirli fiyatı olan yerlerde oturmak havalı bir yaşam sunuyor. Korunma ve konforun olduğu, çeşitli aktiviteleri bulunan yerlerde yaşamak başlı başına bir ayrıcalıklı olma hissi veriyor. Hatta işi daha ileriye götürüp, Göktürk beldesinde 5 dönüm arazi üzerine ev yapmak isteyecek kadar hava atmak isteyenlerin de çıktığını belirtiyor.
   <br/>
   <br/>
   Bir dönüm araziye bir ev
   <br/>
   <br/>
   İstanbul"un Asya yakasının kaçış noktalarından biri olan Ömerli"yi üst gelir grupları tarafından ayrıcalıklı kılan özelliği, nüfus ve konut sayısının belirlenmiş olması. Ömerli, bütün projeler tamamlandığı zaman bile ancak 2 bin 100 binaya sahip olacak. Dolayısıyla her evde en fazla dört kişi yaşasa bile nüfus en fazla 9 bine ulaşabilecek. Nüfusu ve bina sayısını sabit tutmak için belediye bazı mimari standartlar belirlemiş. Bir dönüm arazi üzerinde sadece bir tane ev yapılabilecek ve o da en fazla iki katlı olacak. Ömerli İmar Müdürü Serpil Susever"in anlattıklarına göre bölge için yaptırılan teknik analiz sonucunda böyle bir strateji belirlenmiş. Hafta sonları bölgenin girişinde tampon tampona araç kalabalığından geçilmese de, buradaki yapılaşma hafta sonlarına değil, sürekli kalmaya yönelik. Boğaz Köprüsü"nden 20 dakika uzakta oluşu, burayı da paha biçilemez kılıyor. Burada oturanların yanı başındaki binalarda ne tür bir yapılaşma olacağına dair endişeleri de yok. Gecekondulaşmayı önlemek için belediye devlet arazilerini belirleyip etrafını çevirmiş.
   <br/>
   <br/>
   İstanbul"un hiçbir yerinde olmayan işlevsellikte SSK hastanesine sahip. Güçlü eğitim kurumları da mevcut. Ayrıca Ömerli"nin yerli halkına yönelik sosyal ve kültürel aktiviteler de belediye tarafından oldukça önemseniyor. Tekstil kursları, gençlere yönelik yüksek standartlı spor aktiviteleri, hanımların bilgisayar öğrenmeleri gibi çeşitli eğitim faaliyetlerine bakılırsa yerli halkın standartları sonradan gelen yerleşimcileri yakından ilgilendiriyor. Burayı kendisine kaçış noktası olarak belirlemiş zengin grubun etraftaki aksaklıkları görüp morali bozulmayacak...
   <br/>
   <br/>
   Apartmanlar eskidi
   <br/>
   <br/>
   Kırsal kesimden yoğun göç almaya başlayan dönemde apartman yaşamı şehirlileşmenin önemli bir yapı taşı olarak öne çıktı ve daha da pekişti. Kentin sosyal ve kültürel coğrafyasında apartman semtleriyle gecekondu mahalleleri arasında çarpıcı farklılıklar ortaya çıkmaya başlamıştı. İstanbul"un seçkin kültürüyle henüz kentleşemeyen göçmen kültür arasında uçurumlar oluşuyordu.
   <br/>
   <br/>
   Kent yaşamındaki sosyolojik araştırmalarıyla bildiğimiz Sosyolog Ayşe Öncü"nün Birikim Dergisi"nde belirttiği gibi, İstanbul"daki kentleşme sürecinde apartman semtleri ile gecekondu mahalleleri arasındaki çarpıcı farklar, İstanbul"un seçkin kültürüyle, henüz kentlileşemeyen avam/melez/arabesk kültür arasındaki uçurumu mekanda somutlaştırdı. Seçkin şehir kültüründe, Boğaz manzarası gören, Boğaziçi"nde olan mekanlarda oturmak gibi hiyerarşiler ekonomik ve kültürel sembollerdi.
   <br/>
   <br/>
   1950"lere kadar en makbul apartman semtleri olan Nişantaşı ve Şişli"deki üst gelir grupları, bu tarihlerden sonra Boğaz sahillerindeki apartmanlara taşınmaya başladılar. İstanbul"un üst ve orta sınıfları için arzulanan bir statü sembolüydü denize bakan lüks bir apartman dairesine sahip olmak. Şimdi bile daire fiyatları deniz manzarasıyla eş değerde tutuluyor. Ancak üst düzey yönetici ve yüksek meslek sahibi ailelerin özlemleri değişti... Diğer açıdan ise, eski İstanbul"un prestijli semtleri iş yerleri, lokantalar ve barlar semtine doğru bir dönüşüm geçiriyor. İstanbul"un gözde semtlerindeki evlerin çoğu eskidi, ihtiyaçlara cevap veremez hale geldi. Şişli, Nişantaşı ve Levent"teki binaların çoğu ofis ve iş yerlerine, lüks restoranlara dönüşmüş durumda.
   <br/>
   <br/>
   Turyap"ın semt analizleri doğrultusunda semt semt eski-yeni kıyaslaması yapmak mümkün. Buna göre, Şişli mezarlığı çevresindeki konutların fonksiyonelliği daha çok ticaret alanına kaydı. Büyükdere"deki gayrimenkuller iş merkezi, Abide-i Hürriyet Caddesi"ndeki apartmanlar ise büro şeklinde kullanılıyor. Kira bedelleri 700 milyon ile 1 milyar 200 milyon, satış fiyatları ise 70- 150 bin dolar arasında.
   <br/>
   <br/>
   Zincirlikuyu-Levent-Maslak hattında sıralanan yüksek binalar Tat Towers ile başlıyor. Binaların önemli kısmı ofis tipine uygun tarzda yenilenmiş ve otoparklı. Çok sayıda boş gayrimenkul bulunuyor. Plazalar ve metrekare başına fiyatlandırılan garajlı ofisleriyle bu bölge daha çok iş alanlarında ön plana çıkıyor.
   <br/>
   <br/>
   Dolayısıyla aralarında çok da belirgin fiyat farklılıkları bulunmayan İstanbul"un eski lüks yerleşim merkezlerindeki konut fiyatlarıyla şehir dışında ya da şehrin içindeki çok katlı "Residence"lar arasında çok ciddi rakam farklılıklarının olmadığını düşünürsek, şehrin dışındaki korunaklı mekanların tercihinde bilindik sebeplerden daha farklı etkenler tartışmaya açık.
   <br/>
   <br/>
   Seçkinci, cemaatçi
   <br/>
   <br/>
   İnşaat sektörü, bazı iş adamlarına göre parayla hava atmanın en belirgin olduğu alan. İnşaat sektörü borsadan farklı değil. Şimdilerde mekan inşa ediliyor ama imaj satılıyor. Sosyolojik tahlillere kulak vermek gerekirse, daha genel anlamda global kültürün normlarıyla bu kültürü benimseyen üst-orta sınıfın tüketim isteklerinin aynı dönemlere denk gelmesi söz konusu.
   <br/>
   <br/>
   Dünyada nüfusu 10 milyonun üstünde ve gelir düzeyi yüksek olan büyük kentlerle mukayese edildiğinde bizde Latin Amerika kenti olan Sao Paulo gibi helikopterlerle cam kulelere iniş yapılan, kentten izole mekanlara dönüşmüş bir yapı henüz oluşmuş değil. Ancak, kentten tamamen izole bir yaşantıya doğru hızlı bir gidişat olduğu kesin. Kendisini şehrin karmaşasından tecrit etmeyi başarmış havalı mekanların mantığında ötekinden "ayrı durma" ideali var. Çocukluk ya da üniversite yıllarını Amerika coğrafyasının banliyölerinde yaşamış iyi eğitimli, yönetici ya da iş adamlarından oluşan aynı kültüre aşina kesimin seçtiği yerleşimlere bakılırsa Amerikan yaşam tarzının kopyasından farklı olduğu söylenemez. Golf oynayan yabancı iş adamlarından oluşan arkadaş çevresi mekanın seçkinliğini vurgulayan önemli bir parça.
   <br/>
   <br/>
   Bazı saklı kentlerde komşu seçimi bile en az 15 kişiden alınan referansa bağlı. Buralardan ev satın alabilmek için sadece seçkin ve iyi imkanlara sahip olmak yeterli değil. Ya benzer üniversite havasını soluklamış olacaksınız ya da söz sahibi bir cemaatten en az iki kişinin onayını almanız gerekecek. Cemaatin mensubuysanız ne âlâ!...
   <br/>
   <br/>
   Bu tür yapılaşmalar içinde kulüpleşmeyi de aşan bir "cemaat" kültüründen bahsetmek abartı olmaz. Mesela, Kemer Country"de ev sahibi olanların üçte birinin Yahudi asıllı olması bile "cemaat" kavramını müteahhitlerin pazarlama teknikleri içine katmaya yeten bir sebep oldu.
   <br/>
   <br/>
   Sterilize edilmiş bu tür site sakinlerinin önemli bir grup yabancı uyruklu yöneticiler, hekimler, hukukçular. Tekstilci grubu da kriz öncesinde önemli bir yer tutuyordu. Diğer ve asıl önemli ezici azınlık ise sanayici, holding sahipleri ve işletmecilerden ibaret.  Dünyanın sayılı zenginleri yüzyılın başında "Higienopolis" yani hijyen kentlere kaçarken aynı zamanda dönüp kentin içini temizlemeyi de ihmal etmemişlerdi. Doğaya, temiz havaya, "hava"lıya yönelen bizim en zenginlerimizin şimdilik bulabildikleri çıkış yolu kaçabildiğin yere kadar kaç ama gittiğin yer yakın olsun...
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8539ED06445A557E13F611A61D314854?newsId=8757), [web.archive.org (arşiv bağlantısı)](http://web.archive.org/web/20140125163250/http://www.aksiyon.com.tr:80/aksiyon/newsDetail_getNewsById.action;jsessionid=8539ED06445A557E13F611A61D314854?newsId=8757)
