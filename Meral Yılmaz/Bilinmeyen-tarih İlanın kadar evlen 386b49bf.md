# İlanın kadar evlen

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050302175616im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175616im_/http://www.aksiyon.com.tr/resim/303/12.jpg" vspace="5"/>
  </p>
 </font>
 <font class="content">
  Otuz yaşında, eşinden ayrılmış, bir çocuk sahibi, çalışan, 1.73 boyunda, 67 kiloda, esmer bayanım. Özgüveni olan bir beyle sonu evliliğe varan arkadaşlık kurmak istiyorum. Rumuz: Gökçe.”
 </font>
 <br/>
 <p>
  <font class="content">
   Hayır, 1940’lı yılların ‘Hayat” ya da “Ses” gibi kadın gazetelerinden alıntılanmış bir ilan değil bu. Çok çok bir hafta önce yayınlanmış bir tabloid’in sayfalarında rastladığımız bu evlilik ilanları ilgili ilgisiz herkesin dikkatini çekiyor. Birebir tanışıklıkların götürdüğü evlilikler bir yana, sanal evlilikler ya da internet aracılığıyla gerçekleştirilen evliliklerin yaygınlaştığı şu günlerde ilanlı evlilikler de oluyor muymuş dediğinizi duyar gibiyiz. Biz de öyle dedik ilk başta. Hatta bu bir şaka mı demekten kendimizi alamadık. Ancak cevaben verilen ilanlarda 'Aradığımı buldum' içerikli ev, iş ve bilimum iletişim araç numaralarının verildiğini görünce işin ciddiyetini kavradık.
   <br>
    <br>
     Evet çok daha modern ve kolay tanışma imkanları varken evlilik için gazeteye ilan verip yaş, boy ve kiloların santim ve gram türü ayrıntılarla belirtilmesi bu işin öyle kolay olmadığını düşündürse de akla bir çok soru getiriyor.
     <br>
      <br>
       Neden evlenmek için gazeteye ilan verir insan? Suiistimale sonuna kadar açık ortamlardan mutlu bir evlilik çıkabileceği beklentisine neden girer ayrıca? Niyetin ciddi olduğunu belirten bir de not düşülmüşse ilanın sonuna, üstelik notun sahibi bir kadınsa... Hatta telefon numarasını da belirtmişse gayri ciddi aramaların olacağı ihtimalini bile bile. O halde, kadınlar da artık sanılanın aksine kısmetlerinin kendilerini gelip bulmasını beklemekten çark etmişler mi demeli bu tabloya bakıp, yoksa devir evlilik pahasına da olsa her türlü imkanı denemeyi mi gerekli kılıyor; tahminde bulunmak zor.
       <br/>
       <br/>
       Aradığı gibi bir eş adayını bulamasa da ilan vermekten pes etmeyenler de az değil. Boy ve vücut ölçüleri, yaş, aranan nitelikler fazla bir değişiklik göstermiyor duyuru metinlerinde. Hayat var oldukça o “ümit” de var olmaya devam edecek ne de olsa...
       <br/>
       <br/>
       Sonuna kadar ilan verecek
       <br/>
       <br/>
       “Mutluluğun nereden geleceği belli olmaz, belki iyi biri çıkar” diyor dört yıldır ilanlara baş vurmasına rağmen bir türlü uygun kişiyi bulamayan rumuz İkizler. İlk evliliğini yirmi yaşında yapmış ve bir yıl sonra eşinin kumar alışkanlığı nedeniyle boşanmış. Şu an 36 yaşında ve 15 yaşındaki oğluyla birlikte ailesinin yanında kalıyor. Geçimini elişi yaparak kazanmaya çalışan İkizler, evlilik konusunda oldukça şanssız olduğuna inanıyor. Yakın dostları bu gayretlerini görüp “Bu işten adam çıkmaz” diyorlarmış. Bu ikazı haksız da bulmuyor ama şansını sonuna kadar denemek istiyor. İlanına cevap verip telefon numarası bırakanları önce o telefonla arıyor. Dört yıldan beri topu topu iki kişiyi tanışmaya değer bulmuş. Erkeklerin istismarcı yaklaşım içinde olduklarını görmek onu bu işten biraz usandırmış ama beyaz atlı prensini eninde sonunda bulmaya kararlı. Konuyu ciddiye aldığına inanıp görüştüğü iki kişinin de bir süre sonra samimi olmadıklarını görmüş. “Çirkin de değilim, uzun boylu, sarışınım” diyor, “Ama şansım yok..."
       <br/>
       <br/>
       Otuzlu yaşlara gelmeden ilk evliliğini sonlamak zorunda kalan Gökçe ise yan taraftaki iş arkadaşlarının duymasından çekindiği için oldukça alçak sesle yanıtlıyor soruları. Santral elemanı olarak çalışan Gökçe, çocuğuyla birlikte ailesinin yanında uzun süre yaşamak istemediği için ikinci bir evliliği kaçınılmaz olarak görüyor. Kendine ait bir ev, yeni bir yuva onun için ikinci bir evlilikle mümkün olabilecek. Gazeteye ilk kez o gün ilan vermesine rağmen öğlene kadar yüze yakın telefon almış. Çalıştığını ve çocuğunun olduğunu belirten Gökçe ilanına  “Özgüveni olan" ibaresini özellikle ekleme gereği duymuş. İş saatlerinin fazlalığı nedeniyle sosyal ortamlarda bulunamadığını belirten Gökçe, gazeteye ilan vermesinin nedenini geniş bir çevresi olmayışına bağlıyor. İlanlardan çıkacak sonuca pek güvenmiyor fakat yine de şansını denemek istemiş.
       <br/>
       <br/>
       İkinci evlilik için uygun eş bulamamaktan muzdarip olan özellikle 50 yaş ve üstü olan bayanlar cep telefonlarını belirtmekte hiçbir beis görmezken gençlerin ve evlilerin aramamalarına dair ikaz notu düşüyorlar metnin sonuna. Elli yaşında ve yalnız yaşayan rumuz Mercan ilan metnini okuyup kendisini arayanların çoğunun evli olduğunun sonradan ortaya çıktığını belirtiyor. Konuyu ciddiye alan biriyle henüz karşılaşamamış. Yüz yüze görüşmelerinde sözlü tacizlere de maruz kalmasına rağmen aradığı şartlardaki eş adayını bulana kadar bu işten vazgeçmeyeceğini belirtiyor. “İstediğim çok bir şey değil” diyor, “Emekli olsun, anlayışlı olsun...”
       <br/>
       <br/>
       “Kadın evlenme isteğini ifadede güçlük yaşar”
       <br/>
       <br/>
       İlanlar yoluyla uygun bir aday hâlâ çıkmadığı halde neden böyle belirsiz bir yöntemde ısrarlı tutum sergileniyor? Sosyal Psikiyatrist İbrahim Balcıoğlu'na göre, toplumumuzda evli olmak üstünlük olarak kabul görüyor. Kadın olsun erkek olsun evlenmekle kişiler toplumsal kabul görmek istiyorlar. Özellikle evlenip ayrılmış ve çocuklu bayanlar evliliği sosyal güvence olarak değerlendiriyor. Önceki evliliklerinin ardından ailelerinin yanına dönseler de bir süre sonra uyum problemi çekebiliyorlar. Ayrıca çocuklarına babalık yapabilecek kişilikte olan biriyle evlenme ihtiyacı da ön plana çıkıyor. Bayanların evlenmek için gazete ilanına başvurma yöntemini bir çıkış noktası arayışı olarak niteliyor Balcıoğlu: “Kadın evlenme isteğini ifade etmekte güçlük yaşar. İlanlara başvurmasının da çevresinden bilinmesini istemez. Kadın daha çekinik, daha ev içeri bir tanımlamaya uygun karakter çizerken, erkek, kendini daha iyi hissedecek şekilde yetiştirilir. Kadınların evlenme taleplerini de suiistimal edebilir ama kadının bu yöndeki çıkışını sağlıklı değerlendirmek en uygun davranış olacaktır. Çünkü ilanla da olsa bu onun için bir çıkış yolu.”
       <br/>
       <br/>
       İlanlardan ümitli değiller
       <br/>
       <br/>
       Tüketici Gazetesi'nin ilan bölümü sorumlusu Songül Burnaz ilan veren bayanların çoğunun evlenme duyurusunda ciddi olduğunu, erkeklerin ise evlenmeyi düşündüklerini belirtseler de gayri ciddi olduklarını söylüyor. İlanlarda belirtilen “evlilik” ibaresi evlenmek isteyen kadınlarla iletişim kurmada seçilen anahtar kelime niteliğinde. Yüz yüze görüşmelerde asıl niyetin evlilikten uzak olduğu ortaya çıkıyor.
       <br/>
       <br/>
       45 yaş üstündeki grubun ilanlarında “hayat arkadaşı” ifadesi dikkati çekiyor. Ancak bu yaş ortalamasında da erkekler yanıltıcı olabiliyor. İlan veren bayanların yüzde 20 oranındaki azınlığı macera için ilan veriyor olsa da çoğunluğunun aradığını bu kez bulabilme umudu taşıdığını belirten Songül Burnaz, ilan veren kadınların verdikleri ilanların herhangi bir sonuç getireceğinden ümitli olmadıklarını gözlemlemiş. İlanla evlenenlere dair herhangi bir bilgi tüketici gazetesi sorumlularının arşivinde de mevcut değil. İlan verenlere de telefonla ulaşabildiğimiz kadarıyla sorduk ancak bilgi alamadık. İlan yoluyla gönlündeki eş adayını bulanların olup olmadığı sorusu çoğunun kafasını meşgul etmemiş gibi. Onlar sadece bir ihtimalde takılılar: Ya çıkarsa?...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13930), [web.archive.org (arşiv bağlantısı)](http://web.archive.org/web/20050302175616/http://www.aksiyon.com.tr:80/detay.php?id=13930)
