# Bayan kot, Strasbourg'u sallayacağım" diyor"

*Meral Yılmaz 2004.05.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Daha okul yıllarında ilk tasarımını kot kumaşla yapmaya başlayan stilist Ayşe Atlı, Fransa"da, üstelik de başörtü yasağının gündeme geldiği günlerde Fransızların ve medyanın ilgisini çekti. Geçtiğimiz hafta defile yapan Atlı, hem kendi tarzındaki bayanları hem de hip hopçu gençleri giydiriyor.
  </font>
 </div>
 <div id="newsText">
  <font class="detail-text">
   Fransa"da başörtü yasağının tartışıldığı günlerde Strasbourg yerel basını başörtülü ve modern görünümlü bir stilisti ilgiyle izlemeye aldı. Kendi butiğinde giysi tasarımı yapan stilist Ayşe Atlı"nın giysileri, Fransız hip hopçu gençler tarafından da beğeniliyordu. Bir anda basının ilgi odağı olan Atlı, insanlara hem giyim tarzını hem de hayat felsefesini anlatırken buldu kendisini. Şehrin en büyük ve prestijli gece kulübü Atlı"ya defile teklifi götürdü ve sponsor olacağını söyledi. 23 Nisan"da Strasbourg"da gerçekleşen defilenin finalinde mankenlerle podyuma çıkıp kalabalığı selamlarken, açtığı etraftaki başörtülü tek kişiydi. Yoğun alkış aldı. Gördüğü ilginin sebebini inancına olan saygıyla ve butiğinde yer verdiği giysilerin stiliyle açıklıyor.
   <br/>
   <br/>
   Çok değil, bir yıl önce Strasbourg"da açtığı butiğinde bulunan her şey oldukça kozmopolitti. Klasikten modern çizgilere ve hip hop tarzına kadar geniş bir müşteri yelpazesine hitap etmeyi başardı bir anda. İnsanlar butiğin önünden geçerken vitrin dekorunu ilgiyle izliyor, içeride bir şeyler çizip biçen başörtülü genç bir kız görünce şaşırıyordu. Onları şaşırtan, Ayşe"nin başörtülü bir stilist oluşunun yanında tasarladığı giysileri kendi dünya görüşüne göre değil, müşterilerin giyim tarzına uygun hazırlıyor olmasıydı. Onu ilk keşfeden Fransızlar arasında bölgenin en ünlü ve prestijli gece kulübünün müdavimleri de bulunuyordu. Başörtü yasağının konuşulmaya başladığı günlerde Strasbourg"da Liv"in adındaki bir moda dergisi başörtüsü ve giyim tarzıyla Ayşe Atlı"nın Müslüman kimliğini sayfalarına taşıdı. Bölgenin elit kesimine hitap eden dergide, Atlı"nın çalışmaların hakkında "sürpriz dolu bir adres", "çok değişik stiller sunan bir butik" gibi övgü dolu ifadeler göze çarpıyordu. Ayşe"nin kendine özgü dünyasını yansıtan butiğin mutlaka görülmeye değer olduğu belirtiliyordu. Bu yazıdan sonra Liv"in okuyucuları sırf keşfetme duygusundan da olsa Atlı"nın butiğini görmeye geldi. Şehir dışından gazeteciler görüşmek istiyor, hatta ondan habersiz çekim yapan televizyon kanalları da oluyordu...
   <br/>
   <br/>
   Stilist Ayşe Atlı, "Ayşe"nin Stili" olarak yorumladığı Style-Ay adındaki butiğinin kısa sürede ilgi görmesini şöyle açıklıyor: "Yüksek tirajlı DNA gazetesi benimle görüşmek istediği zaman Müslüman kimliğim ve tarzımdan dolayı anlatacak şeylerim olduğunu düşündüm. O günlerde başörtüsü ile ilgili yasa tasarısı hazırlanıyordu. Gazetedeki görüşlerim ilgiyle karşılandı. İnsanlardan tebrik alıyordum. Başörtülü bir stilist oluşumu medya ve halk bir süre şaşkınlıkla izledi. Alışmaları zaman aldı. Müşterilerim beni çok sevdi. "Biz buraya sadece alış veriş için gelmiyoruz, senin o güleç yüzünü görmeye geliyoruz" diyorlar. Bunu kadın erkek bir çok kişi söylüyor ve hepsi de Fransız. Pasta ve çiçek getirenler, butiğin önünden araba ile geçerken korna çalıp merhaba diyenler oluyor. Başörtü yasasını umursamadan Fransız halkının giyim tarzıma ve butiğimdeki giysilere ilgi göstermesi beni mutlu ediyor..."
   <br/>
   <br/>
   İstanbul"u Strasbourg"a taşıyor
   <br/>
   <br/>
   Strasbourg"da doğup büyüyen Atlı bu işi yapmaya çok küçükken karar vermiş. Style-Ay etiketi bulunan tasarımlarını şimdilik butik kanalıyla gerçekleştirse de hedefi büyük.
   <br/>
   <br/>
   Ayşe Atlı, butiğindeki giysilerin civardakilere göre farklı olmasını sağlamış ( e-mail: jansereyjankat@hotmail.com). Giysileri Paris"ten almak yerine kendisi çiziyor ve İstanbul"da yaptırıyor. Butiğin hazır giyim bölümünü de İstanbul"dan temin ediyor. "Buradaki butikler zaten her şeyi Paris"ten getiriyor. Benim en önemli ayrıcalığım İstanbul"u buraya taşımam" diyor. Kıyafetlerin yanında fular, takı, kemer, çanta gibi aksesuar seçimiyle de farklı olan butikte her çeşitten bir tane bulunması burayı ayrıcalıklı kılıyor. "Bu ölü şehre biraz hareketlilik getirdim. Liv"in dergisi butikten bahsederken, kuşku yok ki, Schiltigheim"da bir şeyler kıpırdamaya başladı, dedi. Butiği "sürpriz dolu bir adres" olarak nitelendirdi" diyor ve ekliyor: "İnsanları şaşırtan bir şey de hip hop kültürünün butiğimde yaygın olması. Burada hip hop tarzını yansıtan giysilerim çok beğeniliyor. Kafesi, çiçek reyonu, atölyesi ve hip hop pisti olan bir butik diyorlar."
   <br/>
   <br/>
   Müşterilerin istediği tarzda giysi hazırlıyorum. Benden mini etek isteyenlere bunu da dikiyorum. Ancak dini konularda soru olursa kendimden bahsediyorum. Daha çok örtünme felsefem soruluyor. Gazete ve dergi röportajlarımda başörtülü kimliğim ve hayat yorumum ilgi çekti. Benim için giyimde önemli olan vücudun teşhir edilmesi değil, giysinin güzelliğinin gösterilmesidir diyorum. İslam"daki örtünün mahiyetinden ve belirli prensiplerimden bahsediyorum. Saygı duyuyorlar."
   <br/>
   <br/>
   "Erkek ve bayan mankenlerin soyunma odasında araya perde koydum"
   <br/>
   <br/>
   Model kalıplarından ziyade kumaş ve renk üzerinde çalışan Atlı, giysilerin kol uçları, etekler ve pantolonlarda detay çalışarak kıyafetlere farklı bir hava katıyor. Kot kumaşların onun dünyasında özel bir yeri var. Stilistlik eğitimi gördüğü MJM kolejinde kot tutkusundan dolayı arkadaşları ona "Bayan Kot" demeye başlamış.
   <br/>
   <br/>
   Geçtiğimiz hafta düzenlediği defilesinde işlemeli kot giysilere sıkça yer veren Atlı, mankenlerin soyunma odasına perde çektirmeyi önerince organizatörler ilk kez böyle bir teklifle karşılaştıklarını söylemiş. Erkek ve bayan mankenlerin bulunduğu soyunma odasını perde ile böldüren Atlı"nın bu teklifi üzerine etraftaki kişiler yüksek sesle "Ayşe"ye saygı" diyerek alkışlamış. Kulübün patronu mankenlerin soyunma odasını kendisi düzenlemiş. Atlı"ya "İstediğin zaman burada yeniden defile yapabilirsin, kapımız sana her zaman açık olacak" demiş. Defiledeki mankenlerin de çok farklı etnik kökenlerden seçilmesine özen gösterilmiş.
   <br/>
   <br/>
   Bu hadiseyi, kendisine değil, örtüsüne saygı olarak nitelendiren stilist Ayşe Atlı, "başörtümü çıkarmam istense butiğimin kapısına kilit takıp çıkarım" diyor. Aynı zamanda Türkiye"de bir televizyon için moda programı yapmaya hazırlanan Atlı, İstanbul"un kendisi için ayrı bir önemi olduğunu belirtiyor.
   <br/>
   <br/>
   Mayıs ayında ikinci defilesini de yapacak olan Atlı"ya göre, giyim ve aksesuar alanında çeşitlilik önemli ancak elinde her şeyden tek seri bulunmalı. Ancak o zaman çevreye göre ayrıcalıklı olursun...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9559-bayan-kot-strasbourgu-sallayacagim-diyor.html), [web.archive.org (arşiv bağlantısı)](http://web.archive.org/web/20130723052929/http://www.aksiyon.com.tr:80/aksiyon/haber-9559-bayan-kot-strasbourgu-sallayacagim-diyor.html)
