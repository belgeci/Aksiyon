# İngilizler 'Ramsii' diyor

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20030904095411im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030904095411im_/http://www.aksiyon.com.tr/resim/448/50.jpg" vspace="5"/>
  </p>
 </font>
 <font class="content">
  İngiltere’de yaşayan Remzi Gür,  Türkiye'ye dönük yatırımları ve Ramsey markasıyla biliniyor olsa da, öyle bir konuyla gündeme geldi ki, artık tek bir cümle onu tanımlamaya yetiyor: Başbakan Tayyip Erdoğan’ın çocuklarına burs veren işadamı...
 </font>
 <p>
  <font class="content">
   1970’lerden bu yana İngiltere’de bulunmasına rağmen Türkiye ile ilişkilerini sıcak tutan işadamı Remzi Gür, erkek giyim markası Ramsey’i Londra’dan koordine ediyor. Yurtdışında yaşıyor; ancak yatırımlarını Türkiye’ye yapıyor. Hatta memleketi olan Kastamonu’ya... Karabük’te de demir—çelik fabrikasından sonra çevredeki ikinci büyük yatırım ona ait.
   <br/>
   <br/>
   Bir ayağı her zaman Türkiye’de olan Gür, her ne kadar memleketine olan yatırımları ve erkek giyim markası Ramsey ile biliniyor olsa da, öyle bir konuyla gündeme geldi ki, bir süredir tek bir cümle onu tanımlamaya yetiyor: Başbakan Tayyip Erdoğan’ın çocuklarına burs veren işadamı...
   <br/>
   <br/>
   İngiltere’deki Türkler ile de sıkı ilişkileri olan Gür, öğrencilerin ve iş arayan gençlerin kapısını tıklatmaktan çekinmedikleri babacan ve güler yüzlü bir insan. Gür, Türklerin sorunları ve Türkiye’nin Avrupa’daki imajına dair altyapı çalışmalarını da en az sanayiciliği kadar önemsiyor.
   <br/>
   <br/>
   Gür ile Londra’da, Palmess Green’deki ikinci mağazasında görüştük.
   <br/>
   <br/>
   Yerli malı Türk’ün malı
   <br/>
   <br/>
   – Ramsey’in bir anlamı var mı?
   <br/>
   <br/>
   İngilizler bana Ramsi diyorlardı. Yani Ramsey, Remzi’nin İngilizce yazılışıdır.
   <br/>
   <br/>
   – Made in Turkey nasıl algılanıyor İngiltere’de?
   <br/>
   <br/>
   Çok etkili değil. Burada devlerin içindeyiz. Ürünlerimizin Türk Malı olduğunu söylüyoruz. Şaşırıyorlar.
   <br/>
   <br/>
   – Dünyaya açılmak için önce kendi ülkende tutulman gerekir derler. Buna katılıyor musunuz?
   <br/>
   <br/>
   Kendi bölgenizde marka olmadan dünyada marka olamazsınız. Eğer bölgenizde bir marka değilseniz, dünyaya açılmanızın bir manası yok.
   <br/>
   <br/>
   – Kraliçe kazara Fransız marka bir arabaya binince eleştiri yağmuruna tutulmuştu İngiltere’de. Bizde ise “yerli malı” nostalji oldu. Bizdeki evrilme bir tür 3. Dünyalılık refleksi mi?
   <br/>
   <br/>
   Yerli malını bırakamazsınız. Her zaman kendi memleketinizin istikbali için Türk malını düşünmek mecburiyetindesiniz. Sanayide yerli malı üretiminin büyük önemi var. İngiltere’de hâlâ Made in England diye etiketler basılıyor. Diğer taraftan yerli malı iddiasında çok ısrarcı olmanın manası yok.
   <br/>
   <br/>
   – Kendinize nasıl bir misyon çiziyorsunuz?
   <br/>
   <br/>
   Sanayiciliğimin yanında sivil toplum örgütleri içindeki vazifemin de Türk toplumu ve Türkiye’nin Avrupa’daki imajına katkı sağlamak açısından çok önemli olduğuna inanıyorum.
   <br/>
   <br/>
   – Modacılar ve firmalar Türkiye’nin dışarıdaki imajının dünyaya açılmada dezavantaj olduğunu söylerler. Bu tür bir sıkıntı hissediyor musunuz?
   <br/>
   <br/>
   Eskiden fuarlara Türk firmalarını kabul etmezlerdi. Türklere sadece taklit eden gözüyle bakarlardı. Bugün öyle değil. Türk firmaları kendisi koleksiyon yapıyor.
   <br/>
   <br/>
   – Avrupa bizi eleştiriyor, demokrasiniz eksik, Kürt sorunu vs. var diyor. İmaj derken bunu da kastediyorum. Bu imaj sizi de etkiliyor mu?
   <br/>
   <br/>
   Demokrasi ve diğer konular Avrupa’da daha geniş zeminlerde tartışılacak bir mesele. Hiç bir ülke çok demokratik olduğunu söyleyemez. Her ülkenin demokraside zaafı, ufak tefek iç sorunları var. Bana göre bunlar sorun teşkil etmiyor.
   <br/>
   <br/>
   – İşini iyi yapanlar için sorun yok mu diyorsunuz?
   <br/>
   <br/>
   Herkes işini iyi yapmak mecburiyetinde. Kimse sizin basit ve ucuz yaptığınız işe talip olmaz. Ucuz yaptığınız iş sizin etrafınızda sizinle birlikte ucuz kalır. Kalite üretiyorsanız elbette ki marka olmaya talipsiniz demektir.
   <br/>
   <br/>
   – Ticari faaliyetlerinizdeki ahlaki duruştan dolayı aldığınız bir ödül var, Freeman ödülü. Bunun size sağladığı avantajlar neler? Hayatınızda bir değişiklik oldu mu bu ödülden sonra?
   <br/>
   <br/>
   Maddi bir girdisi yok. Freeman ödülü İngiltere’de 1300’lü yıllardan beri veriliyor. Sanayici ve çiftçilerin köprülerden geçişini parasız yapalım, onları taltif edelim diyorlar. Bugün de toplumda dürüst ve başarılı olan insanlara bu ödül veriliyor. Birtakım serbestiler tanıyor. Yerli kıyafetim olsa, bununla gezmeme müsaade ediliyor. Çiftliğim olsa ve bin koyunum olsa, bu koyunla Tower Bridge’den geçebilirim. Diyelim ki, sarhoş oldum ve etrafı rahatsız eden davranışlarım oldu, elime kelepçe vurulmaz. Sadece karakola gel derler vs...
   <br/>
   <br/>
   – Türk modacılardan biri, Türk erkeğini –özellikle de TBMM’deki siyasileri– siyah renkten kurtarmalıyız, demişti. Siz nasıl düşünüyorsunuz?
   <br/>
   <br/>
   Renk ciddiyeti vardır. Kişiler işiyle uyumlu giyinmeli. Teşrik—i mesaide bulunduğu kişilerin aynı düzeyde ve renklerde giyinmesi de renk tercihini yönlendirir. Çoğunlukla resmi renk koyudur. İngiltere’de çizgili elbiseler senelerce kullanıldı.
   <br/>
   <br/>
   – Türkiye'de şuandaki  milletvekillerinin çoğu Ramsey giyiyor diyorlar. Doğru mu?
   <br/>
   <br/>
   Doğrudur. Sağolsunlar eşimiz, arkadaşımız bizden giyiniyor. Daha önceki hükûmetlerde de bizden giyinen bir çok dostumuz, arkadaşımız vardı. Bu zevkle alakalı bir şey.
   <br/>
   <br/>
   – Ramsey sempatisi, Başbakan Tayyip Erdoğan ile olan ilişkilerinizle alakalandırılabilir mi; daha önceki dönemlerde de böyle bir süreç var mıydı?
   <br/>
   <br/>
   Tabiri caizse, Türkiye’nin mücahidiyim. Otuz senedir İngiltere’deyim ve İngiltere’den bu markayı yerleştirmeye uğraşıyorum. Sayın Başbakan ile eskiye dayanan bir dostluğumuz var. Benim elbisemin giyilmesinden şeref duyarım. Sayın Başbakanımız iyi giyinmeyi bilen birisi.
   <br/>
   <br/>
   – Başbakan Erdoğan sizin elbiselerinizi mi giyiyor?
   <br/>
   <br/>
   Bizim elbiseleri giyer, evet.
   <br/>
   <br/>
   Kravatlar da mı sizden?
   <br/>
   <br/>
   Sayın Başbakanımız buraya geldiği zaman İngiliz gazeteleri bile kendisinin çok iyi giyindiğini yazdı. Bizden giyinir manasıyla söylemiyorum ama hakikaten giyinmeyi bilir. Alışverişinde seçimini yüzde doksan kendisi yapar. Kravatlarını da kendisi seçer.  Başka hangi markaları giyiyor bilemem.
   <br/>
   <br/>
   – Tayyip Erdoğan’ın çocuklarının okul masraflarını finanse eden işadamı olarak anılmak, sizi rahatsız etti mi? Pişmanlık duydunuz mu?
   <br/>
   <br/>
   Bu konuya girmeyelim.
   <br/>
   <br/>
   – Ya da şöyle sorabiliriz; iyi ki de burs vermişim ya da keşke böyle gündeme gelmeseydim dediğiniz oluyor mu?
   <br/>
   <br/>
   Şunu söyledim her zaman; birileri Türkiye’de veya dünyanın başka yerlerinde birilerine, birinin çocuklarına veya başka birilerine yardım ediyor. Ben yardım ettiğim kişileri söylemek istemiyorum. O günün şartlarında Sayın Erdoğan hapisteydi. Herhangi bir beklentimiz hiçbir zaman olmadı. Sayın Sabancı binlerce talebe okutuyor. Bunun içinde Sayın Erdoğan’ın çocukları da olabilirdi. Asıl, “Başbakanın çocukları yurtdışında niye okuyor acaba” sorusunu sormak lazım. Çocuklarımız yurt dışında neden okumak zorunda kalıyor?...
   <br/>
   <br/>
   Avrupa yetmez
   <br/>
   <br/>
   – Türkiye ABD pazarına girmekte çok gecikti. Avrupa pazarında olmak daha mı cazipti?
   <br/>
   <br/>
   Avrupa’ya açıldığımız zaman bu pazar bize yetiyordu. Fakat şimdilerde Avrupalı müşterilerimizi biraz da kaybettik. Pazarımız daraldı. ABD pazarına ulaşılamıyor. Biz firma olarak bu pazara giriyoruz.
   <br/>
   <br/>
   - Türkiye, AB kıstaslarına yaklaşan bir ülke olarak tekstilde ne tür strateji izleyebilir?
   <br/>
   <br/>
   Doğrusu,Türkiye tekstilinde atılımın geri kaldığını düşünüyorum. 1980’lerden sonra rahmetli Özal’ın gelişiyle bir atılım oldu. Aradan geçen 20 seneden beri tekstil istediğimiz seviyeye gelemedi. Türkiye iş gücü açısından hem zengin hem de dinamik bir yapıya sahip.Türkiye’nin Avrupa’da önemli bir iş—bilgi gücü var. Buradaki bağ ile Türkiye’deki bağ birleştirilemedi.
   <br/>
   <br/>
   – Türkiye Avrupa’ya pahalıya gelen üretim mi yapıyor?
   <br/>
   <br/>
   Avrupa imalatı bıraktı. Ucuz ülkelere yöneldi. Mesela daha evvel Varşova Bloku’ndaki ülkelerle çalışması yoktu. Türkiye cazipti. İş gücü yüksek, teknolojiyi hemen sahiplenebilen, hareket kabiliyeti iyi bir ülke olması hasebiyle Türkiye tercih ediliyordu.
   <br/>
   <br/>
   – Tekstil kotalarının kaldırılmasıyla 2005’ten sonra Türkiye önemli bir yol ayrımına girecek. Türkiye’nin 2005’e kadar yapabileceği bir şeyler var mı? Mesela, Çin ciddi atılımlar yapmak üzere.
   <br/>
   <br/>
   Türkiye’nin iki türlü şansı var. Birincisi, artık üretim yapmayan Avrupa’daki şirketlerle ortaklık bazında çalışabilir. Hatta üretim bandında onlara ortaklık verebilir. Veya kendi markasını Avrupa’da belirli bir yere getirmesi lazım.
   <br/>
   <br/>
   – Bir tür şirket ortaklığı mı öneriyorsunuz?
   <br/>
   <br/>
   Şirket evlilikleriyle kalıcılığı sağlamak lazım. Şirketleşmeyi Türk milletinin mecburiyetlerinden birisi olarak görüyorum. Aile şirketleri düşüncesi içinde kaldığınız müddetçe ne dünyadaki finans kurumlarından istifade edebilirsiniz, ne de marka olma şansınız olabilir. 2005’e az bir zaman var. Dünya devlerini düşünün. Mark&amp;Spencer’in bütçesi neredeyse Türkiye bütçesi kadar. İkinci olarak da finans gücümüz henüz oluşmadı. En büyüklerimiz Türkiye’nin dışına çıkmaya ihtiyaç duymamış.
   <br/>
   <br/>
   – Büyük markaların fason üreticisi olan bir ülke aynı zamanda kendi markasını da oluşturamaz mı?
   <br/>
   <br/>
   Fasoncu bir müessese olarak marka üretmek istediğiniz zaman, çalıştığınız şirket sizi kabul etmez. Çünkü rakip olursunuz. Üçüncü ligdeki bir takım olarak gelip birinci ligde oynamak istediğinizi söylüyorsunuz. Lig değiştirmek kolay bir şey değil. Stratejik çalışmalar yapmanız lazım.
   <br/>
   <br/>
   – Fason olarak mı gideriz diyorsunuz?
   <br/>
   <br/>
   Hayır. Fason olarak yola devam ederken bile markanızı üretebilirsiniz ancak bunu yaparken karşı tarafı rahatsız etmemeniz lazım. Çok öne çıkarsanız bu sefer size fason veren şirketi kaçırırsınız. Fincancı katırlarını ürkütmeden bu işi yapabilirseniz iyi. Ümitsiz değilim. Türkiye bu şekilde devam ederse belki 10 sene sonra dünyada iddialı olamasa da kabul görür bir marka olacaktır.
   <br/>
   <br/>
   – Firmaların desteklediği tasarımcılar vardır. Sizin tasarımcınız var mı?
   <br/>
   <br/>
   İtalyan Türk ve Alman tasarımcılarımız var ancak desteklemek anlamında çalıştığımız bir tasarımcımız yok. Altyapımız yavaş yavaş oluşuyor.
   <br/>
   <br/>
   – Hiç kendi tasarladığınız bir giysi oldu mu?
   <br/>
   <br/>
   Olmadı. Ben modacı değilim. Managament’ım.
   <br/>
   <br/>
   – Kastamonu’ya yatırım yaptınız. Dokuma alanında burada projeleriniz olacak mı?
   <br/>
   <br/>
   Kastamonu’da dokumalar nostalji halinde kalmış. Sanayiye dönüşmemiş. Yatırımımızı Kastamonu’ya yönlendirdik ve öncü olduk. Tekstil veya konfeksiyonun büyük şehirlerin dışında da yapılabileceğini gösterdik. Kastamonu’dan dünyaya bir marka üretebiliyoruz. Karabük’te en büyük sanayi kuruluşu olan demir—çelikten sonra bizim fabrikamız geliyor.
   <br/>
   <br/>
   – Siyasete girmeyi düşündünüz mü, ya da teklif geldi mi?
   <br/>
   <br/>
   Düşünmedim. Sanayici ve işadamlarının kendi işini yapmalarının daha doğru olacağı kanaatindeyim.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2760&yorum_id=1), [web.archive.org (arşiv bağlantısı)](http://web.archive.org/web/20030904095411/http://www.aksiyon.com.tr:80/detay.php?id=2760&yorum_id=1)
