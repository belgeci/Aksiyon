# GÖKTEN ÜÇ ELMA DÜŞMÜŞ...

*Meral Yılmaz 2001.08.04*

<div>
 <p class="spot">
  Gökten sadece üç elma mı düşer? Hayatı boyunca insanın karşısına sadece üç şans, üç mucize, üç hayırlı kısmet mi çıkar? Bu üçüncüsüne mutlaka sıkı tututunmalı, "Allah'ın hakkı üçtür" derler. Bir kızın karşısına üç kısmet çıkar, hiçbirini değerlendiremezse bir daha da kolay kolay evlenemez...
 </p>
 <p class="metin">
 </p>
 <p class="metin">
  konulup üç dilek tutmasının istenmesi bundan mıdır? Bütün dünyada 3'ün gizemine neden inanılır? Üç, beş, yedi... Tek rakamların sırlarına vâkıf olanımıGökten sadece üç elma mı düşer? Hayatı boyunca insanın karşısına sadece üç şans, üç mucize, üç hayırlı kısmet mi çıkar? Bu üçüncüsüne mutlaka sıkı tututunmalı, "Allah'ın hakkı üçtür" derler. Bir kızın karşısına üç kısmet çıkar, hiçbirini değerlendiremezse bir daha da kolay kolay evlenemez...
 </p>
 <p class="metin">
  Hintli kızların eline düğün kınası yakılırken üç pirinç tanesi konulup üç dilek tutmasının istenmesi bundan mıdır? Bütün dünyada 3'ün gizemine neden inanılır? Üç, beş, yedi... Tek rakamların sırlarına vâkıf olanımız yok ama üçten sonrasını, dördü, beşi, altıyı hayatı boyunca bir sonraki olarak bekleyen, ümit eden, hatta gelecek olanı büyük bir teslimiyetle kabullenmeye hazır olanlar az mıdır hayatta?  "Bir dahaki sefere inşaallah" deriz hep. Bir daha karşılaşabilsem, bir dönse, bir daha iş bulabilsem, bir sağlığıma kavuşsam...
 </p>
 <p class="metin">
  Şansın yanıbaşımızdan geçtiği ama ya göremediğimizden ya da önem vermediğimizden elimizi uzatıp ona dokunamadığımız anlar olmuştur. Başımıza konmak üzere olan "devlet kuşu"nu bizden daha iyi görüp onu değerlendirmemiz konusunda yalvaran, ısrar eden yakınlarımız da olmuştur. Ya da tam tersi. Farklı dönemlerde üç farklı ve büyük fırsatla karşılaşan, üç önemli dönemeçte de kendi adına başkalarının karar verdiği birini tanısaydınız ne düşünürdünüz?
 </p>
 <p class="metin">
  Adile Naşit
 </p>
 <p class="metin">
  onu büyütebilirdi
 </p>
 <p class="metin">
  Sene 1965. Adile Naşit, Esen Püsküllü gibi ünlü sanatçıların oturduğu, Gazanfer Özcan ailesinin gelip gittiği Beşiktaş'taki İba Sitesi 1. Blok'un kapıcı dairesine yerleşen Sivaslı bir ailenin muzip yüz ifadeli bir kız çocukları vardır.  İkinci dairede oturan Adile Naşit'in dikkatinden kaçmaz bu küçük afacan. Zayıf, cılız ama oldukça sevimlidir. Bir süre sonra Adile Naşit'in 14 yaşlarındaki oğlu açık kalp ameliyatı geçirir ve onun üstüne titreyen biricik annesinin kollarından uçup gider. Oğlunun acısı ve hasretiyle yanıp tutuşan Naşit'in  evindeki çocuk odasında bebekler, oyuncaklar, eşyalar öylece mahzun ve sahipsiz kalır.
 </p>
 <p class="metin">
  Film çekimlerinden sonra eve dönüşte mutlaka kapıcı dairesine uğrayıp minik Gülsüm'ü öpüp koklayan Adile Naşit, onu evlat edinmek ister. Sonraki dönemlerde de birkaç kez şans treni ayağına kadar gelen bu küçük sevimli kızın ilk şans trenidir ünlü sanatçı Adile Naşit'in evlat edinme teklifi.
 </p>
 <p class="metin">
  "Bir evlat edinmek istiyoruz. Gülsüm'ü çok sevdik. Sizler de iyi insanlara benziyorsunuz" der Naşit. Tanıyıp kanının kaynadığı bir çocuğu almak ister. "Bütün varımız yoğumuz onun olacak, hayatı kurtulur, iyi bir eğitim alır" diye de ekler.
 </p>
 <p class="metin">
  Tek çocukları olmasına rağmen Naşit çiftini kıramayıp Gülsüm'ü evlat edinmelerine izin verir aile. Aradan bir yıl geçmek üzereyken, Gülsüm'ün annesine doktorlar başka bir çocuğunun olmayacağını söylerler. Bunun üzerine babası Gülsüm'ü müşfik ve cici anne Adile Naşit'ten geri alır. Altı yaşlarındadır Gülsüm o dönemlerde.
 </p>
 <p class="metin">
  Naşitler alternatif teklifler de getirirler aileye: Daha geniş bir eve taşınırken kendileriyle birlikte gelmelerini önerirler. Böylece anne ev işlerinde yardımcı olacak, baba şoförlük yapacak, küçük kızlarından da ayrı kalmamış olacaklardır. Gülsüm'ün babasının bazı çekinceleri olur ve önerilere bir türlü razı olmaz.
 </p>
 <p class="metin">
  İngiltere'de
 </p>
 <p class="metin">
  okuyabilirdi
 </p>
 <p class="metin">
  Adile Naşit'le yaşadığı günlerin sıcaklığı ayrı bir yer tutuyor Gülsüm'ün hayatında. Film setlerinden en net hatırladığı isim ise Erol Taş. Cılız bir çocuk olduğu için onu beslemeye çalışan Adile annesinin ona bin bir iknayla makarna yedirmeye çalıştığı güzel günlerin ardından geçen iki yıl sonra, doktorların başka çocuğunuzun olması mümkün değil dediği ailenin bir erkek çocuğu dünyaya gelir. Aile, Gülsüm'ü cici annesinden ayırmanın üzüntüsüyle yeni bir çocuğun sevincini bile yaşayamaz. Bundan sonra ailenin üç çocuğu daha olur.
 </p>
 <p class="metin">
  Gülsüm'ün ailesi, Beşiktaş'taki kapıcılık yıllarından artırılan bir kaç kuruşla Yenibosna'dan bir arsa alır ve üstüne tek kat ev yapar. Şimdiki Sabancı İlköğretim Okulu'nda ilkokulu okuyan Gülsüm, mekan değişikliğinden de fazlasıyla etkilenir. Öğretmeninin hediye ettiği kocaman bir oyuncak ayıyı taşıyamayacak kadar minik ve güçsüz olduğu ilkokul yıllarından, Bakırköy Ticaret Lisesi'ndeki birinciliklerine uzanan başarılı bir öğrencilik hayatı olur Gülsüm'ün. Liseyi birincilikle bitirdiği yıl,  ikinci bir şans treni yaklaşır:
 </p>
 <p class="metin">
  Bakırköy Ticaret Lisesi'nde dönemin okul—aile birliği başkanı Hakkı Eşkin Özlü, bir çok idealist öğrencinin hayal bile edemeyeceği bir teklif götürür Gülsüm'e. "Seni İngiltere'de burslu okutacağız" der.  Gülsüm hemen eve gidip durumu ailesine açar. Düşünüp taşınan baba tarihi kararını açıklar: "Her gün okula onu ben getirip götürüyorum. Sağcıysan sağdan yürü, solcuysan sola geç diyorlar. İngilterelere kadar nasıl gider, üstelik kız başına!.."
 </p>
 <p class="metin">
  "Babama itiraz edemedim. Sessiz ve çok duygusaldım. Babama saygım sonsuzdu. Israr edip karşı çıkamadım" diyor Gülsüm, ikinci şans kapısının da kapanışını anlatırken.
 </p>
 <p class="metin">
  Büyüklerin kararına boyun eğip, hüznünü içine atar ve yeniden hayatın puslu yollarına koyulur ama...
 </p>
 <p class="metin">
  Bir öğle yemeğinde ...
 </p>
 <p class="metin">
  Sene 1980. Şimdi İngiltere'de dünyaca ünlü bir okulda okumak varken, üstelik liseyi de o dönemde birincilikle bitirmişken üç yıl boyunca işsiz ve parasızdır Gülsüm. Ailesi beş çocukla perişan haldedir. Sonunda asgari ücretten de çok düşük bir maaşa talim edip Yenibosna'da Sevinç Konfeksiyon'da iplikçi olarak işe başlar. Hep yaslı bir hali vardır. İplikçilikte üç ay dolmak üzeredir. Öğle yemeğinde masasına bir bayan oturur ve sohbete koyulur onunla. " Sen eli yüzü düzgün ve tahsilli bir kıza benziyorsun, niye bu işi yapıyorsun" der. Ailesinin maddi sıkıntılar içinde olduğunu anlatır Gülsüm.
 </p>
 <p class="metin">
  Ertesi gün konfeksiyonun müdürü Gülsüm'ü çağırır. Fabrikanın baş modelistinin onunla çalışmayı teklif ettiğini, bunu kabul edip etmeyeceğini sorar.  Oysa ki işe yeni girdiği günlerde müdüre az yalvarmamıştır Gülsüm; muhasebe mezunu olduğunu söyleyerek finansla ilgili departmanda görev almak istemiş ama  bu isteği kabul görmemiştir. Şimdi onun kendi ayağına gelip iplikçilikten modelistliğe terfi etmesini isteyişine anlam veremez ama "Deneyebilirim" der.  Dolayısıyla bir gün önceki yemekte içini döktüğü kadın hem ona üçüncü bir şans kapısını aralayacaktır hem de tüm iş hayatı boyunca ona kol kanat gerecektir.
 </p>
 <p class="metin">
  Sevinç Konfeksiyon'a gireli henüz üç ay olan Gülsüm'ün bölüm değiştirmesiyle maaşı da 16 bin'den 20 bin liraya çıkar. Kısa sürede model çıkarmada da başarısı dikkat çeker. Öyle ki, konfeksiyonun diğer modelistlerine fark atmaya başlar. Bir kaç ay sonra konfeksiyonun en iyi modelisti olur. Onun elinden tutan ve adından söz ederken "Modelist Ablam" dediği Hayriye Bekiroğlu, bir kaç ay sonra başka bir firmaya geçer ve Gülsüm'ün de Etiler'de Allegria butiğe geçişine ön ayak olur. Gülsüm Allegria'da 40 bin lira maaşla çalışmaya başlar. Bir süre sonra Hayriye Hanım, Altın Makas firmasına girer ve onu da yanına alır. Maaşı 90 bin lira olur. Altın Makas'lı günleri Karakaş firması izler. Maaşı 120 bine çıkar. Bir ay sonra Hayriye ablası kendi işini kurar, Gülsüm'ü de Vepa'nın giyim fabrikasına aldırır. Bundan sonra kariyerinde zirveye çıkacak olan Gülsüm, modelistlikte başı sıkıştıkça Hayriye ablasından yardım alır. Aynı firmanın Osmanbey Toptan Mağazası'na modelist olarak transfer edilir. Maaşı 160 bin liraya çıkar. Çalışkan, başarılı ve arkadaşlarıyla uyumlu olan Gülsüm'ün mağazaya şef olarak atanmasının gündemde olduğu günlerde uzak akrabalardan onunla evlenmek isteyen bir talibi çıkar. Yıl 1985. Gülsüm 23 yaşındadır. İplikçilikle başladığı iş hayatında üç yıllık sürede maaşı 16 binden 160 bin liraya yükselmişken, dönemin hatırı sayılır bir firmasında başarılı bir modelistken evlenip işi bırakır.
 </p>
 <p class="metin">
  Mesleğinin zirvesini yaşarken, kariyerini elinin tersiyle çevirmesinde etkili olan eş adayı ise kumral, uzun boylu bir inşaat işçisidir. "Görüştük, beğendim ve kapıldım" diyor Gülsüm.
 </p>
 <p class="metin">
  Haberi duyan Modelist Abla Hayriye Bekiroğlu hayalkırıklığına uğramış. Patronları ve iş arkadaşları da iyi düşünmesini önermişler kaç kere ama Gülsüm kararından dönmemiş. Evlenip evinin hanımı olmuş.
 </p>
 <p class="metin">
  Ünlü bir modacı olabilirdi
 </p>
 <p class="metin">
  Altı yıl sonra Bakırköy Devlet Hastanesi'ne kaldırılır. Evliliğinden iki kızı bir oğlu olan Gülsüm hızla kilo kaybetmeye başlamıştır. Otuzbeş kiloya kadar düştüğünde baygınlık geçirip Bakırköy Devlet Hastanesi, Özel Yenibosna Hastanesi, Haseki derken yürüyemeyecek halde, kucakta bir kaç ay  hastane hastane dolaşır.
 </p>
 <p class="metin">
  Sindirim sisteminde emilim bozukluğu teşhisi konmuş ve süt ürünleri, baklagiller ve tahıl ürünleri yemesi yasaklanmış. Ölümcül bir hastalığı olduğunun farkında.
 </p>
 <p class="metin">
  Yenibosna'da, evinin yakınında küçük bir terzi atölyesiyle dördüncü şansını aramaya koyulmuş Gülsüm. En büyük isteği ilaçlarının parasını çıkarabilmek. Teşhisin üzerinden yedi yıl geçmiş. Hastalığıyla ilgili son gelişmeleri ve tedavi yöntemlerini bilmiyor.
 </p>
 <p class="metin">
  Şimdi, hayatına teğet geçen şans trenlerine üzülemiyor bile. Daha büyük acısı var.  Hayat sayfalarını hızla çeviren rüzgara direnecek ne fiziksel gücü ne de yeterli parası var. Kocaman bir terzi makası, mezurası, kumaşlarla doldu bir kaç raf ve overloktan oluşan dördüncü şans trenine iyi tutunmaya çalışıyor. Başka da bir şansı yok.
 </p>
 <p class="metin">
  "Hayatıma hep erkekler yön verdi" diyen Gülsüm'ün, aralamaya çalıştığı kapıdan ancak bir şifacı girmeli ki onun hayatında dördüncü şanstan bahsedilebilsin. Bu Allah'ın bir ihsanı olurdu gerçekten. Ama hatırlatalım, o hayat çizgisinde üç kez bu ihsana yakınlaşmış biri. Dördüncüsü neden olmasın?
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325035202/mailto:meral.yilmaz@aksiyon.com.tr">
   meral.yilmaz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/348/haberler/1.htm), [web.archive.org (arşiv bağlantısı)](http://web.archive.org/web/20020325035202/http://www.aksiyon.com.tr:80/2001/348/haberler/1.htm)
