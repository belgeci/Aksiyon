# Kar görmeden tedbir almam abi

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20040306132313im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040306132313im_/http://www.aksiyon.com.tr/resim/478/46.jpg" vspace="5"/>
  </p>
 </font>
 <font class="content">
  Şu bir gerçek ki, insanımızın sorumluluk bilinciyle yola çıkması için kar yağdığını ve yolların kayan ve kaza yapan zincirsiz araçlar yüzünden tıkanmış olduğunu gözleriyle görmesi, hatta mümkünse bu trajedinin yaşandığı trafikte saatlerce mahsur kalması gerekiyor.
 </font>
 <p>
  <font class="content">
   Bilmem dikkatinizi çekti mi, her kar yağdığı zaman “Türkiye kara teslim oldu” denir. Etrafa daha dikkatli bakanlar fark etmiş olmalı. Yol kenarına çekilmiş ya da terk edilmiş araçların havaya kaldırılmış sileceklerine bakılırsa asıl teslim olan araçlardı. Nitekim, son kar trafiğini bir haber kanalında izah etmeye çalışan İstanbul Valisi Muammer Güler de araç manzaralarına ilişkin benzer bir beyanatta bulunmuştu. Tıkanan yollarda kuyruk oluşturan araçlarda vatandaşların kendi rızalarıyla beklediklerini izah eden Güler, yoğun kar yağışı nedeniyle insanların değil, arabaların yollarda kaldığına vurgu yaptı.
   <br/>
   <br/>
   Karın bastırmaya başladığı ilk andan itibaren büyük şehirlerde ve şehirler arası bağlantı yollarında zincirsiz araçların neden olduğu sorunlar yüzünden trafik tamamen kilitleniyor ve kilometrelerce taşıt kuyrukları oluşuyor. Bu yılki karlı hava, Marmara ve Ege’yi kapsayan Batı bölgelerinde öğle saatlerinde hızlanmaya başlayınca sürücüler ve hatta yetkililer için bu durum önemli bir savunma mekanizması teşkil etti. Meteoroloji kaç gün öncesinden ne demiş olursa olsun kar görmeden etekleri tutuşmayan insanlarımız için karın öğle saatlerinde yağmaya başlaması tedbirsiz yola çıkmalarını örtbas etmek için gösterilen mazeretler arasında yer aldı. Eğer akşamdan yağsaydı insanlar da ona göre ertesi gün teçhizatlarını takınıp öyle yola çıkacaklardı! İşin garibi, benzer bir durum 2002’de ve öncesinde de yaşandı. Hiç abartısız, tam bir hafta önce Sibirya soğukları gelecek diye televizyondan adeta bangır bangır haber verildi. Bir sonraki hafta sonu tatilinin ertesinde, pazartesi sabahı saat 8’de hücum eden kar, insanları yollarda işlerine giderken yakalayıverdi. İstanbul’da TEM yolu, köprü bağlantıları ve rampalı yollarda eskimiş lastikli ve zincirsiz arabaların sebebiyet verdiği kazalar, yolu kapatan eski araba manzaraları trafiği saatlerce tıkadı. Tedbir almamakla itham edilen Belediye ve diğer birimlerin sözcüleri arasında yine aynı şekilde, kar yağışının insanların evlerinden çıktıkları sabah saatlerinde bastırdığı ve dolayısıyla akşamdan tedbir alamadıkları yönünde “Polyannacı” yorumlar da göze çarptı.
   <br/>
   <br/>
   Şu bir gerçek ki, insanımızın sorumluluk bilinciyle yola çıkması için kar yağdığını ve yolların kayan ve kaza yapan zincirsiz araçlar yüzünden tıkanmış olduğunu gözleriyle görmesi, hatta mümkünse bu trajedinin yaşandığı trafikte saatlerce mahsur kalması gerekiyor. Aslında bu tür dersler de yetmiyor kış havasında aracımızın bakımını önemsememiz için. Çünkü trafikte çekilen ıstıraplar havalar düzelince unutuluyor ve bir sonraki yıl ayını hadise tekerrür ediyor.
   <br/>
   <br/>
   Tavsiye etmektense emir mi yağdırılsaydı?
   <br/>
   <br/>
   Her kış, meteorolojiden alınan bilgiler doğrultusunda trafik müdürlükleri, emniyet ve valilik vatandaşları uyarıyor: “Aman ha, yollara zincirsiz çıkmayın, arabanızda çekme halatı, takoz vs. bulundurun; evinizin, işyerinizin ve kamu binalarının önündeki karları temizleyin. Mecbur kalmadıkça evinizden dışarı çıkmayın”... 2002’de dönemin İstanbul Valisi Erol Çakır’ın bu yöndeki tavsiyesi henüz hafızamızda taptaze dururken megakent İstanbul yine bir saatte yenik düştü.
   <br/>
   <br/>
   Doğal afetle mücadele için Valilik ve İstanbul Büyükşehir Belediyesi’nin ortak çalıştığı bir kriz masası var. AKOM olarak bilinen bu merkezin yüzlerce aracı ve personeli kriz anında büyük ölçüde eli kolu bağlı beklemek durumunda kalıyor. “80 bin ton tuz var elimizde ama yollar kapalı olduğu için sorunlu bölgeye ulaşamıyoruz” diyor İstanbul Büyükşehir Belediyesi Ulaşım Daire Başkanı Rafet Bozdoğan. “Meteoroloji bize bilgi verince biz de insanlara zincirsiz araçlarla yola çıkmamaları gibi birtakım hayati konularda tavsiye niteliğinde uyarılarda bulunduk. Emir niteliğine dönüştürmedik, baskıcı bir politika olarak algılanmaması için. Keşke yasaklamalara gitseydik, çünkü insanlar yasak olmayınca kurallara uymuyor” şeklinde serzenişte bulunuyor Bozdoğan. Belediye yetkililerinin de birtakım eksikleri bulunduğunu ancak her türlü tedbiri aldıklarını ve bu tür afetler için daima hazırlıklı olduklarını kaydediyor. Teknik olarak eksikleri olmamasına rağmen tıkanan yollara müdahalede gecikmelerini de vatandaşların hatalarına bağlıyor. “İnsanlara yasak uygulamalıydık” diyen Bozdoğan, bundan sonra tavsiye yerine yaptırım uygulanması gerektiğini düşünüyor son hadiseden yola çıkarak. “Karın ilk yağmaya başladığı gece 3.30’dan itibaren zincirsiz çıkmama yasağı getirmeliydik” diyor. Bir gün öncesinden yolların temizlenip tuzlandığını kaydeden Bozdoğan, araç sürücülerinin hataları nedeniyle kar yağışı esnasında yollara müdahale edemediklerini belirtiyor. Bozdoğan’ın şikayet ettiği en önemli aksaklıklar arasında emniyet şeridinin ihlal edilmesi ve yetersiz araçla yola çıkılması var. İnsanların yollara ve park edilmemesi gereken yerlere park ettiğini, gelişmiş ülkelerde bu durum karşısında ağır para cezaları kesildiğini kaydediyor.
   <br/>
   <br/>
   Lastikleri eski olan, zincirsiz ve yetersiz yakıtı bulunan sürücülerin yanında araba kullanma yeteneği tam gelişmeyen insanların da şehir disiplinini ihlal ettiklerini düşünüyor. Acil durumlarda uyulması gereken en önemli kuralın trafikte aksama meydana geldiği zaman araçların bulundukları şeritte kalması olduğunu belirtiyor. “Dünyanın her yerinde kış olur, teknolojinin bir sınırı vardır, teknik müdahale noktası afetle mücadelenin tamamını kapsamaz” diyen Bozdoğan, vatandaşların yardımı da karla mücadelede önem arz ediyorken, ülkemizde ise vatandaşların sorunun neredeyse yüzde 90 kaynağı durumunda olduğuna vurgu yapıyor.
   <br/>
   <br/>
   Kar beklentisi duyurulduğu zaman ertesi gün, İstanbul’daki insanların ancak yüzde 10’unun zincir taşıdığını izah ediyor. Boğaz Köprüsü’nde meydana gelen araç kuyruğunun neredeyse Merter’e kadar ulaştığını gözlemleyen Bozdoğan, köprü girişinde zincirli araçlara öncelik verilirken ortaya çıkan bu tabloya bakarak tedbirli yola çıkan araç sayısının çok az olduğu bilgisini doğruluyor.
   <br/>
   <br/>
   Kimseden çekmedi tırlardan çektiği kadar
   <br/>
   <br/>
   TEM üzerinde meydana gelen tıkanıklık da Haramidere civarında 3 tırın yan yana yolda kalması hadisesiyle ilintili aslında. Bu aksaklığı da aynı şekilde sürücü garabetine bağlayabiliriz. Tırlardan biri yolda kalınca diğeri ben daha iyi sürerim ve bu rampayı çıkabilirim der gibi kuvvet gösterisine kalkışıyor ve aynı tırın yanında o da yolda kalıyor. Bu kez üçüncü tır aynı serüvene soyunuyor. Önünde benzer iki örnek olması üçüncü tır sürücüsünün uyanması için yeterli olmuyor. Oysaki, büyük araçların trafikte sollamaları kurallara aykırı bir durum.
   <br/>
   <br/>
   Bu yıl kar trafiği, daha çok tır sürücülerinden çekti dersek abartı olmaz. Sadece İstanbul’da değil, ülkenin birçok yerinde tırlar trafiğin ipini çekti. Edirne’de buzlanan yolda kontrolden çıkan bir tır, Tunca köprüsünden uçtu. Henüz 28 yaşında olan araç sürücüsü hayatını kaybetti. Balıkesir—İzmir karayolu, zincirsiz bir tır devrildiği için 14 saat trafiğe kapalı kaldı ve 30 km kuyruk oluştu... Bu tür örnekleri çoğaltmak mümkün.
   <br/>
   <br/>
   Zincir satanlar bayram yaptı
   <br/>
   <br/>
   İnsanımızın zincir nevinden bir şeyi bagajında dahi taşımayacağını bilen zincir satıcıları nasıl oluyorsa bir yolunu bulup her yıl trafiğin kaynama noktasında ortaya çıkıveriyor. Hiç kimse aracında yerinden kıpırdayamazken onların yer iz bulup gelmeleri ise ayrı bir beceri. Öte yandan, zincirsiz araçların yolu kapayıp komple bir mağduriyet oluşturmaları yanında kendilerine de bir hayli zararları oluyor. Onca uyarılara rağmen “zincir de neymiş abi” dercesine yola koyulanlar oluyor. Bu şekilde trafik yetkililerine yakalananlar 2002’de 23 milyon TL para cezasına çarptırılmıştı. Bu cezadan büyük ölçüde nasibini alanlarsa ticari araçlardı. Onlar da ana arterlerde dolandıklarını söyleyerek tepki göstermenin bir yolunu buldular. Gariptir bizim işyerinin birçok şoförünün de zinciri yoktu, üstelik kar yağışının ikinci günü olmasına rağmen. “Başakşehir’de mi oturuyorsun, ben gitmeyeyim, zincirim yok” demek gibi bir âdetleri var bizim şoförlerin de. “Zincirsiz yola çıkmayın” uyarısı şoförlüğüne güvenen bazı tipleri ajite ediyor olmalı. Belediye otobüslerinin bazılarında bile zincir yoktu. Geçtiğimiz yıl 4 belediye otobüsü zincirsiz olduğu için devrildi.
   <br/>
   <br/>
   Arabasında zincir olmasa da camı açıp uzatılan mikrofondan yetkililere veryansın edebiliyor tepki göstermeyi modernleşme olarak kavrayan vatandaş. Diğer yandan, kameraman arabanın zincirsiz lastiklerine zoom yapsa karizması yerle bir olacak, bunu hesap etmiyor tabii ki... Bazıları ise eskimiş lastikleriyle yolda kayıp duruyor. Yakıtı bitenleri ve arabayı yolun ortasında bırakıp gidenleri de hesaba katarsak, her türlü sürücü manzarasına vâkıf olmuş bulunuyoruz.
   <br/>
   <br/>
   Alttan ısıtmalı yol hikayeleri
   <br/>
   <br/>
   İskandinav ülkelerine gidenler hayret ve hayranlıkla ballandıra ballandıra anlatırlar, “Yılın onca ayı Norveç, İsveç kar altında kalıyor ve yollarda bir tane kar bulamazsınız.” Bizde ise senenin en fazla bir haftasında bastıran karlı günlerde hemen alttan ısıtmalı yol hikayelerini anlatıp ülkemizin ne kadar fakir ve teknik olarak geri olduğunu yazıp çizerler. Oysa alttan ısınmalı yollar yoğun karlı bir iklimimiz bulunmadığı için ülkemiz açısından son derece lüks. Bu arada Boğaz Köprüsünün yaşadığı hasar nedeniyle, zamanında Japonlar tarafından alttan ısıtmalı olarak inşa edildiğini de öğrenmiş bulunuyoruz. Ama bu buhar kazanları hiç kullanılmadığı için ne durumda oldukları da bilinmiyor.
   <br/>
   <br/>
   Kar sayesinde yıkanıp ısınanlar
   <br/>
   <br/>
   Havanın durumu eksilere çekildiği günlerde sokaklardaki kimsesiz vatandaşlara bazı tesislerin kapıları aralanıyor. Bu durum sadece ülkemize mahsus bir olay değil. Avrupa ülkelerinde de kimsesizlere sıcak mekanların kapıları açılıyor dondurucu soğuklarda. Bizde ise kimsesizlere kapılarını açan mekanların başını Alibeyköy Tevfik Aydeniz Spor Tesisleri çekiyor. Geçici misafirhaneye dönüştürülen tesislerde kimsesiz vatandaşlar senede bir gün de olsa Belediye’nin gassalları tarafından yıkanıyor ve sıcak ortama kavuşuyor.
   <br/>
   <br/>
   Sorunların çözümünü devletten bekleme refleksi içinde olan büyük şehir insanının doğal afet baş gösterdiği günlerdeki tek ortak yönü, “dağları aştım, tek başıma” dercesine birtakım zorlukları aşarak işine, evine ulaşmayı saatler sonra da olsa başarması. Sorunların kaynağına da katkımız oluyor, çözümüne de vesselam.
   <br/>
   <br/>
   Ee, pes doğrusu dedirtecek türden yaptığımız işlere bakılırsa kar manzarasının tadını çıkaracak halimiz bile kalmıyor. Şairlere esin kaynağı olan karlar büyük şehir insanı için her yıl ayrı bir stres alanı oluşturuyor. Oysaki kar bizim belleğimizde böyle yer almamıştı. Kar tanelerinden esinlenmeyen tek bir şair bile gösteremezsiniz. “Karda oynayanları seyrettiğiniz buz saçaklı bir pencereniz yoksa kar sizin hafızanızda çok farklı bir yer edinmiş demektir” diyor bir yazar. Büyükşehirlerde büyüyen bugünkü çocukların belleğindeki kar imgesini anlamak da zor olacak. Kar, onlar için, babanın sabaha karşı ancak eve ulaşabilmesinden ibaret ne de olsa.
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11114&yorum_id=1), [web.archive.org (arşiv bağlantısı)](http://web.archive.org/web/20040306132313/http://www.aksiyon.com.tr:80/detay.php?id=11114&yorum_id=1)
