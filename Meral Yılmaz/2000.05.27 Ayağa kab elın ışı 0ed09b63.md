# Ayağa kab elın ışı

*Meral Yılmaz 2000.05.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yoksa, siz de muhatabınızın ayakkabısına bakıp kişiliği hakkında yorum yapmaya yatkın olanlardan mısınız? Bazı kişiler yeni tanıştıkları insanlar hakkında fikir edinmek için hemen ayakkabılarını incelemeye alırlar.
  </font>
 </div>
 <div id="newsText">
  <font class="detail-text">
   Özenle seçilmiş bir giysinin altına sırf rahat diye giyilmiş rastgele bir ayakkabıyı asla affedemezler. Uçları sivri ve hafiften topuklu erkek ayakkabılarını gördükleri anda yüzleri asılır, o kadar ciddiye alırlar bu işi. İşin "düşmanlık" tarafı bir yana çok da haksız değildirler. Ayakkabı sosyal statü ile ilgili olduğu kadar zevk, eğilim ve kültür ile ilgili pek çok ipucu içerir. İncecik topuklarla kendisine Çin işkencesi çektiren bayanları anlamak mümkün olmadığı gibi kot pantolonların altına şık bir ayakkabı giyen ya da takım elbiseyle uzun ince uçlu ayakkabı giyenler de pek hayırla yad edilmezler ayakkabı tutkunları tarafından.
   <br/>
   <br/>
   Kimi parasına, kimi zevkine göre ayakkabısını seçiyor. Fakat her halükârda ayakkabı tutkunları önceki yüzyıllarda yaşayanlara göre daha şanslı sayılmalılar. Ayakkabı, tarih boyunca gücün göstergesi olan argümanlardan biri sayılmış. Sıradan bir Mısırlı deriden sandalet giyerken kralları altın işlemeli sandalet giyiyor. Ayakkabının ilk sandalet tarzının Mısır'da görüldüğü gibi kapalı formuna da yine Mısır'da rastlanıyor. Çeşitliliğiyle moda haline gelmesi ise Roma döneminde gerçekleşmiş. Osmanlı'da ise halkın ve saray eşrafının ayakkabıları arasında model farkı olmamakla birlikte belirgin olarak işçilik farkı göze çarpıyor. Ayakkabının zirve dönemi Fatih'in dericilere destek veren projeleriyle başlıyor. Öyle ki, şehir defterlerinde hangi tür deriden yapılmış ayakkabının kaç para olması gerektiği bile kaydedilir. Erkek ayakkabıları "merdane", kadın ayakkabıları "zenane" adıyla kayıtlıdır bu narh defterlerinde. Kırmızı sahtiyandan yapılan ayakkabılar en değerli olanı.
   <br/>
   <br/>
   "Eğri çivileri düzelterek başladık"
   <br/>
   <br/>
   El yapımı ayakkabı işçiliği, Avrupa'nın hızlı üretimi karşısında hızla yenik düşmeye başlar. Anadolu'nun bir çok kasabasından büyük şehirlerin ünlü mağazalarına ayakkabı akışı 1950'lere kadar yoğun olarak devam eder.
   <br/>
   <br/>
   1920'lerde, Nişantaşı'ndaki Goya mağazasına ayakkabı dikenler arasında Malatya Hekimhan Müftüsü de vardır. Caddeye dönük oturduğu dükkanında, kollarına geçirdiği siyah kumaştan bilekliklerle kara makinasının başındadır boş zamanlarında. Hekimhan Müftüsü yanında çırak olarak çalıştığı küçük oğluyla birlikte cepheye de hizmet verir; kamyon lastiklerinden çizme yapar askerler için.
   <br/>
   <br/>
   Malatya'dan İstanbul'a uzanan bu halkada Hekimhan Müftüsü'nün kara Singer makinası, işlevine Fatih Halıcılar Caddesi'nde devam ediyor. Hekimhan'da geçen günlerde henüz küçük bir çocuk olan Fehmi Şengün, şimdi yüzünü çevreleyen ak sakallarıyla baba yadigarı işinin başında. Vitrinlerindeki saten kaplamalı, ilginç görünümlü tek tük modelleriyle sadece meraklılarının dikkatini çekebilen küçük dükkanında olmaktan mutluluk duyuyor. Ayakkabı ustalığı onun hem mesleği hem de tek hobisi. Mendil büyüklüğündeki saten kumaş onun ellerinde şekil alıyor; bir kaç saat içinde zarif bir ayakkabıya dönüşüyor. Sahibinin beğenisiyle yorgunluğunu atacak ve sanatını bir kez daha kanıtlamış olacak.
   <br/>
   <br/>
   Zanaatkar dürüstlüğü
   <br/>
   <br/>
   İki oğluyla birlikte çalışan yetmiş yaşındaki Fehmi Şengün dışarıdaki hıza aldırmıyor. Onun kendine has bir tarzı var. Tahta masasının başında, elindeki kumaşın dikimine konsantre olmuş durumda. Bir sonraki aşamada kösele yapıştırılacak. Küçük çivileri titizlikle yerleştiriyor kumaşın üstüne. Ayakkabının üst kısmının dikişinden sonra tabana monte etme faslı başlıyor.
   <br/>
   <br/>
   Artan telaları bir poşette biriktirmiş. "Sanatkar iktisatlı olmalı" diyor. Kumaş üzerine çizeceği modeli önce gazete parçalarına çizmiş. Kumaşa aktardıktan sonra içine telasını ütüyle yapıştırıyor ve dikiyor. Ayakkabı zanaatinde "saya" denilen bu işlem, işin ençok vakit alan zor kısmı. Hazırlanan derinin örselenmesi de ustanın sabrını deneyen bir işlem.
   <br/>
   <br/>
   Ayakkabının dikiş aşamasında fazla pay bırakmayı ilke edinmiş Fehmi Usta. Bunu bir zanaatkarın müşterisine karşı dürüstlüğü olarak nitelendiriyor. Müftü babasının kendisinin kulağına fısıldadığı "kazançtan öte helal lokma" ilkesinin de payı büyük bu davranışında. Babasının bu vasiyetini o da tüm zanaatkarlık hayatı boyunca oğullarına bizat göstermek istemiş.
   <br/>
   <br/>
   Kullanılmayan deri çantadan ayakkabı
   <br/>
   <br/>
   Deri ya da her türlü kumaştan istenen model çıkarılıyor. "Gidin ünlü mağazalara model alıp gelin, aynısını çıkarırım" diyor. Daha çok gelinlikçilerden oluşuyor müşteri kitlesi. Nişan elbisesi için ayakkabı yaptıranlar, sanatçılar, el yapımı ayakkabının tutkunları da var bu dükkanın müdavimleri arasında. Kullanmadığınız deri çantalar, deri etekler, montlar, deriden yapılmış ve artık işe yaramadığını düşündüğünüz ne varsa size ayakkabı olarak geri dönebiliyor. Üstelik modelini de siz beğeniyorsunuz.
   <br/>
   <br/>
   Yüksekliğinden dolayı giyilemeyen ayakkabıların çöpe atılmasına da bir çözüm bulmuş Şengün Usta. Ayakkabıyı tümden söküyor ve istenen kısalıkta bir topuk yapılıyor. Deri yetmemişse o da dert değil. Modele başka parçalarla kombine yapılıyor; iş tamam...
   <br/>
   <br/>
   Baba yadigarı bu işi aynı aileden bir sonraki kuşağın sahiplenmeyeceğinin farkında Şengün Usta. "Bizden sonra el yapımı ayakkabı işi bitmiş demektir" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6203-ayaga-kab-elin-isi.html), [web.archive.org (arşiv bağlantısı)](http://web.archive.org/web/20140714203301/http://www.aksiyon.com.tr:80/aksiyon/haber-6203-ayaga-kab-elin-isi.html)
