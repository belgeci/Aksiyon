# Türk motıflerı kapış kapış

*Meral Yılmaz 2000.01.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2000'in ilk yılının yükselen rengi kırmızı olarak belirlendi. Üçüncü bin yıla girerken insanların hayata daha farklı bakıp daha tutkulu yaşama isteklerini sembolize edecek kırmızı renk.
  </font>
 </div>
 <div id="newsText">
  <font class="detail-text">
   Bir rengin felsefesine takılmadan önce Milano ve Paris'in dünya üzerindeki çekim gücünü bilenler kırmızının da bir özgün moda hilesi olduğunu bilirler. Ancak burada bir noktanın da altını çiziyor modacılar. Geçen yüzyıl geride kalması umulan en paradoks yüzyıldı. İnsanlar teknik olarak ilerlerken insani yönden geri kaldılar. Bundan sonrasında artık kişilerin kendi auraları, kişilik ve hayalleri doğrultusunda giyinmeleri ve öyle bir dünya kurmaları umut ediliyor. Moda bir tekerrürden ibaretse ve bu tekerrürdeki pusula her dönemde geçmişin sanat çağını gösteriyorsa bugünün moda devi olan Milano ve Paris'in gizemi nedir o halde? Bugünün başarısının geçmişteki kültürün sentezine bağlı olduğu gerçeği, geçen yüzyılın önemli bir pastasına hakim olan moda merkezlerini tartışmaya açıyor. İtalya geçmişinde rönesans yaşamış ve iliklerine kadar sanatla iç içe kalmayı sürdürmüş bir ülke. Dünya modasındaki liderliğini geçmişteki motif özelliklerini sentezleme ve bugüne uyarlama gücüne borçlu. Fransa da bu örnekten fazla bağımsız değil.
   <br/>
   <br/>
   Geçmişin zengin desenleriyle yeniden
   <br/>
   <br/>
   Bizim ülkemizin de zengin bir sanat ve tekstil geçmişi var. Ancak bugün kabul gören kanaat, herkes kırmızı giyiyorsa yeşilin satılamayacağı yönünde. Uluslararası bir kent halini alan dünyanın moda ekseni dışında durabilmek bu denli imkansız ve de anlamsız sektör için. Moda'nın başkentlerinde oluşturulan trendleri izlemek ya da reddetmek gibi bir tartışmayı daha ilk baştan anlamsız kılıyor bizim bu güç karşısındaki konumumuz.
   <br/>
   <br/>
   Dünyanın belirli merkezlerinde geliştirilen moda trendlerini izlemenin yanında bizim kültürümüzden çıkıp gelmiş, kendi desenlerimiz, kendi özgün tasarımlarımız da olmalı. İşte böyle bir yaklaşımdan hareketle tüm bu acımasız devinime rağmen ümit serpiştiren bir projeyle çıkageliyor Türk Tekstil Vakfı. Geçmişteki zengin desen, renk ve kumaş özelliklerinin yeniden gün yüzüne çıkarılması amacıyla kumaş desenleri yarışması düzenleniyor. Modada söz sahibi olan ülkeler kendi geçmişlerine dönerek motif özeliklerini tekrar gündeme getirebilmiş ve geçmiş yüzyılın önemli bir bölümüne hakim olmuşlarsa 3. bin yılda yani yüz yıl sonra da olsa neden biz de böyle bir sentezi başaramayalım... 3. bin yılda Osmanlı desenleri projesinin mimarlarından Marmara Üniversitesi Tekstil Bölümü Başkanı Profesör Dr. İnci Tezcan bu şekilde yorumluyor araştırmanın sağlayacağı faydayı. Ülkemizin geçmişe dönük tekstil zenginliğinin araştırılması ve yeniden kullanılabilir kılınması, hem sektöre büyük sıçramalar kazandıracak hem de önümüzdeki yüzyılda Türk motifleri dünya modasında söz sahibi olabilecek Tezcan'ın tezine göre. Ancak bunun için geçmişe dönüp çok yoğun araştırmalar yapmak gerekiyor. Desenin özgeçmişi hakkında senaryo yazabilecek, onun hikayesini anlatabilecek kadar desenin ait olduğu dönemin sanat kültürüne, sosyal yaşamına ve bu hayata hakim olan felsefeye de vâkıf olması gerekiyor katılımcının. Yarışmanın şartnamesine bu tür maddelerin konulmasının nedeni ise, eski motiflere ilgi duyan stilist ve modacıların geçmişin zengin motif dünyasını araştırmalarını sağlamak. Zira geçmişin zengin motif dünyasının farkında olmakla araştırıp günyüzüne çıkarmak için kolları sıvamak biraz da cesaret işi. Bunun için yarışmanın birinciye tanıdığı 2 milyarlık ödül hiç de fena sayılmaz. Geçmişteki kopuk dönemlere ait bir telafi misyonu da var yarışmanın. Devrimler yaşayıp, Avrupai tarzda sıçramalar yapıldığı dönemler geçirilirken tamamen arkada bırakılanlar arasında kalmış motif kültürü için pek de kolay olmayacak olan bir telafi bu. O dönemin sosyal, kültürel ve felsefi tarihini de içinde yansıtan motifler önümüzdeki yıllarda sandıklardan, müzelerden ya da araştırmacıların koleksiyonlarından çıkıp günlük giysilerden dekorasyona hayatımızın her alanına girebilecek. Bir dönemin sanat felsefesine damgasına vuran stilize edilmiş karanfil, lale ya da üç noktalı desenler yeniden kullanıma girebilecek.
   <br/>
   <br/>
   Eski motifler sektöre fazla bir maliyet de getirmiyor. 3 yıldır ev tekstilinde Osmanlı motifleri kullanan Vakko'nun Dekorasyon Müdürü Mualla Erkut'a göre fiyat belirlemede firmanın alt yapısı önemli. İsteyen firma Vakko'nun baskılarından yararlanabilecek. Türk motiflerinin kullanılmasıyla dünya modasında söz sahibi olunabileceği görüşüne Erkut da katılıyor. Özellikle Amerika'da Türk motiflerine büyük rağbet olduğunu belirterek 'Demek ki, diyor, herkes böyle bir şeyin hasreti içindeymiş'...
   <br/>
   <br/>
   Belirli açmazları da beraberinde getiriyor eski desenlerin günümüze uyarlanma düşüncesi. Hem geleneğin birikimlerinden faydalanılacak hem de günümüzün sosyal normlarına uygun olacak... Geçmişten ilham alacak ama geleceğe yönelik biçim anlayışlarıyla da ters düşmeyecek. Tam anlamıyla bir sentezi öneren bu tanımlamayla ne kadar kendini yansıtan bir Türk çizgisi oluşabilecek?
   <br/>
   <br/>
   "İpekli, dantelalı giysili kadınlar başka kadınlardı"
   <br/>
   <br/>
   Çizgilerin benimsenmesinde zaman ve şartlar önemli bir belirleyici. Zamanın bol olduğu, herkesin gündemini kendisinin belirlediği dömemlerin konak ya da köy hayatındaki giysileri hayranlıkla seyretmenin dışında bugünün şartlarında kullanılabilme olasılığı ne kadar mümkün... Belki de ağır kadifeli, ipekli giysilerin giyildiği konaklardaki kadınlar başka kadınlardı, Prof. İnci Tezcan'ın ifade ettiği gibi. Bizler farklı kültürlerde büyüdük ve daha pratikliği olan giysileri doğru olan giysiler olarak benimsedik. İpekli giysiler günümüzde hem çok pahalı hem de kullanışsız. Bunun yerine pamuklu giysiler daha pratik. Dolayısıyla, yaşam tarzımız beğenimizi, beğenimiz alışkanlıklarımızı şekillendiriyor ve değişime zorluyor.
   <br/>
   <br/>
   Marmara Üniversitesi Tekstil Bölümü Başkanı Prof. Tezcan'a göre geçmişteki giyim zenginliğimiz düşünüldüğünde Türk kadını çok daha estetik giyiniyor olabilirdi. Bugün gelinen noktada ise, Avrupalılar kendi çizgilerini bırakırken oluşturdukları değişimin çizgilerini benimseyerek yaşıyorlar, biz ise onlardan alıyoruz. Tercihlerde rahatlık ve pratiklik daha ön planda. Kumaşın kalitesi de değişiyor bu doğrultuda.
   <br/>
   <br/>
   Kimine göre şalvar ve cüppeli bir erkek giyiminin rahatlığına prim verilmezken bazılarına göre başka ayrıntılara dikkat çekilebiliyor. Erkek giyiminde önemli bir isim olan Modacı Faruk Saraç entarili erkek giyiminin rahatlık açısından çok yakın bir gelecekte yeniden yaygınlaşacağını düşünüyor. Defilelerinde bu tarza da yer vermeyi düşünüyor önümüzdeki dönemlerde. Erkek dış giyimine fazla ayrıntı katmaktan yana olmayan Saraç, gömlek, yelek, kravat ve kaşkol gibi aksesuarlarda eski motifleri başarıyla kullanan ve bu alanda da erkek giyim aksesuarına önemli yenilikler kazandıran bir isim. Özellikle Fatih Sultan Mehmet gibi padişahların kaftanlarını çalışan Saraç bu tarz giysilerin sadece belirli yıl dönümleri için nostalji olarak hatırlanabileceğini, pratikte kullanılamayacağını düşünüyor.
   <br/>
   <br/>
   Erkek kıyafetlerinde fazla renkliliği tercih etmiyor. Erkeği efemine likralı ve polyesterlere de sıcak bakmıyor. Erkek erkek kalmalı onun çizgisine göre. Efemine erkek tipinin öncülüğünü yapan popçulara kıyafet hazırlamayı tercih etmiyor. Bu gidişatın önüne geçilemezse savunduğu bir düşüncesi daha var Saraç'ın; 2005'te kızlar ortalıkta doğru düzgün bir erkek tipi bulamayacaklar. Türk erkeğinin giyim zevki olmadığı kanaatinde. Bir Türk erkeğini ya eşi ya da sekreteri giydirir diyor. Kadın giyim tarzını da üç kategoride değerlendiriyor. Tamamen kıyafetine sahip çıkan kırsal kesim, iki arada bir derede olmakla birlikte milli değerlerine daha çok sahip çıkma gayretini taşıyan orta kesim ve güzelliğini göstermenin peşinde bir uç kesim... Kafa yorulmasına, bir şeyler üreterek yol gösterilmesine değecek olan grubun orta kesimin kadınları olduğunu belirtiyor Saraç. Milli değerler adına bir şeyler yapma gayretleri olan tasarımcıların umudu bu kadınlarda. Belki de Türk motiflerinin yeniden günyüzüne çıkması en çok bu grubu memnun edecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5721), [web.archive.org (arşiv bağlantısı)](http://web.archive.org/web/20131221141125/http://www.aksiyon.com.tr:80/aksiyon/newsDetail_getNewsById.action?newsId=5721)
