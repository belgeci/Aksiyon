# Liderlik virüsü

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050226153756im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226153756im_/http://www.aksiyon.com.tr/resim/412/38.jpg" vspace="5"/>
  </p>
 </font>
 <font class="content">
  Karizmatik liderlerin belirgin davranışları arasında yer alan kendini güçlü şekilde ifade etme, şartları gerçekçi olarak değerlendirme, köklü değişim için harekete geçme, statükoyu değiştirmek için mücadele etme gibi özellikler, irade dışı bile olsa onu cemiyetin cazibe merkezi haline getiriyor. Bilmem hatırlar mısınız; Çankaya’da küçük bir kız çocuğu Cumhurbaşkanı Demirel’in koltuğuna oturmuş, geleneksel 23 Nisan hediyeleri dağıtılıyor.
 </font>
 <br/>
 <p>
  <font class="content">
   Yerine oturmaya yönelen Demirel bakıyor ki, küçük kız hâlâ koltukta. Öğretmenler kaş göz işareti yapıyorlar, yalvarıyorlar tık yok bizim muzır afacanda. “Bana ne”, diyor “Bu koltuğa oturan kalkmıyor, ben de kalkamayacağım”... Demirel görüyor ki iş başa düştü, ikna etmeye çalışıyor: “Kızım kalk, bu koltuğa böyle kolay oturulmuyor ki, bunun bir sürü kuralı var...” Kırk yıllık siyasi hayatı boyunca partisinin genel başkanlığını da fötr şapkasını da kaptırmayan Demirel’in de işaret ettiği gibi zor bulunan koltukları bırakıp gitmek kolay olmuyor.
   <br>
    <br>
     Siyasi partiler tanıdık liderleriyle  3 Kasım’da seçimlere gidiyor. Ömrünün son zamanlarında sıradışı bir başarı öyküsü olarak başbakanlığı yaşayan Ecevit, meydanlarda artık “Herkes gibi ben de faniyim”, “Şu işler bitsin ondan sonra...” gibi ifadelerle çekilme mesajı verdi. Bilindiği gibi Ecevit, “siyasette gençleşmenin sembolü” olarak yer almıştı CHP’de. Aktif siyaset sonrasında bile Ankara’da hem de OR—AN’da yaşamayı düşünüyor. Ankara’nın havasını suyunu seviyor... Her mekanın farklı ruh iklimi vardır. TBMM’nin kapısından girip koridorlardaki havayı soluyanlar tıpkı sigaradan ilk kez derin bir nefes çektikten sonra o havanın müptelası olanlar gibi davranabiliyor. Bir lider, partisine ne kadar oy kaybettirse de yine genel başkan olarak kalmaya devam ediyor. Siyasi sistemin demokratik niteliği irtifa kaybettiği oranda halkın siyasete ve liderlere güveni sarsılıyor. Siyasilerin dibe vurduğu dönemlerle kurtarıcı/kahraman lider arayışları arasında reddedilemez güçlü bağlantılar oluşuyor.
     <br>
      <br>
       Siyasetteki iktidar mücadelesinin dışında aslında liderlik mücadelesi toplumun her alanında yaşanıyor. Şirketler liderlere unvan üstüne unvanlar yakıştırıyor. Eskiden genel müdür deyip kestirip atılan makamlara artık koç, CEO, başkan gibi sıfatlar yakıştırılıyor. Ve bu insanlara çok yüksek ücretler verilerek büyük beklentilerle başa getiriliyor.
       <br/>
       <br/>
       Müesseselerin geleceğini kendileri ile kaim gören liderler ‘ben olmazsam burası batar’ havası içerisinde şirketi yönetiyorlar. İşletme kültürü ve profesyonel yönetici kavramları geliştirilmesine rağmen ‘vazgeçilmez olma sevdası’ havalarından eksik olmuyor. Bir tür ‘seçilmişlik’ psikolojisinin önüne geçmek için guruların bir önerisi var. Beş yıl içerisinde bir insan kuruma vereceği şeylerin azamisini verir, geriye teferruat kalır. O kişinin kendini yenilemesi ve müessesenin yeni arayışlara girmesi için yeni isimlerin gelmesinde fayda olduğunu söylüyorlar. Şimdilerde Japon şirketlerde bu moda yaygın.
       <br/>
       <br/>
       Lider vasıflarına “muhafazakâr” vurgusu
       <br/>
       <br/>
       Gelip kurtaracak, çekip çıkaracak, peşinden koşulacak bir lider özlemi, toplumların bunalımlı dönemlerinde had safhaya çıkıyor. “Karizmatik liderle toplum arasındaki ilişkinin mantıki olmaktan çok inanca dayalı” olduğu şeklindeki Prof. Dr. Zeki Arslantürk’ün yaptığı tahlili hatırlayacak olursak ülkenin mevcut yapısı içinde birçok faktöre bağlı olarak bir kurtarıcı arama ve ona ümit bağlama refleksini daha iyi anlayabiliriz. Üstelik güçlü liderin partisinin ya da siyasi amacının ne olduğundan ziyade kendi karakteristik yapısı geniş kitleler için çok daha önemli.
       <br/>
       <br/>
       Ülkenin tarihini değiştiren, hamleler yapan liderleri hatırlamak gerekirse, dünya ile entegrasyon aşamasında Turgut Özal, barajlar projesiyle Demirel, çok partili süreçte Adnan Menderes sancılı dönemlerden sonra ortaya çıkan liderlerdi. Milletin tepkisini yansıtan, değişimden yana olan özellikleriyle Özal ve Menderes çoğunluğa seslenirken, muhafazakârlığın da temsilcisi olmuşlardı. Milletle bağları kopuk iktidarların kalıcı olamayışından sonra daha net anlaşıldı ki, liderler muhafazakâr değerleri önemsemek zorundalar. Deniz Baykal’ın “değiştim” tanımlaması arasında bu gerçeğin idrakinde olduğunu/bu sonucu gördüğünü söylemek mümkün. Sol kulvarlarda bu durumu yıllar öncesinden fark eden, “ortanın solu” kavramıyla seçkinci elitin dışındaki solu da hedef alan Bülent Ecevit, 1990’lardan itibaren milliyetçi söylemlerine daha farklı açılımlar getirerek seçim puanını bir hayli artırmıştı.
       <br/>
       <br/>
       Allah vergisi farklılık: Karizma
       <br/>
       <br/>
       Ecevit’in hastalığı ve iktidarın başarısızlığı solun güçlü lider arayışını yoğunlaştırıyor. Toplumun bütün kesimlerine ulaşmanın ve birleştiricilik unsuru yansıtmanın şifresi karizmatik yapıdan geçiyor. Max Weber’in sosyolojik terminolojiye kazandırdığı olağanüstü anlamını da içeren “karizma”, liderlerin toplum tarafından idrak edilmesinde önemli bir belirleyici. Bir kimsede olduğu kabul edilen fevkalade ve arkasındaki kitleleri sürükleyici mahiyetteki güç manasındaki karizmayı, liderlikte aranan bir özellik olarak ilk keşfeden Weber, 1947 yılında karizmatik liderlerin sıradan insanlardan ayrı olarak, Allah vergisi farklılık, üstün güç, evsaf, keyfiyet ve mahiyetlere sahip olduğunun altını çizmişti.
       <br/>
       <br/>
       Karizmatik liderlerin belirgin davranışları arasında yer alan kendini güçlü şekilde ifade etme, şartları gerçekçi olarak değerlendirme, köklü değişim için harekete geçme, statükoyu değiştirmek için mücadele etme gibi özellikler, irade dışı bile olsa onu cemiyetin cazibe merkezi haline getiriyor. Karizmatik insanlar kendilerini anlayan, değerlerini takdir eden çevreler tarafından şu ifadelerle tarif ediliyorlar Prof. Dr. Acar Baltaş’ın yorumuyla; “O benim için takip edilecek bir örnek. Ona bağlı olmak bir iftihar vesilesi. Benim için mühim olanı bana gösterme mevzuunda hususi bir kabiliyeti mevcut. Bir heyecan ve vazife duygusu var...”
       <br/>
       <br/>
       Kurtarıcı beklentisi
       <br/>
       <br/>
       Birikim, vizyon, sezgi ve cesaret yönüyle toplumu peşinden sürükleyebilme kabiliyetine sahip olarak nitelendirilen güçlü liderlerin toplumun zayıf yapısına vurgu yaptığı görüşleri yaygın. Fakat halkın kendi taleplerine uygun lideri destekleyeceği de işin ayrı bir gerçeklik yönü.
       <br/>
       <br/>
       Bu noktada deneyimli bir siyasetçi olan eski bakanlardan Cemil Çiçek, toplumun kahraman arayışını ekonomik düzeyden ziyade kültürümüzle ilişkilendiriyor. Çiçek, kurtarıcı beklentisini tarihimizdeki imparatorluk geleneği, merkezdeki tek kişinin üstünlüğünü kabul etme alışkanlığı ve Zaloğlu Rüstem, Köroğlu gibi pek çok örneği bilinen halk kahramanları olan geçmişimizle bağlantılıyor. Liderde karizmanın önemli bir faktör olduğunu vurgulayan Çiçek, bu özelliğin yanında bilgi, kendi toplumunu iyi tanıma, tarih şuuru gibi hususların da liderde bulunması gerektiğini kaydediyor; “Liderin hayat tarzının belli bölümü vatandaşla bire bir örtüşmeli. Muhafazakârlığı rozet olmamalı. Vatandaş seçeceği lideri kendisiyle karşılaştırıyor. Çeşitli yönleriyle Tayyip Erdoğan bu profile uygun düşüyor. İnsanlar ona baktığında konuşması, el sıkışması, gülümsemesi, oturup kalkması aynen bizim gibi, diyor. ‘Bizden biri’ ifadesini kullanıyor.”
       <br/>
       <br/>
       Halkın gönlünü kazanmış liderle bireyler arasında amaç birliği, görüşte ve yürüyüşte uyum, fikir ve insan unsuruna verilen değer gibi toplumsal beklentilerin bel kemiğini oluşturan hususlar madalyonun arka yüzünde unutulan ama seçmen nezdindeki önemli ayrıntılar. Geçmişte halkın bu özlemini optimum ölçülerde de olsa karşılayabilen liderler olmuştu. Sonrasında onları nasıl sonuçlar bekledi dersiniz?
       <br/>
       <br/>
       İstifa geleneği Batı’da var
       <br/>
       <br/>
       Filmi sondan geriye doğru saracak olursak, 1980 askeri darbesinden sonra taze kan olarak siyasete yeniden seviye kazandıran Turgut Özal, toplumda yakaladığı damarla iki dönem tek başına iktidara gelmişti. Özal cumhurbaşkanı olduktan sonra 1991’den itibaren inişe geçmeye başlayan ANAP’ı, yeni genel başkan olan Mesut Yılmaz istenen noktaya taşıyamadı. Partisi, cumhurbaşkanı iken vefat eden Özal sonrasında koalisyonlara mahkum oldu.
       <br/>
       <br/>
       ANAP’ın düşüşe geçmeye başladığı süreçte DYP için yükseliş başlıyordu. 1960 darbesinden sonra Demokrat Parti’nin devamı olan Adalet Partisi’nin lideri sıfatıyla siyaset sahnesine çıkan Demirel, bu yolların en son durağı olan Cumhurbaşkanlığı Köşkü’nden de geçene kadar 6 kez gidip 7 kez gelmiş olmasını bile kendi üslubuyla veciz bir ifadeye dönüştürdü. Kırk yıllık siyasi hayatında ne parti liderliğini kaptırdı ne de fötr şapkasını. Ülkenin en usta demogogu titrini de korudu. 1965 seçimleri sonunda ilk kez başbakanlık süreciyle tanışmıştı, 1991’den itibaren yeniden 10 yıla yakın bir süre ülke Demirel’li günler yaşadı. Nam—ı diğer “Baba”, cumhurbaşkanlığı süresi bitmek üzereyken bu süreyi uzatma kulislerinde neredeyse usta bir manevrayla etkili olmak üzereyken zoraki de olsa —hâlâ basın ve siyasi çevrelerin arşınlamaya devam ettiği— o meşhur Güniz Sokak’taki evine geri döndü. “Güniz Sokak’a sığmam” diyerek ülkenin gidişatında hep bir şeyler söyleyip olayları yönlendirmek isteyeceğinin de altını çiziyordu.
       <br/>
       <br/>
       Baba gitti Ana geldi
       <br/>
       <br/>
       DYP’yi bırakıp cumhurbaşkanlığı koltuğuna oturan Demirel, tıpkı Özal gibi geride bıraktığı partisinin başına getireceği lider sıkıntısı yaşadı. Genel başkan adayı Tansu Çiller’i eğitmeyi de ihmal etmedi. Hatta “babasının kızı” dedirtmeyi de başardı. Demirel ne ölçüde “Ben sizin babanızım” dediyse Çiller de o gün bugündür “Ben sizin ananızım” demeye devam etti. Son seçim dönemi olan 1999’da partisi 4. sıraya düşen Çiller’in şimdiki söylemi artık politik yollarda çok piştiği ve eski hatalarını yapmayacağı yönünde.  Bu arada yeni kurulan partilerden YTP bir atak yapıp parti liderinin görev süresini 9 yıl ile sınırlamıştı. Daha sonra ne hikmetse, “liderlik virüsü” İsmail Cem’e de bulaştı yorumları yaptıracak şekilde bir değişiklik yapıldı ve liderin görev süresi 15 yıla uzatıldı. Şimdilerde 62 yaşında olan Cem, görev süresi bittiği zaman tam tamına eski genel başkanı Ecevit’in şu an bulunduğu yaşta olacak...
       <br/>
       <br/>
       Tekrar Demirel sonrasına dönecek olursak, 1999’da Ecevit başbakanlık koltuğuna talihin yaver gitmesi deyimiyle denk düşecek bir konsept içinde oturma şansını yakaladı. Çünkü Ecevit, CHP’deki liderlik yarışını gençlik kozuyla önde götürmüştü. CHP’den milletvekilliği adaylığı kendisine teklif edildiğinde henüz 32 yaşındaydı. İlk kez bakan olarak 36 yaşında kabineye girdiği zaman 1961’de ülkenin genç bakanları arasındaydı. İnönü’nün bizzat Ecevit’i işaret ederek “Bu adam tehlikelidir” demesi bile İnönü’de olmayan o gençlik iksirinin çekiciliğinin önüne geçemedi. Ecevit’i destekleyen ekibe rüzgar veren başlıca slogan İnönü’nün artık yaşlandığıydı çünkü.
       <br/>
       <br/>
       “Siyaset sigara tiryakiliği gibi”
       <br/>
       <br/>
       1970’lerden itibaren siyasi arenada belirleyici olan liderlerle birlikte 2002’nin sonbaharında yeni bir seçime gidiyoruz. Yeni yüzlere halkın rağbeti çok daha fazla. Eskiler politik hırslarını sürdürdükleri oranda puan kaybettiler. Genel başkanın dışında hemen bütün siyasiler başarılı olamayan liderin çekilmesini uygun buluyor ama değişen de bir şey olmuyor. CHP Gaziantep Milletvekili Mustafa Yılmaz siyasette artık hevesi kalmadığını söyleyip bu seçimlerde aday olmayacağını açıklamıştı. Ancak Yılmaz, Baykal’ın ricasıyla bu dönem son kez “ha gayret” diyen bir psikoloji içinde. Artık yorulduğunu, çocuklarına vakit ayıramadığını belirtiyor. Ölene kadar siyasette olma mantığı taşıyan meslektaşlarına ilişkin değerlendirmeleri ise, kısmen eleştiri içerse de daha çok tavsiye şeklinde: “Siyaset bir tür sigara tiryakiliği gibidir. Politikacılar, siyasetin kendilerine sağladığı imkanlardan uzaklaşınca boşluğa düşeceğini zannediyor. Uzun yıllar politikada olanlar bu zamandan sonra yapacağı bir iş olmadığı yanılgısına düşüyorlar. Siyaset sonrasında hayatın kısa sürede normale döneceğini düşünüyorum.” İlerlemiş yaşını ve tecrübesini öne süren liderlerin çekilmeyi bilmeyerek bu tecrübelerini kötüye kullandığını kaydeden Yılmaz’a göre, verimli olamayan lider “Allah’a ısmarladık” demeyi bilmeli.
       <br/>
       <br/>
       “Ölene kadar siyaset, genimizde var”
       <br/>
       <br/>
       Liderlik etme duygusunun sistemleri tıkayacağını öngören kanun koyucular bu konuda teamüller ve sistemler öneriyor. Batı ülkelerinde oturmuş bir istifa geleneği var. ABD’de daha köklü bir önlem alarak başarılı olsa bile bir devlet başkanının iki kere seçilebileceği şartını getirmişler. Hatta Bill Clinton birçok otoriteye göre ABD’nin gelmiş geçmiş en başarılı lideri ama iki dönem başkanlık yaptıktan sonra çekilmek zorunda kaldı.
       <br/>
       <br/>
       Bizdeki lider tutumunu değerlendiren Cemil Çiçek, liderliğin tıpkı bir virüs gibi marazi bir hal aldığını dillendiriyor. “Ölene kadar siyaset yapma anlayışı bizim insanımızın genlerinde var, siyasetin birinci aktörleri ülkeye en büyük zararı veriyor. Bu yakın tarihimizde bu kadar had safhada olmamıştı” diyor. Başarısız olanın çekilmesi konusunda halkın belirleyici olmasını daha doğru bulan Çiçek, siyasetin avantajları açısından bırakıp gitmenin zorluğuyla Devletin imkanlarının baş döndürücülüğünü kıyaslıyor. “İtibar kuvadır” tabirini hatırlatıyor: “İtibar, makamı ifade ediyor. Benlik duygusunu kamçılıyor. Bizim toplumumuzda birçok kişi işlerini normal yollardan ziyade tanıdığı siyasiler üzerinde yaptırır. Statü değişiminin en kolay olduğu alan siyasettir. Yakanızdaki rozet birçok kapıları size açar. Kabiliyetiniz varsa milletvekili olabilirsiniz şeklinde bu duruma son noktayı koymak lazım. Başarısız olanlar siyasette daha çok kalıyor. Batılı ülkelerde oy kaybeden siyasetçiler istifa etmezse halkın tepkisiyle karşılaşır. Bazı ülkeler bunu demokratik bir gelenek haline getirmiş, bazıları da yasa ve anayasayla bu süreci işletiyor.” Dolayısıyla kaybeden liderin gitmesinde Çiçek’e göre halkın tavrı daha önemli.
       <br/>
       <br/>
       “Hırs olmazsa siyaset de olmaz”
       <br/>
       <br/>
       Başarısız siyasetçi pes etmek yerine küllerinden yeniden doğmaya çalışıp o sarp yollara tekrar tekrar kendini neden vurmaya devam ediyor dersiniz? “Siyasete girilir ama çıkılmaz” demişti 80 küsur yaşına rağmen siyasette olmayı arzu eden bir zamanların ünlü politikacısı İhsan Sabri Çağlayangil. Bu tavrı sadece hırsla açıklamak doğru mu? Siyaset bilimci ve siyasi analist Şükrü Karaca “siyasetçi hırsı”nı negatif bulan toplumsal kanaate katılmıyor. Karaca’ya göre, “Hırs, siyasetin ana motoru ve temel muharriki. Adeta hırs olmazsa siyaset de olmaz. Ancak bir ihtiras bu ağır meşakkati göze almaya değer kılar. Sorun hırsın aklı geçmesinde, aklı yönetmeye ve yönlendirmeye başlamasında...”
       <br/>
       <br/>
       Karaca, yüksek bir hırsın, düşük bir aklı uçuruma sürükleyeceğini hatırlatıyor; “İster demokrasi olsun, ister başka bir şey; her siyasal sistemin, kendi kendisini aklileştirici mekanizmaları var. Kabul etmek gerekir ki, bizim sistemimiz, kolektif aklı tezahür ettirici mekanizmalardan yoksundur. Liderlerin kişisel hırslarına hayli geniş bir alan açıyor.
       <br/>
       <br/>
       Demokratik denge mekanizmalarının, liderin irrasyonel hırsını sınırlandırması yerine; adeta liderin kendi aklıyla kendi hırsını yenmesi bekleniyor. Her düzeydeki liderliğin, başlı aşına yüksek bir imtiyaz niteliği taşıdığı bir sistemde, bu boş bir beklenti.”
       <br/>
       <br/>
       Liderlerin psikolojisi açısından da konuyu irdeleyen Şükrü Karaca, liderin ağır bir tahrikle karşı karşıya kaldığını, ülkeleri ve partileri için her şeyin sürekli kötüleşmesine sebep olduğu halde statüsünü korumakta inat etmesinin sadece lidere ait bir kusur gibi görülemeyeceğini söylüyor. Neden mi? “Koltukta oturanı neredeyse kendisini Tanrı’nın yeryüzündeki gölgesi olduğuna inandıracak ölçüdeki dalkavukluğumuzdan ve o makamdan ineni bir anda yok eden kadirbilmezliğimizden söz ediyorum” diyen Karaca, toplumun da bu hatadan payına düşeni görmesini istiyor.
       <br/>
       <br/>
       Tüm bunlara rağmen seçim sonrasında liderlik sorunlarının değişeceğine dair kanaatler de var. Bu konuda ümidini koruyanlardan biri de Arı Grubu Başkanı Kemal Köprülü. Ülkenin siyasi sistemden kaynaklanan yanlış yönetimler sonucunda geldiği noktada artık toplumun tavrını koyduğunu vurguluyor. Köprülü, bundan sonrası için ekonomik, sosyal, kültürel, siyasi alanlarda değişim sürecine girildiğine inanıyor. Toplumun isteklerine duyarsız, halktan kopuk bir temsil tarzını sergileyen eski anlayışın geçerliliğinin kalmadığını söyleyebilecek kadar gelecekten ümitli.
       <br/>
       <br/>
       Dünya siyasetinde ön plana çıkan saydamlık, hesap verme sorumluluğu, objektif hukuk gibi etik değerlere, Türkiye siyasetçileri de uygulama alanı açmak mecburiyetinde. Gelişmiş ülkelerde devletin ahlaki değerlerini ihlal eden siyasetçiler görevlerini bırakmak zorunda kalıyorlar veya haklarında soruşturma açılıyor. Bazı ülkelerde başbakanın kaç dönem görev yapabileceği yasalarla sınırlı. Batılı ülkelerde liderin görev süresi yazılı olmayan kurallar çerçevesinde işliyor. Tepkisini sandığa saklama geleneği olan Bizim Cty’de ise, ümitler geleceğe endekslenmiş durumda...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2053&yorum_id=1), [web.archive.org (arşiv bağlantısı)](http://web.archive.org/web/20050226153756/http://www.aksiyon.com.tr:80/detay.php?id=2053&yorum_id=1)
