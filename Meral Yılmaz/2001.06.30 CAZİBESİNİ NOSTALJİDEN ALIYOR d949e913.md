# CAZİBESİNİ NOSTALJİDEN ALIYOR

*Meral Yılmaz 2001.06.30*

<div>
 <p class="spot">
  İki paralel cadde boyunca uzanan hafif rampa ve ağaçlı bir araziyi değerlendirmenin böylesi dedirtecek bir yer burası.
 </p>
 <p class="metin">
 </p>
 <img border="0" src="/web/20020214002039im_/http://www.aksiyon.com.tr/2001/343/resimler/cazibe.jpg"/>
 <p class="metin">
  Aslında şu anda varoluşunu şarkılardaki o malum ağaç hikayesine borçlu. "O ağacın altı" lafzının daha eski bir kuşak için zengin çağrışımlarla yüklü bir cazibeye sahip olduğu muhakkak. Şarkılara konu olduğundan mıdır, ağacın hatırasından mı tahmini zor ama özellikle muhafazakâr kesimin düğün nişan gibi toplantıları ve açık mekan çay sohbetleri için "duygusal" bir mekan daha oluşmak üzere. Mekanın oluşmasında pazarlanmasının da önemi büyük tabii. Ağacın karşı çaprazında, elinde bidonlarla bekleyen insanlardan da anlaşıldığı gibi Çamlıca sularının kaynaklarından birinin buralarda olması, rivayete göre yürüyüşe çıkan eski aşıkların soluklanmak için bu civardaki ağaçları tercih etmelerinin önemli bir sebebi. Yani şarkıya anlam katan o ağaç, anlamını biraz ötesinde bulunan kaynak suyuna borçlu gibi görünüyor. Ama hatırat üzerinden ticaret yapan işletmeciler için neyin neye önem kattığı önemliymiş gibi görünmüyor. Amaç her kitleden, her klasmandan, her ekonomik—sosyal çevreden müşteri edinebilmek. "Müşteri velinimetimizdir" anlayışının son kertede olduğu bir mekan, öyle ki lahmacun isteyene lahmacun, Rizotto isteyene Rizotto... Benim anlayamadığım işletmenin bu kadar kozmopolit (arabesk mi demeliydim?) bir kitlenin taleplerine aynı anda nasıl cevap vereceği. Şimdi orada dansöz oynatmak isteyen de olur, başörtülü bir muhabiri dövmek isteyen de!
 </p>
 <p class="metin">
  (Hamiş: "Başörtülü muhabir örneklemesi bir varsayım değildir, işletmenin izniyle fotoğraf çekmek isteyen başörtülü foto—muhabirimiz müşterilerden birinin tacizine uğramış ve işletmeciler tarafından korunmadığı gibi engellenmiştir.)
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/343/haberler/1.htm), [web.archive.org (arşiv bağlantısı)](http://web.archive.org/web/20020214002039/http://www.aksiyon.com.tr:80/2001/343/haberler/1.htm)
