# Versace’ya rakip Portakal Çiçeği

*Meral Yılmaz 1997.05.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Aradan uzun yıllar geçmesine rağmen Osmanlı ve daha öncesine dayanan Türk motiflerinden oluşan kıyafetleri insanımız unutmadı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070223152818im_/http://www.aksiyon.com.tr/resim/130/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Fason üretimin çeşitlilik arz ettiği günümüzde, her yerde aynı tür kıyafetlerin bulunmasıyla ortaya çıkan tek düzelik insanları el emeğiyle, ince bir ruhla işlenmiş kıyafetlerin özlemine doğru götürdü. Belki de bu kıyafetlere duyulan ilgi bir türlü değerini yitirmeyişinin esrarından olsa gerek...
   <br>
    <br>
     Günümüzde baş gösteren orijinal kıyafet arayışları yine insanların dikkatlerini önceki dönemlere çekti. Gününe, saatine, rengine hatta giyenine göre farklı anlamlar içeren eski motiflerle süslü kıyafetler o dönemlerde çoğu zaman ‘sessiz’ ama ‘en etkili’ iletişim olmuş aynı ortamları paylaşanlar için...
     <br/>
     <br/>
     Düşüncelerini, hayallerini, söylemek isteyip de söyleyemediklerini desen desen, renk renk kumaşlar üzerine işlemiş kadınlarımız ve bunun adına motif demişler... El işlerinde, elbiselerde ifade etmişler kendilerini...
     <br/>
     <br/>
     Günlerce emek verip göz nuru dökülerek hazırlanan bu elbiseler konfeksiyonda seri üretime geçildikten sonra birer birer unutulmaya başlandı. Uzun yıllar sadece sandıklarda anneannelerin gelinlik ya da nişanlık elbiseleri olarak saklı kalan ‘Osmanlı kıyafetleri’ hem taşıdıkları kültürel değer hem de desen ve kumaşlarının orijinalliği gibi nedenlerle son zamanlarda meraklıları tarafından aranır hale geldi.
     <br/>
     <br/>
     Koleksiyoncularca orijinalleri derlenen bu kıyafetler artık fuarların, sergilerin baş köşelerinde yer alıyor.
     <br/>
     <br/>
     Geçen hafta İstanbul Teknik Üniversitesi Maslak Kampusü’nde düzenlenen fuarda, ev hanımlarının derledikleri Osmanlı motiflerinden oluşan kıyafetlere de yer ayrılmıştı. Hanımlar bu kıyafetlerin benzerlerini işleyip çoğaltarak, bu güzel kültürü gelecek nesillere de aktarmak istediklerini söylüyorlar.
     <br/>
     <br/>
     Bir avuç ev hanımı bu kültürü canlandırmaya çalışırken desenlerine uygun kumaş bulmaları da başka bir problem oluyor. Bu yüzden de çalışma kapsamları oldukça sınırlanıyor.
     <br/>
     <br/>
     Günümüzde eski tarz kıyafetleri tercih eden insanların bunlara sahip olması pek kolay değil. Çünkü, Osmanlının renklerini, motiflerini, dokusunu oluşturan türdeki kumaşların üretildiği tek ülke ise Fransa.
     <br/>
     <br/>
     Versace, Pier Cardin gibi ünlü isimlerin dünya çapında ve özellikle İslami hayat tarzını benimseyen insanlar arasında revaç bulması; Doğu motiflerine yer vermesi ve bu dokuya uygun kumaşları üretmesine bağlanıyor.
     <br/>
     <br/>
     VERSACE gibi büyük bir isim olmak isteyen, ‘Portakal Çiçeği’ adıyla kurduğu moda evinde Türk motifi ile günümüz çizgisini birleştirmeye çalışan Rabia Yalçın’ın ideali, kendi stilini dünya çapında bir markaya çevirmek. Yalçın, “Portakal Çiçeği” adının yakında duyulacağına inanıyor. Böylece hanımları doğru ve güzel giyindirme hedefinin çapını diğer ülkelere de genişletmek istiyor.
     <br/>
     <br/>
     Onun tarzı, Osmanlı dönemindeki kumaş dokusunu kullanarak modelde günümüzü yansıtmak. Bu açıdan üstlendiği misyonu gerçekleştirmesi ülkemizde dokunan yerli kumaşlarla mümkün değil. Çünkü buradaki kumaş fabrikalarında Doğu motifleri üretilmeye kalkışılsa dışarıdan getirilme maliyetinin iki ya da üç katı bir miktar oluşuyor.
     <br/>
     <br/>
     İthal kumaş maliyeti yükseltiyor
     <br/>
     <br/>
     Odukça pahalı olmasına rağmen Osmanlı çizgilerini ancak Versace, Christian Dior, Pier Cardin gibi ithal kumaşlarla yakalayabildiğini söyleyen Rabia Yalçın’a yerli kumaşlarla çalışmadığı için eleştiri gelmiyor değil. Bununla birlikte gelecekte bir çok şeyin değişeceğinden fazlasıyla ümitli. “Nasıl ki biz Fransa’dan kendi kültürümüzün kumaşlarını satın alıyorsak birgün onlar da gelip bizden almalılar” diyor. Onların çalıştıkları stile göre önce alt yapılarını oluşturduklarına ve böylelikle modellerine uygun kumaşları üretebilecek fabrikaları bulunduğuna dikkat çekiyor.
     <br/>
     <br/>
     Özellikle de Müslüman hanımlar arasında kendi düşüncesi yönünde eğilimlerin oldukça fazla olduğunu gözlemlemesi en büyük cesaret kaynağı. Zaten modelistliği seçmesinde de belirleyici etken, kendi tasarımı olan kıyafetlerinin çok beğenilip sokakta her on dakikada bir kıyafetini hangi mağazadan aldığının sorulması olmuş.
     <br/>
     <br/>
     Yalçın, artık insanların farklı şeyler görmek istediklerini söylüyor. Haftalarca kumaşçıları dolaşan, daha sonra da mahalle terzisinde oyalanan ama aradığı modeli hâlâ bulamayan kişilerin olduğunu bizzat gözlemlemiş.
     <br/>
     <br/>
     Bu sebeple, ev hanımı olan diğer arkadaşlarıyla gönüllü olarak bir araya gelip fikirlerini ve estetiklerini kumaşlar ve modeller üzerine yansıtmak amacıyla “ Portakal Çiçeği” moda evini kuruyorlar.
     <br/>
     <br/>
     “Diktiğim her kıyafetle bir Rabia daha oluşuyor”
     <br/>
     <br/>
     “Her müşterim diktiğim kıyafetle dışarıya çıktığında ben çoğalıyorum, kendimi aksettirip bir çok Rabia oluyorum” diyor Rabia Hanım. Bu kadar iddialı konuşmasını, günlerce emek vererek diktiği kıyafetlerden sadece bir tane çalışmasına bağlıyor.
     <br/>
     <br/>
     Hanımların aynı kıyafetin bir başkasında görülmesinden hoşlanmadıklarına dikkat çekiyor. Bir modeli beğenerek gelen kişilerde kesinlikle aynı kumaşa aynı model bir daha uygulanmıyor. Kendisinin tercih edilmesinin sebeplerinden birinin de bu olduğunu söylüyor.
     <br/>
     <br/>
     Dikişe meraklı hanımlara danışma günleri
     <br/>
     <br/>
     Çok ince ayrıntılar gözetilerek yoğun bir çabayla oluşturdukları kıyafetlerini, emekleri göz önünde bulundurulduğunda fazlaca maliyetli bulmuyorlar. Fakat normal gelirli insanların bile buradan giyinmesi oldukça zor. Müşteri kitlesi genel olarak muhafazakar kesimin zengin tabakasını içeriyor. “Emeğinizi alamadığınız takdirde üretiminiz durur” diyor Rabia Yalçın.
     <br/>
     <br/>
     Hal böyle olunca buna da bir çözüm düşünülüyor elbet...
     <br/>
     <br/>
     Bu çalışmalar çok sınırlı bir kitleye ulaştığı için bunlardan nasibini alamayan diğer hanımlara da imkan sağlanması gerektiğini düşünüyor. Belirli zamanlarda dikişe meraklı hanımlara yönelik “danışma günleri” düzenlenmesini öneriyor Rabia Hanım.
     <br/>
     <br/>
     Böylece, elinde değerli bir kumaşı bulunan ya da model oluşturan herkes belirli zamanlarda tertip edilen bir tür ders niteliği taşıyacak olan danışma günlerine katılıp sorularına cevap bulabilecek.
     <br/>
     <br/>
     Bu yolla dikişe ya da Türk motiflerine ilgi duyan bayanların bilinçsiz tüketim alışkanlıklarını aşarak kendi tarzlarını bulmaları ve ekonomik giyinmeleri amaçlanıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18335), [web.archive.org (arşiv bağlantısı)](http://web.archive.org/web/20070223152818/http://www.aksiyon.com.tr:80/detay.php?id=18335)
