# Benzedım “ben”ı kaybettım

*Meral Yılmaz Bilinmeyen-tarih*

<div>
 <font>
  <img border="0" height="1" src="/web/20050227093234im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093234im_/http://www.aksiyon.com.tr/resim/342/14.jpg" vspace="5"/>
  </p>
 </font>
 <font class="content">
  S u aralar kuaförün de modacılarında başı hayli kalabalık. Aynaya bakıp yok benzememiş diye calım yapanı, fotoğraftakinin aynısını isteyeni, hepsi bir garip benzeme yarışı içinde.
 </font>
 <br/>
 <p>
  <font class="content">
   Geçtiğimiz haftalarda medyanın da yüksek katkılarıyla Katherina Derviş’li günler yaşamıştık. Ayağının tozuyla geldiği konutunun penceresinden gazetecileri selamladığına bin pişman oldu ama sonuç olarak elinde resimlerle kuaförün yolunu tutanların favorileri arasına o da girdi. Hem de abartının böylesi dedirtecek kadar farklı uzmanlara danışılıp yazılar yazıldı hakkında. Saç renginden giyim stiline, hatta bakışı ve gülüşüne kadar ince detaylar imajmaker, modacı ya da renk uzmanı bir yana psikiyatriste bile yorumlattırıldı...
   <br>
    <br>
     Şu günlerde popüler kişiler, sanatçılar ve toplum arasındaki giyim etkileşimini daha açık gözlemlemek mümkün. Okulların yıl sonu dolayısıyla mezuniyet ve veda partisi kostümleri telaşesine düşen genç kızlar beğendikleri sanatçıların modacılarını çıldırtmak üzereler.
     <br>
      <br>
       Ünlülerin modacıları, o ünlülere diktikleri kıyafetlerin aynını isteyen genç müşterilerle bu günlerde daha sık karşılaşıyorlar. Rumeli Caddesi üzerindeki hangi modacıya sorsanız mezuniyet kıyafeti diktirmek için elinde beğendiği sanatçının resmiyle gelen genç kızlardan muzdarip olduğunu ifade ediyor. Hülya Avşar tulumu, Gülben Ergen yakası, Sibel Turnagöl’ün giysileri derken mezuniyet kıyafeti hazırlığı içinde olan genç kızların yüzde yetmişten fazlasının sanatçı gibi giyinme moduna girmesi, uzaktan göründüğü gibi modacının işini kolaylaştırmıyor, aksine hem daha çok canını sıkıyor hem de işi zora sokuyor. Çünkü elinde resimle gidip aynısından istemek tasarımcıya direkt terzilik işlevi yüklemek demek. Genellikle bu tarz talepler, bizzat kapısına gittikleri modacılar tarafından terzilere yönlendirilmekle sonuçlanıyor.
       <br/>
       <br/>
       Giyim tercihlerinde olduğu gibi, elinde sanatçı resimleriyle kuaföre gidip aynı saç modelinden istemenin sadece kadınlara özgü bir davranış olduğunu düşünmek de yanlış. BBG’den yıldızı parlayan Tarık’ın saç modelinden isteyen gençler de az değilmiş. Dolayısıyla, modacı ve kuaför yorumlarına bakılırsa, bu iş medyada en çok görünme ve gündem meselesi...
       <br/>
       <br/>
       Sinemayla başladı
       <br/>
       <br/>
       Sanatçılar gibi giyinme isteği sinemayla yaygınlaşmaya başlayan bir süreç. Önceleri daha çok moda ve magazin ağırlıklı “Hayat” ve “Ses” gibi dergilerde yabancı ve yerli film yıldızlarının giysilerinin model olarak verilmesi gelenek halindeydi. Sinema yaygınlaştıkça Belgin Doruk’la puanlı, fırfırlı yaka elbiseler gündemimize girdi. Türkan Şoray, Filiz Akın, Emel Sayın gibi ünlülerin tuvaletleri düğünler ve özel günler için diktirilmeye başlandı. Sinema sanatçılarına ve daha çok Filiz Akın ve Türkan Şoray’a hazırladığı giysilerle bilinen Modacı Faize Sevim, insanların sanatçılar gibi giyinmesine pek anlam veremiyor ve taklit olarak yorumluyor. İyi ve doğru olanı taklit etmede bir mahzur görmezken bire bir uygulamanın, yani kopya çekmenin kişiliğini bulamama belirtisi olduğu görüşünde. Sevim’e göre, toplumda giyim ve tarz olarak kendine uygun olanını bulamamış kişiler her yaş grubunda bir hayli mevcut. Orta yaş üstü gruptan kendi tarzını bulamamış olanlar Ajda Pekkan’a özeniyor.
       <br/>
       <br/>
       Sanatçılara özenmeye mesafeli yaklaşıyor Sevim. “Sanatçı giysisini bir görev gibi giyer” diyor. “Giysisi, tarzı ve dikkat çekiciliği sanatçının konumu gereğidir. 17 yaşındaki bir genç kızın sahne sanatçısı gibi dekolte giyinmesini hoş bulmuyorum; çünkü burada kendini sanatçılarla özdeşleştirme davranışı var. Öte yandan, sanatçı taklit edilmeyi de sever ve modadaki değişiklikleri uygular...”
       <br/>
       <br/>
       “Hülya Avşar’ı eleştirenler bile taklit eder”
       <br/>
       <br/>
       Nişantaşı’nda Rumeli Caddesi üzerindeki ünlü modacıların sık karşılaştıkları taleplerden biri haline gelmiş Hülya Avşar giysileri ya da dekolteleri... Mezuniyet için elbise arayışındaki genç kızlar tasarımcılardan Hüya Avşar tulumu istiyorlarmış... Avşar’ın modacısı Dilek Hanif, kendisine fotoğrafla gelenleri ve bire bir aynı modeli isteyenleri terzilere yönlendirdiğini belirtiyor. Hanif, beğenilen modelin doğru uygulanmasından yana. Aynı giysinin olduğu gibi uygulanması için “yanlış karar” cevabını veriyor. O, kişilik yapısı doğrultusunda yakışan kıyafetin doğru yerde ve doğru zamanda giyilmesinden yana. Ona göre bu çizgiyi iyi taşıyanlardan biri Hülya Avşar. Gerek sanatçılar arasında ve gerekse toplumda Avşar’ı eleştirenlerin bile tarzını izleyip giysilerini taklit ettiklerini belirtiyor. Sanatçı giysilerinin beğenilmesini kaçınılmaz bir sonuç olarak görüyor ancak sanatçıların giysilerinin uygulanmasını doğru bulmuyor. “Gündelik hayatta Hülya Avşar’ın sahne kostümü gibi ışıltılı giyinmiş birine ne o güzelim sahneye mi çıkıyorsun, demezler mi?” diyor. Tesettürlü bayanları da giydirdiğine değinen Hanif, giysi seçiminde kişilik yapısı, dünya görüşü, zaman ve yer seçiminin doğru tasarlanması gerektiği görüşünde.
       <br/>
       <br/>
       Seyircinin hayal  dünyasına hitap eder
       <br/>
       <br/>
       Türkan Şoray, Sibel Turnagöl gibi çeşitli sanatçılarla çalışan tiyatro sanatçısı ve Modacı Çolpan, diğer modacı meslektaşlarından daha farklı bir açılım getiriyor sanatçı ve moda ilişkisine. Medyatik sanatçıların insanların giyim tarzını belirlemelerinin yanlış olduğuna değiniyor.
       <br/>
       <br/>
       “Bazı medya kanalları rating sıkıntısını aşmak için birtakım şarkıcı ya da aktristleri sürekli ön planda tutuyor ve reklamını yapıyor. Giyimi, saç şekli, davranışlarıyla her an gözönünde olan bu kişiler seyircilerin hayal dünyasını harekete geçiriyor. Bunu yanlış buluyorum” diyor. “İnsan kendi vücuduna uygun olanı giymeli. Ama şu da var ki insanlar sürekli gördüklerinin doğru olduğuna inanmaya başlıyor bir süre sonra ve taklit başlıyor. Türkan Şoray benim müşterim ve arkadaşım. Her zaman kendi kişiliğine uygun olanı ister. Belirli bir stili var. Sibel Turnagöl, benim tasarımlarıma ve zevkime güvenir. İyi giyinir ve üstünde iyi taşır. Mezuniyet balolarında giysi yaptırmak için gelen genç kızların yüzde 70 gibi bir çoğunluğu sanatçıların giysilerinden istiyor. Kendinden emin tipler de var ama azınlıkta kalıyor.”
       <br/>
       <br/>
       O dizide oynadığı sürece...
       <br/>
       <br/>
       Beğeniyi gösterme yönüyle popüler kişiler için taklit edilmek övünç sebebi sayılsa da gündemden silindikleri zaman modaya olan katkılarının çarçabuk unutulması da bu işin cilvelerinden biri.         Sanatçı olmasa da popülaritesiyle gündemde olanları da farklı sonuçlar beklemiyor. En azından ekonomik program sonuçlanana kadar daha çok yorumlara maruz kalacak gibi gözüken Katy’nin saç modeli şu günlerde kuaförlerin listesinde gözükmüyormuş ama saç tipi konusunda taklit edilmeye çalışılan Berna Laçin “Çocuktan Al Haberi” programını sunmaya son verdiğinde onun resmini alıp kuaförlere koşanlar da bitmişti. Şimdi aynı şey Gülben Ergen için geçerli. Ancak “Dadı” dizisinde oynadığı sürece saçının şekli ve taktığı ilginç takılar anlamında “model” alınacak bir süre daha. Sonra gidecek, bir başkası gelip kurulacak ekranlara... Büyük umutları olan, iyi görünmek isteyen ama bu sırada cebindeki ile beraber belki de ileride kendi tarzı ve kişiliğini kazanma şansını da azar azar yitirmekte olanların durup şöyle bir düşünmesi gerekiyor herhalde.
       <br/>
       <br/>
       meral.yilmaz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12704), [web.archive.org (arşiv bağlantısı)](http://web.archive.org/web/20050227093234/http://www.aksiyon.com.tr:80/detay.php?id=12704)
