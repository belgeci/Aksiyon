# Almanya seçimleri ve Türkiye

*Faruk Şen Bilinmeyen-tarih*

<div>
 <p>
  <font>
   22 Eylül’de yapılacak seçimler Almanya’nın yanında Türkiye’nin de kaderini büyük ölçüde etkileyecek. 7 milyonu yabancı uyruklu olmak üzere 82 milyon insanın yaşadığı Federal Almanya’da 65 milyon seçmen bu seçimlere iddialı olarak giren 5 partiden birini tercih edecek. Son kamuoyu yoklamaları Hıristiyan Demokratlar’ın % 41, Sosyal Demokratlar’ın % 35, Yeşiller ve Demokratik Sosyalistler’in % 6, Hür Demokratlar’ın % 9 civarında oy alacağını gösteriyor.
   <br/>
   <br/>
   22 Eylül’de yapılacak seçimler Almanya’nın yanında Türkiye’nin de kaderini büyük ölçüde etkileyecek. 7 milyonu yabancı uyruklu olmak üzere 82 milyon insanın yaşadığı Federal Almanya’da 65 milyon seçmen bu seçimlere iddialı olarak giren 5 partiden birini tercih edecek. Son kamuoyu yoklamaları Hıristiyan Demokratlar’ın % 41, Sosyal Demokratlar’ın % 35, Yeşiller ve Demokratik Sosyalistler’in % 6, Hür Demokratlar’ın % 9 civarında oy alacağını gösteriyor. 



Almanya’da bloklar kesinleşmiş bulunuyor. Sosyal Demokrat ve Yeşiller Almanya’da Göç Yasası’nın çıkması konusunda her türlü ağırlıklarını koymuş ve bunu Federal Parlamento ve Eyaletler Meclisi’nden geçirmiş bulunuyorlar. Hükümet partileri, Türkiye’nin Avrupa Birliği’ne tam üyeliğine “Evet” derken, Hıristiyan Demokratlar dinsel ve kültürel açıdan Türkiye’nin Avrupa Birliği’nde yeri olmadığından hareket ediyorlar. Bunun yanında Demokratik Sosyalistler de Türkiye’de insan hakları ve azınlıklar sorunu nedeniyle Türkiye’ye en sert “Hayır” diyen grubun başında geliyor. Hür Demokratlar’ın Türkiye’ye bakışları çelişkili bir yaklaşımı ifade ediyor. Hür Demokratlar bir taraftan Türk kitlesinin oylarını almak için tam üyeliğe “Evet” derken, öbür taraftan Hıristiyan Demokrat’larla bir koalisyon hükümetine hazırlanmakta olup, ister istemez Türkiye’ye “Hayır” diyen bloka dahil oluyorlar.
   <br/>
   <br/>
   Almanya’da 3.8 milyon işsizin olması, büyüme hızının yüzde yarıma bile yaklaşamaması, Euro’nun getirdiği % 2,5’a yakın enflasyon Sosyal Demokrat/Yeşiller iktidarının önünü kesmeye devam ediyor. İki partinin oy ortalaması halen % 41’i aşmıyor. Böylece Almanya bugünkü atmosferde seçimlere girerse, seçimlerin galibi Hıristiyan Demokrat ve Hür Demokratlar olacak ve bunların iktidara gelmesi halinde Hıristiyan Demokratlar’ın başbakan adayı Edmund Stoiber daha evvelki Alman Hıristiyan Demokrat Başbakanı Helmut Kohl gibi Türkiye’ye kültürel farklılığı nedeniyle “Hayır” demeye devam ettiği için, Türkiye’nin Helsinki’de aldığı üye adaylığı konumu yeni hükümet tarafından sorgulanacak. Hatta Hıristiyan Demokratlar Helsinki’de Türkiye’ye yanlış bir söz verildiğini, Türkiye’nin bölgede çok önemli bir yükü olduğunu, fakat hiç bir zaman Avrupa ruhu taşımadığını ve Hıristiyan değerlerden oluşan toplulukta yer alamayacağını belirtiyorlar.
   <br/>
   <br/>
   Almanya’da muhalefetteki söylemlerin, hükümet olduktan sonra da aynı sertlikte uygulanmadığından hareket edebiliriz. Hıristiyan Demokratlar iktidara gelirse, Türkiye’ye karşı bu katı uygulama içine girmeyebilirler. Fakat kendi seçmenlerine verdikleri söz Türkiye’nin AB’den dışlanmasına yönelik.
   <br/>
   <br/>
   Avrupa’da yılda iki kere gerçekleştirilen kamuyoyu yoklaması Eurobarometre’de, Almanya’da Türkiye’nin tam üyeliğinin istenme oranı % 18’i geçmiyor. Bunun açık anlamı, Almanların % 80’lik bir oranının Türkiye’nin tam üyeliğine sıcak bakmadığı. Bu yüzden Hıristiyan Demokratlar’ın bu sert politikasını uygulayacaklarından hareket edebiliriz. AB’de Türkiye’ye yönelik 11 Aralık Kopenhag zirvesinde alınacak kararda Almanya’nın önemi büyük. Bugünkü yapıda AB bütçesinin % 28’ini ödeyen ve bütçeden % 14’lük bir pay alan Almanya’nın “Hayır” demesi halinde Türkiye’nin tam üyeliğinin gerçekleşmesi çok güç.
   <br/>
   <br/>
   Seçimler Almanya’daki 2,6 milyon Türk’ün uyumu konusunda da önemli bir gösterge olacak. İlk defa 470 bine yakın Türk kökenli Alman’ın oy kullanacak olması seçimlere ayrı bir renk veriyor. Türkiye Araştırmalar Merkezi’nin araştırmalarına göre, Türkler’in üçte ikisi oylarını Sosyal Demokratlar’a verecekler. Türkiye’ye “Hayır” diyen Hıristiyan Demokratlar’ın Türk kökenli Almanlardan alabilecekleri oy oranı % 10’u geçmiyor. Seçimlere 3 ay var. Bu sürede köprülerin altından çok su akabilir ve Sosyal Demokratlar iktidarı ellerinde tutabilirler.
   <br/>
   <br/>
   Almanya’daki seçim geleneğine göre hiçbir iktidar 4 yıllık bir süreç sonunda hükümeti elinden kaçırmıyor. Alman Sosyal Demokratlar’ın bu geleneğin dışına çıkması beklenmiyor. Almanya’da genel beklenti, zor da olsa Sosyal Demokratlar’ın Hıristiyan Demokratlar’a yetişmesi ve Hür Demokratlar veya Yeşiller’le birlikte tekrar hükümeti oluşturması. Aksi halde Hıristiyan Demokrat bir hükümet Türkiye’ye, AB üyeliği konusunda çok güç yıllar geçirtecektir.
   <br/>
   <br/>
   *Türkiye Araştırmaları Merkezi Direktörü
   <br/>
   <br/>
  </font>
 </p>
 <p>
  <font>
   (Bu yazı 37 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1361), [web.archive.org (arşiv bağlantısı)](http://web.archive.org/web/20050301162359/http://www.aksiyon.com.tr:80/yazdir.php?id=1361)
