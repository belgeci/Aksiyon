# İsyan ateşi Mısır’a sıçradı

*Yusuf Acar 2011.01.31*

<font class="agenda2NewsSpot">
 Tunus’ta halkın 23 yıllık Zeynel Abidin bin Ali iktidarını devirmesinden sonra şimdi de Mısır’da 30 yıllık Hüsnü Mübarek yönetimi sarsılıyor. Bölge ülkelerinde tansiyon düşmek bilmiyor.
</font>
<font class="newsDetail">
 <p>
  <p class="MsoNormal">
   Kuzey Afrika’nın küçük ülkesi Tunus’un kendi hâlindeki şehri Sidi Bouzid sakinlerinden diplomalı işsiz Muhammed Bouazizi kendini yakarken, olayların ülkesinde, hatta bölgede bu noktaya geleceğini tahmin edebilir miydi acaba? Bouazizi bugün toprağın altında da olsa memleketinde; fakat 23 yılda Tunus’u amansız bir polis devletine çeviren diktatör Zeynel Abidin bin Ali ülkesinden kaçmak zorunda kaldı. Onun ölümünden sonra ülkeyi saran isyan ateşi kısa zamanda âdeta bir kıvılcım bekleyen bölge ülkelerine sıçradı; Cezayir’e, Yemen’e, Ürdün’e ve hatta Arap coğrafyasının başat aktörü Mısır’a…
  </p>
  <p class="MsoNormal">
   Şimdi Tunus’taki rejimin yıkılması ‘acaba bir domino etkisi oluşturur mu’
   <span>
   </span>
   diye konuşuluyor Arap sokaklarında ve uluslar arası mahfillerde. Bu arada kendini yakma eylemleri devam ediyor. Ürdün’de halk hükümeti aşarak dokunulmaz kabul edilen kralı dahi eleştirmeye başladı. Cezayir ve Yemen’de hükümetler ciddi protestolara maruz kalıyor. Ama sıradan insanlar veya siyasi analistlerin çoğu Tunus’taki isyan dalgasının Mısır’ı bu kadar çabuk ve derinden sarsacağını tahmin etmiyordu.
  </p>
  <p class="MsoNormal">
   Geçen hafta eylemcilerin ‘Öfke Günü’ adını verdikleri salıdan itibaren hız kazanan olaylar 3 gün boyunca devam etti ve herkes cuma namazını beklemeye başladı. Ancak perşembe gece yarısını geçtikten sonra görünmez bir el Mısır’daki tüm internet altyapısının şalterini indirdi ve ülkenin internet bağlantısı koptu. Sabah saatlerinde ise cep telefonu şebekesi işlemez oldu.
  </p>
  <p class="MsoNormal">
   Dünyada meydana gelen renkli devrimlerde sosyal medya ve cep telefonu mesajları kitlesel örgütlenmede çok önemli rol oynadı. Halkın organize olmasını engellemek isteyen Mısır yönetiminin internet ve cep telefonlarına sansür uygulaması protestocuların “Gazap Cuması” adını verdikleri büyük eylem gününü gerçekleştirmelerine engel olamadı. Ve Mısır “Ekmek Ayaklanması” olarak adlandırılan 1977’deki olaylardan sonra ülke genelinde tarihinin en büyük protestolarına şahit oldu. Aradan 34 yıl geçti ama o gün olduğu gibi insanlar bugün de açlık, fakirlik ve işsizlik nedeniyle sokaklardaydı. Ama bugün bunlara ek olarak daha fazla özgürlük ve demokrasi de istiyorlar.
  </p>
  <p class="MsoNormal">
   28 Ocak’taki protesto gösterilerine ülkedeki en büyük muhalefet grubu Müslüman Kardeşler açık destek vermiş ve taraftarlarına gösterilere katılma çağrısında bulunmuştu. Uluslararası Atom Enerjisi Kurumu’nun sabık başkanı ve muhtemel cumhurbaşkanlığı adayı Nobel ödüllü Muhammed El Baradei de gösterilere katılmak üzere Viyana’dan Kahire’ye gelmişti. Ancak gösterilere katıldıktan kısa süre sonra ev hapsine alındı. 2008’de bir Facebook grubu olarak ortaya çıkan, çoğunluğunu eğitimli gençlerin oluşturduğu 6 Nisan hareketi de aktif şekilde protestolara destek veriyor. Sabahın ilk saatlerine internet ve cep telefonu kesintileriyle uyanan Mısırlılar yine de sokakları doldurmaya başladı. 17-20 yaşlarında gençlerin ağırlıkta olduğu göstericiler özellikle cuma namazı sonrasında şehrin merkezine ve hükümet binalarına yönelmeye başladı.
  </p>
  <p class="MsoNormal">
   Mısır tarihinin son yıllardaki en büyük protesto eylemi, görgü şahitlerinin ifadeleriyle, Kahire’yi neredeyse bir savaş alanına çevirdi. Polis eylemcileri engellemek için büyük zırhlı araçlar ve bol miktarda göz yaşartıcı gaz kullandı. O kadar çok kullanıldı ki akşam saatlerine doğru şehrin üstünü bir gaz kütlesi kapladı. Eylemciler bütün gün polisle çatıştı. Genç, öfkeli ve kararlı kalabalık her ne pahasına olursa olsun eylemlerine devam edeceklerini bağırıyordu. Göstericilerden Salah Abdullah (19) “Telefonu da interneti de kapatsalar, Mübarek gidene kadar sokakta kalmaya devam edeceğiz.” diyordu.
  </p>
  <p class="MsoNormal">
   Göstericilerden birinin elinde tuttuğu pankart ise yönetime derin bir mesaj gönderiyordu: “Biz kafanızın içindeki duymayı reddettiğiniz sesiz. Biz yüzleşmek zorunda olduğunuz yüzüz. Biz bir eliz ki o el sizi alaşağı edecek.”
  </p>
  <p class="MsoNormal">
   Gösteriler Kahire’den sonra en çok Süveyş’te etkili olurken, şiddetli çatışmalara sahne olan günün sonunda 900’e yakın insanın yaralandığı bildirildi. Tam olarak doğrulanamasa da bazı hastane kaynakları ve medya kuruluşları gösterilerde en az 5 kişinin öldüğünü duyurdu. Uluslararası ajanslar ise salı gününden
   <span>
   </span>
   cuma gecesine kadar en az 11 kişinin öldüğünü bildiriyordu. Arapça yayın yapan bölgenin etkin haber kanalı El Cezire televizyonu Kahire’de aralarında 2005’teki cumhurbaşkanlığı seçimlerinde Hüsnü Mübarek’in ardından büyük oy farkıyla ikinci olan Eymen Nur’un da bulunduğu onlarca kişinin yaralandığını duyurdu. Bazı yerel kaynaklar da Müslüman Kardeşler grubunun etkin isimlerinin gözaltına alındığını kaydetti. El Cezire ayrıca sadece Süveyş bölgesindeki çatışmalarda 11 kişinin öldüğünü aktardı. Mısır’ın kanal bölgesindeki kentlerden olan Süveyş, Tunus’ta gösterilerin başladığı Sidi Bouzid şehrine gönderme yapılarak “Mısır’ın Sidi Bouzid’i” olarak tanımlanıyor.
  </p>
  <p class="MsoNormal">
   Başkent Kahire ve İskenderiye’de
   <span>
   </span>
   göstericilerin iktidardaki Ulusal Demokrasi Partisi binalarını yağmaladıkları bildirildi. Ayrıca devlet televizyon kanalı ve birçok kamu binası göstericilerin saldırısına maruz kaldı. Öte yandan, göstericiler, uygarlık tarihi açısından çok önemli eserlerin ve eski Mısır’a ait mumyaların yer aldığı müzeleri yağmacılardan korudu ve Kahire’deki 4 müzenin etrafında, yağmacılara karşı insan zinciri oluşturdu. Ordu birlikleri hükümet binalarını kontrol altına almaya çalışırken, müzelerin güvenliğini planlarına dâhil etmedi.
  </p>
  <p class="MsoNormal">
   Protesto gösterileri ordunun yıllar sonra tekrar sokağa inmesi açısından da tarihî bir nitelik taşıyor. Başta Kahire olmak üzere Süveyş ve İskenderiye’de ordu birlikleri ve tanklar asayişi sağlamaya çalıştı. Yakın tarihte ordu son olarak 1977’deki Ekmek Ayaklanması ve 1985’teki bazı polis birliklerinin isyanını bastırmak amacıyla kışlasından çıkmıştı. Öte yandan o sıcak saatlerde protestocuların polise karşı ordu birliklerinden yardım istediği haberleri geldi. Göstericilere göz yaşartıcı gaz ve plastik mermilerle müdahale eden polisin şiddetinden yakınan protestocuların “Ordu nerede? Polis bize neler yapıyor görün. Orduyu istiyoruz.” şeklinde sloganlar attıkları bildirildi.
  </p>
  <p class="MsoNormal">
   BATI’DAN MISIR’A “HALKIN
  </p>
  <p class="MsoNormal">
   TALEPLERİNİ DİKKATE AL” ÇAĞRISI
  </p>
  <p class="MsoNormal">
   ABD’nin Ortadoğu’daki sıkı müttefiki Mısır’da yaşananlar karşısında Washington’da acil toplantılar birbirini takip etti. Dışişleri Bakanı Hillary Clinton, Mübarek yönetimine halkın siyasi ve ekonomik reform taleplerini dikkate alması ve barışçıl gösterilere izin vermesi çağrısında bulundu. Clinton, Mısır hükümetinin vatandaşlarının “temel hakları”na saygı göstermesi gerektiğini söyledi. Ülkede acilen reform yapılmasının hayati önem taşıdığını belirten Clinton, hükümete halkla diyaloğa geçmesi, barışçıl gösterilere izin vermesi ve reformları benimsemesi çağrısında bulundu.
  </p>
  <p class="MsoNormal">
   ABD Başkanı Barack Obama da Mısır’daki durumu görüşmek
   <span>
   </span>
   için aynı gün ulusal güvenlik ekibiyle bir araya geldi. Beyaz Saray, Mısır’daki son olaylarla ilgili ilk açıklamasında, “Krizi Mısır halkı çözecek.” dedi. Görüşmenin ardından Beyaz Saray Sözcüsü Robert Gibbs, Mısır halkının meşru şikâyetleri bulunduğunu ve bunların Mısır hükümeti tarafından derhal ele alınması gerektiğini söyledi. Hem Mısır hükümetine hem de protestoculara itidal çağrısında bulunan Gibbs, “çok değişken ve dinamik” olarak nitelediği durumu yakından izlediklerini belirtti.
  </p>
  <p class="MsoNormal">
   Davos’taki Dünya Ekonomik Forumu’nda bulunan Almanya Başbakanı Angela Merkel de Mısır hükümetine “barışçıl gösterilere” izin verme çağrısı yaptı. Merkel, Mısır’ın istikrarının son derece önemli olduğunu, ancak ifade özgürlüğünün engellenmemesi gerektiğini söyledi.
  </p>
  <p class="MsoNormal">
   İngiltere Dışişleri Bakanı William Hague ise Mısır’daki yetkililerin “ifade özgürlüğü hakkını bastırmaya çalışmaması gerektiğini” söyledi. Hague, Mısır’daki olaylara ilişkin BBC’ye yaptığı açıklamada, bu ülkedeki durumdan “endişe duyduğunu” kaydederek, halkın ekonomik ve siyasi meşru sorunları olduğunu fark etmek gerektiğini vurguladı.
  </p>
  <p class="MsoNormal">
   MISIR NEREYE GİDİYOR,
  </p>
  <p class="MsoNormal">
   DOMİNO ETKİSİ VAR MI?
  </p>
  <p class="MsoNormal">
   Görünen o ki, Mısır’daki gösteriler bir süre daha devam edecek. Tunus olayından sonra ortaya çıkan “domino etkisi” sorusu aslında hâlen cevabını bulmuş değil. Her ne kadar Tunus’ta devlet başkanı ülkeden kaçmak zorunda kalmış ve yönetim yapısında temel değişiklikler yaşanmış olsa da ülkedeki siyasi belirsizlik devam ediyor. Ayrıca, Tunus’ta polisin ve askerin rejimin halk tarafından devrilmesindeki tarafsız rolünü hatırlamak gerekiyor. Nihai olarak Tunus’ta değişimin tamamlandığını söylemek için seçimlerin yapılmasını ve yeni siyasi sistemin oturmasını beklemek gerekiyor. Mısır’da ise gösteriler sürüyor. Polis ve ordu aşırı şiddet kullanarak halkla karşı karşıya kalmak istemese de göstericilere müdahale ediyor ve rejimi korumaya çalışıyor. Bundan sonrasını halkın eylemlere katılımı ve kararlılığı ile hükümetin tabandan gelen ekonomik hakları geliştirme, özgürlük ve demokrasi tabanlı reform taleplerine vereceği karşılık belirleyecek. Bu çerçevede, ilk adım cuma gece yarısından sonra Hüsnü Mübarek’ten geldi. Mübarek devlet televizyonundan yayınlanan konuşmasında hükümeti görevden aldığını ve cumartesi günü yeni bir hükümeti atayacağını açıkladı. Mübarek ayrıca ülkesinin özgürlüklerin yaşandığı bir yer olduğunu belirterek 4 gündür süren protestoların yapılabilmesini buna delil olarak gösterdi. Mübarek’in bu adımının, kendisinin sistem dışında kalmasını isteyen göstericileri tatmin edip etmeyeceğini zaman gösterecek.
  </p>
  <p class="MsoNormal">
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4D600B6E734A3A4F8124B042FA96A368?newsId=28561), [web.archive.org (arşiv bağlantısı)](http://web.archive.org/web/20110203070429/http://www.aksiyon.com.tr:80/aksiyon/newsDetail_getNewsById.action;jsessionid=4D600B6E734A3A4F8124B042FA96A368?newsId=28561)
