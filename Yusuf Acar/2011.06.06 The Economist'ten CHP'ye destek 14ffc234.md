# The Economist’ten CHP’ye destek

*Yusuf Acar 2011.06.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   12 Haziran seçimi yaklaşırken İngiliz The Economist dergisi AK Parti karşısında CHP’nin güçlenmesi gerektiğini belirterek seçmenlere “CHP’ye oy verin” çağrısında bulundu.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Türkiye belki de demokrasi tarihinin en önemli genel seçimine yaklaşıyor. Toplumun oluşacak Meclis’ten en önemli beklentisi yeni bir anayasa. Bugüne kadar hep asker vesayetinde yapılan anayasalarla yaşayan ülke, ilk kez tamamen bir sivil anayasaya bu kadar yakın. Son dönemde büyüyen ekonomisi ve artan dış politika etkinliğiyle yükselen Türkiye, dış basının da ilgisini çekiyor. Ergenekon davasından HSYK’ya, askerin sistemdeki zayıflayan rolünden muhalefet partilerinin kadrolarında skandal kasetleriyle yapılan tasfiyeye kadar birçok konu mercek altına alınıyor. Bu süreçte kritik 12 Haziran seçimlerinin de birçok yabancı gazete, TV ve dergi tarafından ele alınması şaşırtıcı değil. Ancak Londra merkezli The Economist dergisinin son sayısının başyazısı, Türk seçmenine onların pek de alışık olmadığı bir siyasi çağrı yaptı: CHP’ye oy verin. Türkler için demokrasiyi yüceltmenin en iyi yolunun iktidar partisinin aleyhine oy vermek olduğunu yazan derginin davranışı İngiliz geleneğinde çok da şaşırtıcı değil; çünkü kuzeyin ada ülkesinde medya hangi partiyi destekleyeceğini açıkça yazabiliyor. Ama son başyazının ilginç yanı bu kez siyasi tercihin bir İngiliz seçimi ve partisi için değil, Türkiye’nin seçimi ve partileriyle ilgili olması. The Economist Türkiye temsilcisi Amberin Zaman, Habertürk gazetesindeki köşesinde, yazıyı kendisinin kaleme almadığını belirterek derginin yayın yönetim kadrosunu işaret ediyor. Derginin bu çıkışı üzerine “bir sürü saçma sapan senaryo üretileceğini” ekleyen Zaman, “The Economist’in “CHP’ye oy verin” telkini “dış güçlerin talimatıyla” yapılmadı. Bu editörlerin kendi kararıydı. Türkiye’yi yakından izliyorlar ve böyle uygun gördüler. Gerçek bu kadar basit.” diyor.
    </p>
    <p class="MsoNormal">
     Başyazıda AK Parti’nin geçmiş başarıları övülüyor ve 12 Haziran seçimlerinde çoğunluğu kazanacağına kesin gözüyle bakılıyor, ancak yeni dönem için Türkiye’yi bekleyen risklerin olduğu öne sürülüyor. Dergi; Başbakan Tayyip Erdoğan’ın otokrat, sivil diktacı bir kişiye dönüştüğünü, basın özgürlüğünün saldırı altında olduğunu, Türkiye’de Çin’dekinden daha fazla gazetecinin hapse atıldığını belirterek AK Parti’nin Meclis’in 3’te 2 çoğunluğunu ele geçirmesi durumunda tek taraflı bir anayasa yapacağını ve Erdoğan’a daha da baskıcı bir başkanlık sisteminin yolunun açılacağını iddia ediyor. Görünürde zaten iktidarı tek başına alacağı belli olan AK Parti karşısında işte tam da bu nedenden dolayı muhalefetin daha da doğrusu CHP’nin desteklenmesini isteyen dergi, Gandi olarak adlandırılan Kemal Kılıçdaroğlu’nun yeni CHP’sini yüceltiyor. Bunu yaparken de Kılıçdaroğlu’nun partiyi kendinden önceki dinozor Deniz Baykal ve ekibinden ayıkladığını hatırlatıyor. Bu kısmın çarpıcı yanı ise Kılıçdaroğlu’nun partiyi ordunun rolüne ilişkin eski sempatik tutumundan uzaklaştırdığının, Kürt nüfusun ağırlıklı olduğu güneydoğu bölgesindeki mitinglerinde Başbakan Erdoğan’dan daha fazla katılımcıyı çektiğinin ve hatta yerel yönetimlere daha fazla özerklik vadettiğinin yazılması. “Ergenekon nerede gösterin üye olayım” diyen Kılıçdaroğlu’nun yeni CHP’sinin Ergenekon’dan tutuklu sanıkları Meclis’e taşıma çabasından bahsedilmezken, onun yerel yönetimlere özerklik sözünden geri adım atması ise atlanmış görünüyor. İki liderin mitinglerine katılım sayısı ise istatistiksel olarak izaha muhtaç görünüyor.
    </p>
    <p class="MsoNormal">
     Kılıçdaroğlu Batman mitingi öncesinde gazetecilere yaptığı açıklamada derginin yazısının kendisini çok memnun ettiğini belirterek, “Gerçekleri demek ki tüm dünya görüyor. CHP iktidarı için mutluyum” dedi. Konya’da konuşan Erdoğan ise The Economist’in Türkiye’ye çok Fransız kaldığını söyleyerek, “Biz CHP’yi sadece Türkiye’deki çetelerin parçası biliyorduk, meğer uluslararası çetelerin de projesiymiş” şeklinde konuştu. Geniş ve derin bir açıdan bakıldığında, 12 Haziran seçimlerinin Türkiye’nin iç dengelerini sarsmanın ötesinde bölgesel ve küresel dalgalara sebep olacağını söylemek pek de kehanet sayılmasa gerek.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=278AEB5DDC20BB3C8732EBE49403B90B?newsId=29589), [web.archive.org (arşiv bağlantısı)](http://web.archive.org/web/20140714202827/http://aksiyon.com.tr:80/aksiyon/newsDetail_getNewsById.action;jsessionid=278AEB5DDC20BB3C8732EBE49403B90B?newsId=29589)
