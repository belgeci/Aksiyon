# İnsanlık senin minik ellerinde eziliyor oğlum!

*Yusuf Acar 2012.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyaya gözlerini açalı daha iki yıl olmuş. Sevilesi zamanlarında baban seni kucağından indirmezdi ama şimdi cansız bedenine sarılıyor. Vücudu baştan ayağa yara bere içindeki baban soruyor, duyuyor musun? “Babacığım sen onlara ne yaptın? Ey insanlık bu çocuk onlara ne zarar verdi? Ey Beşar, ey dünya bu yavru nasıl zarar verebilir?  Günah, günah…”
  </font>
 </div>
 <div id="newsText">
  <font class="detail-text">
   <p>
    Sana “oğlum” demek istiyorum çünkü adını bile bilmiyorum, dünya da bilmiyor. Ülkende olaylar başladığında daha 1 yaşındaydın. O günden beri binlerce insan öldü, sen nereden bileceksin oğlum! Libya’ya müdahale etmek için iki ayağı bir pabuca giren devletlerin, babasının yolunda son sürat ilerleyen Beşar Esed’i durdurmak için neden harekete geçmediğini nasıl anlatayım sana? Büyük devletlerin çıkar hesaplarının altında ezildin sen. Seninle beraber insanlığımız da sana ateş eden tankın paletleri altında kaldı. Günde 5 kez değil, 1 kere dahi Suriye’yi anamadığımızı hatırlatan bir tokat aşkettin yüzümüze.
   </p>
   <p>
    Her seferinde Batı’nın müdahaleciliğinden şikâyet eden ülkelerin, bu kez onların yüzüne bakıp işaret beklediklerini nasıl anlatayım sana oğlum? Devletler hesapları içinde boğuşup dursun, ben neredeyim, bana bunu söyleyebilir misin? Baban belki seni son kez kucağına alıp “Hasbünallah ve ni’mel vekil” (Allah bize yeter, O ne güzel vekildir) derken, bize O’nun her şeye gücünün yettiğini unuttuğumuzu mu hatırlatıyorsun yavrucak? Sen şimdi cennet bahçelerindesin biliyorum. Anne-babana şefaatçi olma hakkın elinde, onları bekliyorsun. Peki ya biz ne yapalım a oğlum?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C2F1A6F4B991D105C0CA12316560BD91?newsId=31929), [web.archive.org (arşiv bağlantısı)](http://web.archive.org/web/20120615210719/http://www.aksiyon.com.tr:80/aksiyon/newsDetail_getNewsById.action;jsessionid=C2F1A6F4B991D105C0CA12316560BD91?newsId=31929)
