# Mahkemeden kaçış yok

*Yusuf Acar 2012.01.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   12 Eylül darbesi, aradan 31 yıl geçse de yargı karşısına çıkıyor. Darbecilerini, diktatörlerini yargılayan ülkeler demokratikleşmenin önünü açıyor. İşte Yunanistan’dan Kamboçya’ya geçmişiyle yüzleşen ülkeler.
  </font>
 </div>
 <div id="newsText">
  <font class="detail-text">
   <p>
    Ankara 12. Ağır Ceza Mahkemesi’nin, özel yetkili Ankara Cumhuriyet Savcısı Kemal Çetin’in hazırladığı 12 Eylül iddianamesini kabul etmesi, tarihi bir kırılma noktasına işaret ediyor. 2010’da yapılan referandumla, 12 Eylül darbesinin yargılanmasının önünü tıkayan geçici 15. Madde kaldırılmış ve ardından mağdurların şikâyet dilekçeleri savcılıklara yağmaya başlamıştı. Davanın 1 numaralı sanığı, dönemin Hava Kuvvetleri Komutanı Tahsin Şahinkaya (87) ve 2 numaralı sanığı, dönemin Genelkurmay Başkanı Kenan Evren (94), ilerlemiş yaşlarına rağmen mahkemede hesap verecek. Darbecilerin konumu, yaşları ve dönemin şartları tartışmalara sebep olsa da dünya genelinde demokratikleşme yolunda ilerleyen ülkeler, darbeci geçmişleriyle hesaplaşmada tereddüt göstermiyor.
   </p>
   <p>
    <img alt="" height="307" src="http://web.archive.org/web/20120223210435im_/http://medya.aksiyon.com.tr/aksiyon/2012/01/23/yusuf-darbe-7.jpg"/>
   </p>
   <p>
    <span>
     <strong>
      YUNANİSTAN:
     </strong>
    </span>
   </p>
   <p>
    Ülkeye komünist rejimin geleceği bahanesiyle 1967’de yönetime el koyan  Albay George Papadopolous liderliğindeki Albaylar Cuntası’nın sicili 12 Eylül darbecilerine çok benziyor: Siyasi partiler yasaklandı, askeri mahkemeler marifetiyle yaklaşık 7 bin kişi hapse atıldı, binlercesine işkence yapıldı. Kıbrıs’taki EOKA’cı Nikos Sampson’ı destekleyip Türkiye’nin adaya müdahalesine neden oldu. Özellikle Kıbrıs olayından sonra cuntanın kredisi tükendi. Türkiye’nin 1974’teki Barış Harekatı sonrasında Yunanistan’da yönetim sivillere devredildi. Temmuz 1975’te cunta liderlerinin yargılaması başladı. Kısa sürede sona eren mahkeme, ağustosta darbenin liderlerini idam cezasına çarptırdı, ancak cezalar daha sonra ömür boyu hapse çevrildi. Ayrıca işkence suçundan yargılanan kırka yakın asker ve polis çeşitli sürelerde hapis cezasına çarptırıldı.
   </p>
   <p>
    <img alt="" height="307" src="http://web.archive.org/web/20120223210435im_/http://medya.aksiyon.com.tr/aksiyon/2012/01/23/yusuf-darbe-1.jpg"/>
   </p>
   <p>
    <span>
     <strong>
      ŞİLİ:
     </strong>
    </span>
   </p>
   <p>
   </p>
   <p>
    1973’te Salvador Allende hükümetini darbeyle deviren Augusto Pinochet liderliğindeki askeri rejim, 1990’a kadar devam etti. Pinochet rejimi döneminde yaklaşık 3 bin insan öldürüldü, 80 bin kişi toplama kamplarına atıldı ve 30 bini aşkın insan işkenceye maruz kaldı. Dokunulmazlığı nedeniyle yargı karşısına çıkmayan Pinochet, İspanyol yargıç Baltazar Garzon’un İspanyol vatandaşlarına karşı işlenen işkence suçları nedeniyle verdiği uluslararası tutuklama kararı sonrasında 1998’de İngiltere’de gözaltına alındı ve 1 sene boyunca ev hapsinde tutuldu. İngiltere onu İspanya’ya değil, ülkesi Şili’ye iade etti. Yaşlılık ve bunama gibi sebeplerle yargılamasının önüne geçilmeye çalışılsa da savcılar süreci devam ettirdi. Ev hapsinde tutulan Pinochet, Aralık 2006’da, 95 yaşında hakkında kesinleşmiş bir mahkeme kararı olmaksızın öldü.
   </p>
   <p>
   </p>
   <p>
    <img alt="" height="307" src="http://web.archive.org/web/20120223210435im_/http://medya.aksiyon.com.tr/aksiyon/2012/01/23/yusuf-darbe-4.jpg"/>
   </p>
   <p>
    <span>
     <strong>
      İSPANYA:
     </strong>
    </span>
   </p>
   <p>
   </p>
   <p>
    1939-1975 arasında General Fran-co’nun faşist dikta rejimiyle yönetilen İspanya’nın demokrasiye geçiş süreci diktatörün ölümüyle başladı. Yeni bir anayasa ve seçimlerle süreci tamamlama aşamasına yaklaşan ülke, 1981’de tuhaf bir darbe girişimiyle sarsıldı. 23 Şubat 1981’de meclisi basan Antonio Tejero önderliğindeki 200 silahlı asker, aralarında başbakan ve muhalefet partisi liderlerinin olduğu milletvekillerini rehin aldı. Darbe girişimini ertesi gün sona erdiren Tejero, kimseye zarar vermeden teslim oldu. Darbeden birinci derecede sorumlu tutulan Tejero, 30 yıl hapse mahkûm edildi.
   </p>
   <p>
    <strong>
     <span>
      ARJANTİN:
     </span>
    </strong>
   </p>
   <p>
   </p>
   <p>
    <strong>
    </strong>
    1976-83 yılları arasında süren ve “kirli savaş” olarak adlandırılan askerî dikta döneminde işkence sonucu ölen veya kendisinden bir daha haber alınamayanların sayısı resmi rakamlara göre 13 bin, bağımsız sivil örgütlere göre 30 bin. Ekonomik krizler ve İngiltere’yle yaşanan Falkland krizi sonrasında 1983’te yönetimi sivillere devreden cunta rejiminin liderlerinin yargılaması 1985’te gerçekleşti. Cuntanın liderleri General Jorge Rafael Videla ve Amiral Emilio Massera ömür boyu hapis, diğer üyeler ise çeşitli hapis cezalarına çarptırıldı. Carlos Menem’in başkanlığı döneminde cezalara af getirilirken, sonraki başkan Nestor Kirschner döneminde yargılamalar yeniden başladı. Videla ve Massera ömür boyu hapis cezalarının kalan kısmını tamamlamak üzere ev hapsine mahkûm oldu. Geçen yıl nisan ayında cunta döneminin meşhur işkenceci komutanlarından General Eduardo Cabanillas, ekim ayında ise 12 deniz subayı ömür boyu hapis cezasına çarptırıldı.
   </p>
   <p>
    <img alt="" height="307" src="http://web.archive.org/web/20120223210435im_/http://medya.aksiyon.com.tr/aksiyon/2012/01/23/yusuf-darbe-6.jpg"/>
   </p>
   <p>
    <strong>
     <span>
      MISIR:
     </span>
    </strong>
   </p>
   <p>
    30 yıllık Hüsnü Mübarek dikta rejimi Şubat 2011’de halk isyanıyla sona erdi. 83 yaşındaki Mübarek, oğulları Cemal ve Ala, rejimin önemli isimleriyle birlikte hapse atıldı. Sanıklar, geçen yılın başında ülke geneline yayılan isyanlarda yaklaşık 850 kişinin ölümünden doğrudan sorumlu olmakla suçlanıyor. Savcı, Mübarek, İçişleri Bakanı Habib el Adli ve diğer üst düzey 6 polis yetkilisi için idam talebinde bulundu. Dava, Mübarek dönemiyle ilgili ilk yargılama olma özelliğini taşıyor. Mübarek döneminde yaşanan işkence, ölüm ve yolsuzlukların yargılanmasıyla da üst düzey sivil ve askeri yetkililerin hâkim karşısına çıkması bekleniyor.
   </p>
   <p>
    <strong>
     <span>
      TUNUS:
     </span>
    </strong>
   </p>
   <p>
    Arap ülkelerindeki isyan fitilini ateşleyen Tunus’taki 23 yıllık Zeynel Abidin Bin Ali rejimi Ocak 2011’de sona erdi. Bin Ali ve ailesi apar topar Suudi Arabistan’a kaçarken ülke kısa sürede seçimlerini tamamladı. Tunus şimdi yeni meclis ve hükümetiyle demokratik sisteme geçiş sürecinde. Mahkemeler ise Bin Ali dönemiyle hesaplaşmayı başlattı. Suudi Arabistan’dan iadesi istenen Bin Ali’nin ülkeye dönmesi sağlanamadı, ancak yargılama gıyabi olarak başlatıldı. Haklarında 90’dan fazla suçlama bulunan Bin Ali ve eşi Leyla Trabelsi hakkında mahkeme, devlet malını zimmete geçirmekten 35 yıl ceza verdi. Yargılamalar devam ediyor.
   </p>
   <p>
    <strong>
     <span>
      KAMBOÇYA:
     </span>
    </strong>
   </p>
   <p>
    Kızıl Kmerlerin lideri Pol Pot’un ülkeyi adeta ceset tarlasına çevirdiği 1975-79 yılları arasında nüfusun yaklaşık dörtte birine tekabül eden 2 milyon insan öldürüldü. Pol Pot, 1998’de Fransa’da hayatını kaybetse de rejiminin eski yöneticileri hakkında Haziran 2011’de yargılama süreci başladı. Rejimin hayatta kalan liderleri eski Dışişleri Bakanı Ieng Sary, eski Başkan Khieu Samphan, eski Sosyal İşler Bakanı Ieng Thirith ve fikrî önder Nuon Chea, soykırım ve işkence suçlamalarıyla yargılanıyor. 1979’da Vietnam ordusu tarafından devrilen rejimin liderlerinden Kaing Guek Eav ise 2010’da yargılandığı mahkemece 35 yıl hapse mahkûm edilmişti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31662-173-mahkemeden-kacis-yok.html), [web.archive.org (arşiv bağlantısı)](http://web.archive.org/web/20120223210435/http://www.aksiyon.com.tr:80/aksiyon/haber-31662-173-mahkemeden-kacis-yok.html)
