# SURİYE - Kahreden trajedi devam ediyor

*Yusuf Acar 2012.03.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2011’in mart ayında başlayan halk isyanının en karanlık günleri belki de geçen ay yaşandı. Beşar Esed rejiminin bu kadar gözü kara davranacağını, uluslararası toplumun binlerce insanın öldüğü katliamlar karşısında çaresiz kalacağını kim tahmin edebilirdi.
  </font>
 </div>
 <div id="newsText">
  <font class="detail-text">
   <p>
    İran, Rusya ve Çin’den oluşan müttefik üçlünün desteğini arkasına alan Esed, son olarak “reform yapmaya niyetli” rolünü berbat bir şekilde oynadığı referandum girişimiyle kendi yazıp-yönettiği trajikomik tiyatroda sahne aldı. Sözde reform niteliğinde hazırlanan yeni anayasa halkoyuna sunuldu ve yüzde 90’la kabul edildi. Bu birçok insana Türkiye’nin 1982 Anayasa oylamasını hatırlattı. Mevcut anayasayı dahi delik deşik eden rejim, bu referandumla reform yapacağına dünyayı inandırmaya çalışıyor. Ama muhalifler de müttefik üçlü dışındaki ülkeler de Esed’e inanmıyor, güvenmiyor. BM Güvenlik Konseyi’nde Rusya ve Çin’in vetosuna takılan girişimler, BM Genel Kurulu’nda Esed yönetimini kınayan kararla güç kazanmıştı. Tunus’ta düzenlenen Suriye’nin Dostları Konferansı neticesinde eski BM Genel Sekreteri Kofi Annan Arap Birliği ve BM’nin özel temsilcisi olarak görevlendirildi. Başta Rusya ve İran’dan olmak üzere silah alımına devam eden rejimin ordusuna karşı kısıtlı imkanlarla direnmeye çalışan Hür Suriye Ordusu’na silah yardımı ise Batı’nın “El Kaide fobisine” takılıyor. Washington yönetimi, muhaliflere verilecek yardımların kimin eline geçeceğinden emin olunamayacağına inanıyor. Dışişleri Bakanı Hillary Clinton, El Kaide ve Hamas’ın da muhalifleri desteklediğini ve ABD’nin bunlarla aynı safta yer almasının mümkün olmadığını söylüyor. Devletler arası güç dengesi, Suriyeliler için dehşet dengesine dönmüş durumda. Bunun daha ne kadar süreceği hakkında ise kimse bir tahminde bulunamıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31977-suriye---kahreden-trajedi-devam-ediyor.html), [web.archive.org (arşiv bağlantısı)](http://web.archive.org/web/20120311153223/http://www.aksiyon.com.tr:80/aksiyon/haber-31977-suriye---kahreden-trajedi-devam-ediyor.html)
