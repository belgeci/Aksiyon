# Ankara Kıbrıs'ta çift daldı

*Yusuf Acar 2011.07.25*

<font class="agenda2NewsSpot">
 <span lang="EN-GB">
  Türkiye, Temmuz 2012’ye kadar Kıbrıs’ta kesin çözüm için AB’ye ve Rumlara rest çekti. Bir yıl içerisinde çözüme ulaşılmazsa AB ile ilişkiler 6 ay dondurulacak. Ankara bu çıkışla istediğini mi alacak, elindekinden
 </span>
 <span>
  mi olacak?
 </span>
</font>
<font class="newsDetail">
 <p>
  <p class="BasicParagraph">
   <span>
    D
   </span>
   <span>
    ışişleri Bakanı Ahmet Davu
   </span>
   <span>
    toğlu 13 Temmuz’da “Kıbrıs’ta çözüm olmadan Rum Kesimi tek başına AB dönem başkanlığını alırsa müzakereler donma noktasına gelir” dediğinde Türkiye’nin yeni ve sert tutumunun öncü adımını atmış oluyordu. BM Genel Sekreteri Ban Ki-moon’un liderliğinde 7 Temmuz’da Cenevre’de Kıbrıslı Türk ve Rum liderler Derviş Eroğlu ve Dimitris Hristofyas ile birlikte yapılan toplantıdan müzakerelerin yoğunlaştırılması kararı çıkmıştı. Türk tarafı müzakerelerin yoğun bir tempoda, somut önerilerle ve ucu açık olmayan bir şekilde yürütülmesini istiyor ve Ban da bunu destekliyordu. Sonuçta 25 Temmuz – 21 Ekim tarihleri arasında haftada 2 gün olacak şekilde yoğunlaştırılmış görüşme takviminin işletilmesi kararı alındı. Ancak, 2009’dan beri Güney Kıbrıs’ta tutulan, İran’a ait patlayıcı ve silah yüklü konteynerlerin patlaması güneyde büyük bir siyasi krize sebep oldu. Patlamanın etkisiyle büyük zarar gören elektrik trafoları nedeniyle Rum tarafı elektriksiz kaldı. Ekonomik olarak da zor günler yaşayan Güney Kıbrıs, yine krizde olan anavatanı Yunanistan’dan da beklediği desteği göremiyor. Güney Kıbrıs’ta yaşanan patlama olayından sonra hükümette istifalar yaşandı. Kuzey Kıbrıs’tan elektrik alınmak zorunda kalınması dahi büyük tartışmalara neden oldu. Müzakere sürecinde isteksiz ve statükocu tavırlar takınan ve şartların zorlamasıyla yoğunlaştırılmış görüşmeleri kabul eden Hristofyas, şimdi eli siyasi krizle zayıflamışken, takvimi ertelemenin hesabını yapıyor.
   </span>
  </p>
  <p class="2011yenimetin">
   <span>
    Başbakan Recep Tayyip Erdoğan’ın geçen haftaki “Rum Yönetimi dönem başkanlığında kesinlikle kendileriyle görüşmeyiz. 6 ay AB ile görüşmeyiz, ilişkiler donar.” çıkışı da Güney Kıbrıs’ı ve AB’yi çözüm için köşeye sıkıştırmayı amaçlıyor. Güney Kıbrıs, Temmuz 2012’de AB dönem başkanlığını yürütmeye başlayacak. Erdoğan, bu tarihe kadar Ada’da kesin bir çözüme ulaşılması gerektiğini ve yeni bir referandumun yapılmasına da sıcak baktığını söylüyor. Ancak yeni referandumun Annan Planı’ndan farklı olacağını, çünkü bizzat Rum tarafının planı çöpe attığını hatırlatıyor. Nihai çözüm için Nisan 2004’te Annan Planı temelinde yapılan referandumda Kuzey’den yüzde 65 oranında evet oyu çıkarken, Rum kesimi yüzde 76 ile plana hayır demişti. Ancak, referandumdan hemen sonra 1 Mayıs itibariyle AB, Güney Kıbrıs’ı tam üye olarak alınca, çözüme ulaşmadan üyelik sürecinin tamamlanmasına karşı çıkan Ankara’da ve Lefkoşa’da büyük bir aldatılmışlık hissi uyandırdı. AB, tek taraflı olarak hareket edip Güney Kıbrıs’ı tüm Ada’nın tek temsilcisi olarak üyeliğe kabul etmekle, çözüm için adım atan Türk tarafını cezalandırmış oluyordu.
   </span>
  </p>
  <p class="2011yenimetin">
   <span>
    Kıbrıs Barış Harekatı’nın 37. yıldönümü için Kuzey Kıbrıs Türk Cumhuriyeti’ne (KKTC) geniş kapsamlı bir ziyaret gerçekleştiren Erdoğan’ın “Kıbrıs diye bir devlet yoktur. Kuzey ve Güney’de iki ayrı yönetim vardır” şeklindeki açıklaması bu çerçevede anlam kazanıyor. Türkiye, yoğunlaştırılmış müzakere sonucunun somut adımlarla yürümesini ve Temmuz 2012’ye kadar Ada’da nihai çözüme ulaşılmasını hedefliyor. Bu tarihe kadar bir çözüme ulaşılamazsa Güney Kıbrıs Ada’yı tek başına temsilen AB dönem başkanı olacak. Bu da 6 ay boyunca Türkiye-AB üyelik müzakerelerinin donması anlamına gelecek. Ankara, öncelikle yoğunlaştırılmış müzakere sürecinden somut öneriler çıkmasını ve devamında gerekirse yeni bir referandumun yapılmasını öneriyor. Çözüm için istekli görünen ve Rumları sıkıştırmaya çalışan Türk tarafı, bugüne kadar yıllarca yapılan müzakerelerde konuşulmadık şeyin kalmadığını ve AB dönem başkanlığının Kıbrıs’a geçeceği Temmuz 2012’ye kadar kesin sonuca ulaşılabileceğini savunuyor. Rumların sürekli Türk tarafını oyaladığını belirten Erdoğan, “Artık bıçak kemiğe dayanmak üzere. Bıçak kemiğe dayanırsa, Türkiye tavrını net olarak ortaya koyar ve adımını atar” diyor. Erdoğan, bu adımın Türkiye-KKTC birleşmesi veya KKTC’nin tanınmasına hız verme olup olmadığını ise cevapsız bırakıyor.
   </span>
  </p>
  <p class="2011yenimetin">
   <span>
    Son bir senedir AB ile müzakereler neredeyse durma noktasına gelmiş durumda. 35 müzakere faslından 18’i şu an askıda bulunuyor. Bunların 14 tanesi Kıbrıs meselesi nedeniyle donmuş durumda. Türkiye ile müzakerelere açılabilecek fasıl sayısı sadece 3. Son bir yıldır ise hiçbir fasıl müzakereye açılmadı. Türk hükümetinin Kıbrıs hakkındaki sert çıkışı, zaten tıkanmış olan Türkiye-AB üyelik sürecinin Temmuz 2012’ye kadar açılmasını hedefliyor. Aksi takdirde, 6 ay boyunca donacak olan sürecin, sonrasında yeniden ısıtılıp çözülmesi ve ilerlemesi çok zaman alacak görünüyor. Önce Davutoğlu’nun, akabinde Erdoğan’ın ültimatom niteliğindeki çıkışı Türkiye’ye yönelik tepkileri beraberinde getirdi. Rum kesimi ve Yunanistan tabii olarak Türkiye’yi müzakere sürecini tehdit etmekle ve küstahlıkla suçluyor. Avrupa Parlamentosu Türkiye raportörü Ria Oomen-Ruijten, Ankara’nın “oyunu kurallarına göre oynaması” gerektiğini söylerken, tartışmalarla vakit kaybetmek yerine Ada’nın birleştirilmesine çalışılması gerektiğini kaydediyor. Avrupa Komisyonu Genişlemeden Sorumlu Genel Müdürü Stefano Sannino, “Bütün amacımız, umudumuz Ada’da çözüm noktasına gelinmesidir. Bu yılın sonuna doğru ya da önümüzdeki yılın başına kadar bütün enerjimizi bu sorunun çözümüne odaklamamız gerekiyor’’ sözleriyle aslında, AB’nin Türkiye’nin çıkışını kuru bir tehdit görmediğine, aksine çözüm yönünde beyan edilmiş güçlü bir irade kabul ettiğine işaret ediyor. Türkiye son çıkışıyla Kıbrıs’ta kabul edebileceği kesin bir çözümü sağlayıp AB yolunu açabilecek mi? Yoksa Kıbrıs’la birlikte AB üyelik sürecinde tıkanıp kalacak mı? Bu soruların cevabı, hem Türkiye’nin, hem Kıbrıs’ın hem de AB’nin kaderini derinden etkileyecek.
    <span>
    </span>
   </span>
  </p>
  <p class="2011arabaslik">
   <span>
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30030-177-ankara-kibrista-cift-daldi.html), [web.archive.org (arşiv bağlantısı)](http://web.archive.org/web/20120101144921/http://www.aksiyon.com.tr:80/aksiyon/haber-30030-177-ankara-kibrista-cift-daldi.html)
