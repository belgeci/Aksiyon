# Yüksek tansiyonlu seçim süreci

*Yusuf Acar 2011.06.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Modern siyasi tarihimizin belki de en önemli seçimini geride bıraktık. Millet, vekilleri eliyle ilk kez sivil bir anayasaya bu kadar yakın. Ama 12 Haziran’a uzanan seçim yolu hiç de kolay aşılmadı.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     1 MART: Almanya’ya giden Başbakan Erdoğan’ın gündeminde Alman hükümetinin Türk vatandaşlarına oy kullanma izni vermesi de vardı. Almanlar bu kez evet dedi ama YSK’nın seçmenleri gümrük kapılarında oy kullanmaya mecbur kılan açıklaması Erdoğan’ı açığa düşürdü.
    </p>
    <p class="MsoNormal">
    </p>
    <p class="MsoNormal">
     15 MART: Nevruz öncesinde ilk olarak Batman’da açılan Demokratik Çözüm Çadırı ve sivil itaatsizlik çıkışıyla gündeme gelen BDP’liler daha sonra camilerin dışında cuma namazı kılma ve son olarak da Kürtçe ezanla Kürt kökenli seçmenleri etki altına almaya çalıştı. Bölgenin dışında batıdaki illerde de açılan çadırların şiddet eylemleri için merkez ve molotofkokteyllerinin saklanması için depo olarak kullanıldığı ortaya çıktı.
    </p>
    <p class="MsoNormal">
    </p>
    <p class="MsoNormal">
     18 NİSAN: YSK, 7’si BDP’li 12 bağımsız milletvekili adayının adaylığını iptal etti. BDP’li Sırrı Sakık adaylık sürecinde YSK’da adeta kamp kurduklarını ve tüm adaylarla ilgili YSK’nın olurunu aldıklarını söyledi. BDP seçimleri boykot edebileceğini açıkladı. Ülke genelinde sokak eylemleri ve molotoflu saldırılar meydana geldi. YSK 3 gün sonra “eksik belgelerin tamamlandığını” söyleyerek 6 BDP’linin adaylığını kabul etti. Geriye 3 gün boyunca yaşanan gereksiz kaos kalırken, BDP’nin hareketsizleşen ve heyecanını kaybeden tabanı ateşlenmiş oldu.
    </p>
    <p class="MsoNormal">
    </p>
    <p class="MsoNormal">
     11 NİSAN: Partilerin aday listeleri YSK’ya teslim edildi. Aday listelerinde dikkat çeken nokta CHP’nin Ergenekon sanıkları Mehmet Haberal, Mustafa Balbay ve Sinan Aygün’ü, MHP’nin ise Balyoz sanığı emekli Korgeneral Engin Alan’ı aday göstermesi oldu. CHP, aday listelerinde yer vermediği Ergenekon sanığı eski Başsavcı İlhan Cihaner’i 16 Nisan’da YSK’nın uyarısıyla Denizli kontenjan adaylığına yerleştirdi. CHP’de Deniz Baykal’ın dışındaki partinin ağır topları listelerde yer bulamadı. Tasfiye tartışmaları yaşandı.
    </p>
    <p class="MsoNormal">
    </p>
    <p class="MsoNormal">
     25 NİSAN:
     <span>
     </span>
     MHP genel başkan yardımcıları Metin Çobanoğlu ve Recai Yıldırım’a ait gizli kamera çekimleri internette yayımlandı. İkili ertesi gün milletvekili adaylıklarından ve partideki görevlerinden istifa etmek zorunda kaldı. Kaset skandalı MHP’yi sarsarken, siyasi arenadaki gerilimi artırdı ama kasetlerin arkası gelmeye devam etti.
    </p>
    <p class="MsoNormal">
    </p>
    <p class="MsoNormal">
     27 NİSAN: Başbakan Erdoğan uzun süredir sır gibi saklanan çılgın projesini açıkladı. Kanalİstanbul projesiyle Silivri’den Boğaz’a açılacak kanalla Avrupa yakası ikiye ayrılacak. İstanbul’un iki yakasına 2 yeni şehir kurulacak. Erdoğan seçim sürecinde Ankara, İzmir ve Diyarbakır’la ilgili dev projeler de açıkladı.
    </p>
    <p class="MsoNormal">
    </p>
    <p class="MsoNormal">
    </p>
    <p class="MsoNormal">
     4 MAYIS: Başbakan Erdoğan’ın Kastamonu mitingi sonrasında Başbakanlık otobüsüne eşlik eden polis eskortuna silahlı – bombalı saldırı sonucu 1 polis şehit oldu.
    </p>
    <p class="MsoNormal">
    </p>
    <p class="MsoNormal">
     6 MAYIS: Oy pusulası ihalesi iptal edildi, fiyat teklifi 13 kat indi. YSK, Devlet Malzeme Ofisi’nin itirazı üzerine iptal edilen ihalenin yenilenmesi yetkisini bu kuruma verdi. İlk ihaleyi 11 milyon 990 bin liralık teklifle kazanan şirket, 3 gün sonra 899 bin lira bedelle aldı. Aradaki 13 kat fark, YSK’nın ihale şartnamesini tartışmaya açtı.
    </p>
    <p class="MsoNormal">
    </p>
    <p class="MsoNormal">
     7 MAYIS: MHP’de 2. kaset skandalı patlak verdi. Genel Başkan Yardımcısı Bülent Didinmez ve İstanbul eski İl Başkanı İhsan Barutçu gizli çekimleri yayınlandı. Didinmez istifa ederken, Barutçu direnme kararı aldı. Partinin ihraç kararına rağmen YSK adaylığın sürdüğünü açıkladı. Bahçeli AK Parti’yi ve ‘okyanus ötesini’ suçladı.
    </p>
    <p class="MsoNormal">
    </p>
    <p class="MsoNormal">
     14 MAYIS: Şırnak’ta 12 teröristin öldürülmesini gerekçe gösteren terör örgütü 3 günlük yas ilan etti. Teröristlerden bazılarının cesetlerinin sınır ötesinde bırakılması ve halkın sınır ötesinden cesetleri almaya çalışması, başta Şırnak olmak üzere bölgede olayların çıkmasına neden oldu. 23. Tümen Komutanı Mustafa Bakıcı’nın, Şırnak Valisi Vahdettin Özkan’a rağmen bazı
     <span>
     </span>
     cesetleri sınır ötesinde bıraktığı iddiaları tartışıldı.
    </p>
    <p class="MsoNormal">
    </p>
    <p class="MsoNormal">
    </p>
    <p class="MsoNormal">
     18 MAYIS: Devlet Bahçeli’nin “genel merkezimiz bir araç tarafından ortam dinlemesiyle kayıt altına alınıyor” iddiasına delil için fotoğrafı dağıtılan aracın Almanya’daki bir galerinin internet sitesinden alındığı ortaya çıktı.
    </p>
    <p class="MsoNormal">
    </p>
    <p class="MsoNormal">
     21 MAYIS: MHP 3. kaset skandalıyla sarsıldı. Bu sefer hedefte 6 üst düzey parti mensubu vardı. Ama internette sadece Genel Başkan Yardımcısı Mehmet Ekici’ye ait görüntüler yayınlandı. Ekici ile birlikte MHP genel başkan yardımcıları Deniz Bölükbaşı, Ümit Şafak ve Osman Çakır, Genel Sekreter Cihan Paçacı, Genel Sekreter Yardımcısı Mehmet Taytak partideki görevlerinden ve milletvekili adaylıklarından istifa ettiler. Kaset operasyonlarıyla 16 kişilik MHP başkanlık divanının toplam 10 üyesi istifa etmek zorunda kaldı.
    </p>
    <p class="MsoNormal">
    </p>
    <p class="MsoNormal">
     23 MAYIS: Seçim sürecinde ilginç transferler ve ittifaklar da yaşandı. MHP Şanlıurfa Başkale ilçe teşkilat yönetimi istifa edip BDP’ye geçti. Elazığ’da gösterdiği bağımsız aday YSK tarafından veto edilen BDP’nin ise MHP adayını destekleme kararı aldığı ortaya çıktı. Öte yandan başta Diyarbakır olmak üzere tehdit ve korkutmayla ve kepenk kapattırma baskısıyla Başbakan Erdoğan’ın mitinglerine katılımı engellemeye çalışan terör örgütü, Kılıçdaroğlu’nun mitinglerine destek verdi.
    </p>
    <p class="MsoNormal">
    </p>
    <p class="MsoNormal">
     24 MAYIS: Başbakan Erdoğan’ın Şırnak’ta düzenleyeceği miting öncesinde konvoyun geçeceği yol üzerindeki bir köprüde 3 adet uzaktan kumandalı bomba bulunup imha edildi.
    </p>
    <p class="MsoNormal">
    </p>
    <p class="MsoNormal">
     28 MAYIS: PKK terör örgütü yandaşları Şırnak’ın Cizre ilçesinde imam hatip lisesi öğrencilerinin kaldığı bir yurda molotofkokteylleriyle saldırdı. Saldırıda Fehmi Fidan adlı öğrenci ağır dereceli yanıkla hastaneye kaldırıldı. Yakalanan sanıklar, saldırı kararını BDP’nin seçim çadırında aldıklarını itiraf etti.
    </p>
    <p class="MsoNormal">
    </p>
    <p class="MsoNormal">
    </p>
    <p class="MsoNormal">
     31 MAYIS: Başbakan Erdoğan’ın Artvin Hopa’daki mitingi öncesinde Ezilenlerin Sosyalist Platformu üyesi bir grup ile polis arasında yaşanan arbedede göstericilerden emekli öğretmen Metin Lokumcu kalp krizi nedeniyle ölürken, bir polis ağır yaralandı. Miting sonrası devam eden olaylar neticesinde konvoyda görevli bir polis yüzüne çarpan taşın etkisiyle hareket hâlindeki otobüsten düşerek ağır yaralandı. Olaylardan sonra geriye çarpıcı bir fotoğraf karesi kaldı. Polis göstericileri dağıtıp olayları kontrol altına almaya çalışırken, jandarma hiç müdahale etmeden olan bitene seyirci kaldı.
    </p>
    <p class="MsoNormal">
    </p>
    <p class="MsoNormal">
     1 HAZİRAN: Sabah ve Star gazeteleri, MHP’nin 16 yıl aradan sonra 6 Haziran’da Diyarbakır’da düzenleyeceği tarihî mitingi kana bulamayı amaçlayan 18 ülkücünün tutuklandığını yazdı.
    </p>
    <p class="MsoNormal">
    </p>
    <p class="MsoNormal">
     3 HAZİRAN: The Economist başyazısında Türk seçmenine ‘CHP oy verin’ çağrısı yaptı. Isınan seçim meydanlarına bir de dış odaklar eklenmiş oldu. Kılıçdaroğlu tüm dünyanın gerçeği gördüğünü söylerken, Erdoğan da Kılıçdaroğlu’nun uluslararası bir projenin parçası olduğunun ortaya çıktığını söyledi.
    </p>
    <p class="MsoNormal">
    </p>
    <p class="MsoNormal">
     5 HAZİRAN: Terör örgütü sempatizanları Cizre’deki yurt saldırısından sonra Diyarbakır’da Yenişehir İmam Hatip Lisesi öğrenci pansiyonuna saldırdı.
    </p>
    <p class="MsoNormal">
    </p>
    <p class="MsoNormal">
     9 HAZİRAN: BDP’nin desteklediği Hatip Dicle’nin bir yıl sekiz aylık hapis cezası onandı. Dicle’nin vekilliğine Meclis karar verecek.
    </p>
    <p class="MsoNormal">
    </p>
    <p class="MsoNormal">
     10 HAZİRAN: YSK, kaset skandalında adı geçen MHP’li yöneticilerin istifalarının geçerli olmadığını kabul etmiş. 25 Mayıs’ta alınan karar 10 Haziran’da ortaya çıktı. YSK’nın gerekçesi, istifa için sürenin geçirilmiş olması.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=278AEB5DDC20BB3C8732EBE49403B90B?newsId=29660), [web.archive.org (arşiv bağlantısı)](http://web.archive.org/web/20140714204014/http://aksiyon.com.tr:80/aksiyon/newsDetail_getNewsById.action;jsessionid=278AEB5DDC20BB3C8732EBE49403B90B?newsId=29660)
