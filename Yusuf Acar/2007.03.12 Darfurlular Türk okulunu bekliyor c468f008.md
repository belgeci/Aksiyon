# Darfurlular Türk okulunu bekliyor

*Yusuf Acar 2007.03.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Adını kaos ve isyanlarla duyuran Sudan’ın Darfur bölgesindeki çocuklar iyi eğitim alamıyor. 8 Darfurlu öğrenciyi okutan Sudan-Türk Okulu’nun benzeri Nyala’ya da isteniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071125114615im_/http://www.aksiyon.com.tr/resim/640/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bilal, Muhammed ve Bahaddin, küçük bedenlerinden beklenmeyecek bir güç ve azimle her gün Otash kampındaki evlerinden çıkıp kilometrelerce uzaktaki bir tren istasyonuna yürüyor. Buradaki depolardan sızan mazot damlaları, bu üç gence ve ailelerine umut oluyor. Mazot satarak para kazanan çocuklar, yaptıkları işi gururla anlatıyor. Yaşları 11 ile 14 arasında değişen bu çocuklara, istasyon ile Otash mülteci kampı arasında kurulan Kızılay Sahra Hastanesi civarında rastlıyoruz. Otash, Güney Darfur’un 3,6 milyon nüfuslu başkenti Nyala’daki 11 kamptan birisi. Bilal, Muhammed ve Bahaddin’in getirdiği mazot, hastanede günlerdir tedavi için sıra bekleşen hastalara da ilkel gaz lambalarıyla ışık oluyor... Kızılay Nyala Sahra Hastanesi, geçen yıl bölgeyi ziyaret eden Başbakan Tayyip Erdoğan’ın talimatıyla Kızılay tarafından kısa sürede kurulmuş. Burada günde 400-500 hasta muayene ediliyor; ancak imkansızlıklar sebebiyle ilaç için günlerce sıra bekleyenler de var. Hem ilaç bekliyorlar hem de Darfur’un birkaç yıldır düçar kaldığı kaostan kurtulmasını… Sudan’ın batısında yer alan Darfur’daki trajedi dünya gündeminden düşmüyor; bu stratejik bölge küresel güçlerin de iştahını kabartıyor.
   <br>
    <br>
     İsyanlarla çalkalanan Darfur’un Bilal, Muhammed ve Bahaddin’leri maalesef eğitimsiz yetişiyor. 70 bin mültecinin yaşadığı Drec kampında sadece 3 tane derme çatma okul bulunuyor. Güç bela bulunan kara tahtalar, ‘köküne’ kadar harcanan tebeşirler, sırasız sınıflar, yırtık dökük ders kitapları ve defterler... Nyala Kamplardan Sorumlu Eğitim Müdürü Yusuf Hüseyin Yunus, sadece 4.200 öğrenciye oldukça ilkel şartlarda eğitim verebildiklerini söylüyor. İmkansızlık yüzünden okuyamayan Bilal, Muhammed ve Bahaddin gibi binlerce çocuk ise ailelerinin geçimine destek olmaya çalışıyor.
     <br/>
     <br/>
     Darfur’a çok sayıda ülke ve kuruluş yardım gönderiyor. Lakin bu yardımlar, köklü sorunlara genelde palyatif çözümler getiriyor. Güney Darfur Eğitim Kültür ve Enformasyon Bakanı Muhammed Khayr, bölgenin kalıcı yardımlara ihtiyacı olduğunu üzerine basa basa vurguluyor. Geçen yıl Başbakan Erdoğan’ın ziyareti sonrasında Kızılay Sahra Hastanesi’nin açılmasından dolayı Türkiye’ye çok müteşekkir olduklarını söyleyen Bakan Khayr, Güney Darfur’da kalıcı eğitim yardımlarına ihtiyaç duyduklarına dikkat çekiyor.
     <br/>
     <br/>
     Sudan’ın başkenti Hartum’daki Sudan-Türk Lisesi’nin bu eğitim sezonunda 5 Darfurlu öğrenciye burslu eğitim verdiğini dile getiren Bakan Muhammed Khayr, bunun kendileri için çok önemli bir ‘ilk adım’ olduğunu ifade ediyor. Üstelik Darfurlu öğrencilerin Türk kolejindeki en başarılı talebelerden olduklarını dile getiren Khayr, Güney Darfur hükümetinin en kısa zamanda Nyala’ya bir Türk okulu açılmasını çok istediğini anlatıyor: “Bu konuda bina, arsa dahil gereken her türlü destek ve yardımı yapacağımıza şahsım ve hükümetim adına söz veriyorum.” Bakan Khayr, Türkiye’den gelen Kimse Yok mu Derneği heyetine de yardım taleplerini iletiyor. Dernek, Nyala’daki kamp ve okulların durumunu yerinde görerek yardımlar için durum tespiti yapıyor.
     <br/>
     <br/>
     TÜRK OKULU İKİ DÜŞMAN KABİLEYİ BULUŞTURDU
     <br/>
     <br/>
     Güney Darfur’un başkenti Nyala’da yapılan merkezî sınav sonucu 5 Darfurlu öğrenci Sudan-Türk Lisesi’nde okumaya hak kazanmış. Güney Darfur hükümetinin isteği ve maddi desteğiyle bu sayı daha sonra 8’e çıkarılmış. Darfurlu öğrencilerle Hartum’daki okullarında görüştüğümüzde ilginç bir hikâye ile karşılaşıyoruz. Nyala’nın doğusundaki Ed Daein kasabasından gelen Hafız İdris, kendi kabilesi ile yine Nyala’dan gelen Muhammed Abdüllatif’in kabilesi arasında çatışma ve husumet bulunduğunu; ama bu okulda birlikte okuduklarını söylüyor. Düşman kabilelerden gelen iki öğrenci, “Allah insanları kabile kabile yarattı; ama bunu birbirlerini tanısınlar diye böyle yaptı. Büyüklerimiz, bu kavgayı bir an önce bitirmeli artık.” diyor.
     <br/>
     <br/>
     Türk kolejindeki bir diğer Darfurlu öğrenci Fatih Kamereddin ise Sudan gibi bir ülkede böyle bir okulda okumasına imkan sağlayan Türk yardımseverlere şükran borçlarının olduğunu vurguluyor. Darfur’dan hangi şartlarda buraya geldiklerini ve oradaki insanların hâlini unutmuyor; bunları anlatırken gözleri doluyor genç Fatih’in… Sudan ve Darfur’un Fatih’leri, kara kıtaya umut aşılıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26918), [web.archive.org (arşiv bağlantısı)](http://web.archive.org/web/20071125114615/http://www.aksiyon.com.tr:80/detay.php?id=26918)
