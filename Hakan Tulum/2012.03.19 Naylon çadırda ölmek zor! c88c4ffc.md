# Naylon çadırda ölmek zor!

*Hakan Tulum 2012.03.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’de insan hayatının bu kadar ucuz oluşunu, daha ekonomik diye konteyner yerine çadırların tercih edilişini, işçilerin de seslerini hiç çıkarmadan bu çadırlarda kalışını anlamak zor...
  </font>
 </div>
 <div id="newsText">
  <font class="detail-text">
   <p>
    Yahya Kemal, Eylül Sonu şiirinde “Ölmek kaderde var, bize ürküntü vermiyor; lakin vatandan ayrılışın ıstırabı zor” der. Evet, ölüm kaderde var, amenna! Fakat Türkiye’de insan hayatının bu kadar ucuz oluşunu anlamak zor... Daha ucuza mal oluyor diye konteyner yerine çadırların tercih edilmesini anlamak zor... İşçilerin ses çıkarmadan bu çadırlarda kalmasını anlamak zor...
    <p>
     Geçen hafta İstanbul Esenyurt’ta bir alışveriş merkezi inşaatında 11  işci yanarak can verdi. Çalışma Bakanı Faruk Çelik’e göre Esenyurt’taki işçilerin ölümü kaza değil, ama ‘kader’di. Kader onları bir çadırda biraraya getirmişti. Dördü Ordu’dan, ikisi Sivas’tan, biri depremin yıktığı Van’dan, diğerleri Bitlis’ten, Tokat’tan, Muğla’dan ve Bartın’dan gelmişti İstanbul’a. Hayatta kalabilmek için işin bir ucundan tutmuşlardı işte. Para biriktirip eşlerine, çocuklarına, annelerine babalarına göndereceklerdi.  Ama hayatları ‘ucuz’ bulundu ve bir dizi ihmaller zinciri hayatlarına mal oldu.
     <p>
      Korkunç olay, Esenyurt’a bağlı Güzelyurt Mahallesi’ndeki 6. Cadde üzerinde bulunan bir AVM inşaatının şantiyesinde saat 21.30 sularında yaşandı. Çadırda kalan ve sağ kurtulan  işçilerden biri o anları şöyle anlatıyordu: “Akşam mesainin bitmesinden sonra her akşam olduğu gibi dinlenmek için çadırlarımıza geçtik. Kar yağışı nedeniyle hava çok soğuktu. Çadırlarda ısınmak için elektrik sobası yakıyoruz. Uyumak için ranzalarımıza geçtik. Uyumuşum. Bitişik çadırda arkadaşlarımızın açık bıraktığı sobadan çıkan alevler, çadırın brandasını tutuşturmuş. Yangın bizim çadıra da sıçradı. Alevleri görünce panik içinde kapıya koştuk. Bu sırada çadırın kapısında da izdiham oldu. Kendimi zar zor dışarı atabildim. Geride kalan arkadaşlardan bazıları alevlerden kaçamadı. Çok üzgünüz.”
      <p>
       Yangında üç çadır yanarak kül oldu. Bir çadırda 30-35 kişi kalıyordu. Şantiyede toplam 200 işçi çalışıyordu. Yangın elektrikli ısıtıcılardan kaynaklandı, naylon çadır olduğu için de alevler dakikalar içinde büyüyüp 11 kişiyi yuttu. Alışveriş merkezi şantiyesinde çıkan yangında hayatını kaybedenlerin isimleri şöyleydi: Bayram Egepehlivan (48), Çetin Coşgun (42), Seyfettin Topal (38), Abdurrahman Demir (42), Sevdin Özen (38), İsa Topal (22), Ahmet Yağal (30), Barış Kıyak (30), Hakim Alican (46), Fatih Acun (23) ve Ahmet Keskin (47)...
       <p>
        Facianın sebeplerinin başında işçilerin barınacağı yerler için konteynerden daha ucuza mal olan çadırların tercih edilmesi geliyor. 15 kişinin barınabileceği çadır fiyatları 1700 lira civarındayken, aynı sayıda işçinin kalabileceği konteynerlerin maliyeti 6 bin lirayı buluyor. Bu sebeple bazı inşaat firmaları şantiyelerde konteyner kullanmıyor. Ayrıca iş güvenliği mevzuatına göre toplu çadırlarda ısıtmanın radyatörlerle sağlanması gerekiyor. Ama buna da riayet edilmiyor.
        <p>
         Olay yerinde incelemede bulunan Bakan Faruk Çelik, gördüklerini ‘vahim tablo’ olarak adlandırıyor. Çelik, o tabloyu şöyle anlatıyor: “Sıradan bir hassasiyet bile 11 kardeşimizin ölümünü engelleyecekti; ama ne yazık ki bu gösterilmemiş. Çadırlar sağlıksız, çünkü içi plastik çuvallarla, dışı plastiklerle kaplı, önlü arkalı çıkış kapıları olmasına rağmen arka kapı kapalı. Giriş kapısında yangın meydana gelince, yanıcı parlayıcı malzemeler hızla tutuşuyor. Görgü tanıkları 5-10 dakika içinde malzemelerin yandığını ifade ediyor. Ön kapıdan çıkamayan işçiler arkaya yöneliyorlar ama oradan da çıkamayınca böyle acı bir kaderle karşı karşıya kaldılar. Adli ve idari inceleme devam ediyor. İlk saatten itibaren bakanlık müfettiş ve uzmanları oradaydı. Bu tablo önlenebilir... İş kazalarının ve meslek hastalıklarının yüzde 90’ı önlenebilir ama eğer kurallara riayet edilirse...”
         <p>
          Çelik, iş sağlığı ve güvenliği konusunda müstakil bir yasa çıkarılması için çalışmaların yapıldığını hatırlatarak düzenlemenin kısa sürede Meclis’te ele alınacak noktaya geleceğini söylüyor. Bu arada yangında hayatını kaybeden 11 işçinin ailelerine maaş bağlandı. Bakan Çelik, konuyla ilgili olarak ‘’Bunların 7’sinin hak sahiplerine hem ölüm hem iş kazası aylığı, 4’ünün hak sahiplerine ise yalnız iş kazası aylığı bağlanacak. İlk bilgilere göre, sigortalıklarıyla ilgili sorun yok. Ama incelemeler devam ediyor.’’ diyor.
          <p>
           Yangınla ilgili 6 kişi tutuklandı. Kaldem İnşaat’ın sahibi Abdullah Altun ile şantiye şefi Erdal Gümüş, iş güvenliği koordinatörü Cem Yıllar, elektrik teknikeri Şaban Bakırcı, saha mühendisi Hikmet Tezcan ve kalfa Kadir Altun tutuklanarak Metris Cezaevi’ne gönderildi.
           <p>
            11 işçiye mezar olan alışveriş merkezi, Alman gayrimenkul şirketi Ece’nin Türkiye ofisi, Deutsche Bank’ın yatırım şirketi DWS ve İş GYO ortak yatırımı. 220 milyon dolarlık AVM’nin inşaatını ise müteahhit firma Kayı İnşaat ile taşeron firma Kaldem yapıyor. 4 bin kişinin çalışacağı AVM’nin sonbaharda açılması planlanıyordu.
           </p>
           <p>
            Geride acı hikâyeler kaldı
            <p>
             Çadır faciasında hayatını kaybedenlerden 38 yaşındaki Sevdin Özen, Van’dan gelmişti. 7 çocuğuna bakabilmek için inşaatta çalışmaya başlamıştı. Yangında can veren bir diğer isim 24 yaşındaki Fatih Acun’du. Bekâr olan Acun, Ordu’da yaşayan annesi ve kardeşlerine bakmak için buradaydı. Bir yıla yakın zamandan beri inşaatta çalışan Acun, alışveriş merkezinin inşaatında aylık 850 lira maaşla ter döküyordu. Yanarak can verenlerden 22 yaşındaki İsa Topal, 1 ay önce askerden gelmişti. 15 Mayıs’ta düğün yapmayı planlıyordu. Topal’ın amcası Selahattin Topal, “Yeğenimin gelin arabasının şoförü olacaktım, şimdi cenazesini taşıyacağım. Çadırda 11 kişi ölür mü? Koskoca firma, çadırda elektrikli sobayla mı ısıtacak işçilerini?” diye sitem etti. Yangında, aylık 850 lira maaşla çalışan İsa Topal’ın akrabası Seyfettin Topal (37) da can verdi. 3 çocuk babası Seyfettin Topal’ın, üç hafta önce oğlunu askere yollayıp çalışmak için Ordu’dan İstanbul’a geldiği ve işe başladığı ifade edildi.
             <p>
              <p>
               En çok ölümlü iş kazası inşaatta
               <p>
                Dünyada her yıl 2,3 milyon insan, iş kazası ve meslek hastalıkları sonucu hayatını kaybediyor. Türkiye’de resmî kayıtlara göre, her gün 172 iş kazası meydana geliyor. Bu kazalarda ortalama 4 kişi hayatını kaybediyor. 6 kişi iş göremez duruma düşüyor. 1990 yılında 155 bin iş kazası olurken, 2010 yılında bu rakam 62-63 bine düştü. Ölümlü iş kazası sayılarının son 5 yıllık ortalama dağılımında en çok ölümlü iş kazası meydana gelen sektör inşaat. Nakliyat ikinci, maden ise üçüncü sırada. İş kazalarının yüzde 79,2’si KOBİ’lerde meydana geliyor.
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5030867E2E9CCAE207BDDFA5A012B1BE?newsId=32114), [web.archive.org (arşiv bağlantısı)](http://web.archive.org/web/20120325052540/http://www.aksiyon.com.tr:80/aksiyon/newsDetail_getNewsById.action;jsessionid=5030867E2E9CCAE207BDDFA5A012B1BE?newsId=32114)
