# ''İsmim Jonathan olsaydı daha az sıkıntı çekerdim''

*Sema Sak Bilinmeyen-tarih*

<div>
 <font>
  <img border="0" height="1" src="/web/20040106230916im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040106230916im_/http://www.aksiyon.com.tr/resim/466/62.jpg" vspace="5"/>
  </p>
 </font>
 <font class="content">
  Jamal Mahjoup, Batı coğrafyasında “öteki” olmanın zorluğunu iliklerine kadar yaşamış. Aynı ruh hali romanın kahramanlarının da yazgısı olmuş. Sudan kökenli bir yazar Jamal Mahjoub. Dünyaya gözlerini herkesin eşit ama bazılarının daha eşit olduğu bir coğrafyada, İngiltere’de açmış. İngiltere, Sudan, Galler ve Danimarka’dan sonra son beş yıldır İspanya’da yaşıyor.
 </font>
 <p>
  <font class="content">
   “Raşit’in Dürbünü” yazarın Türk okuyucusuna ilk merhabası. Kitapta Mahjoub’un çok kültürlü yaşamının ve ‘aidiyet’ kaygısının yansımaları açıkça hissediliyor. Birbiri içinde kurgulanmış iki farklı öykü, iki farklı zamana götürüyor okuyucuyu. Her iki zamanın kahramanları da tüm bilgilerine rağmen ‘öteki’ olmaktan kurtulamıyor. ‘Bilginin’ aidiyeti ve vatanı olamayacağı üzerinde duran yazar, ilkel ön yargı duygusunun acımasızlığından dem vuruyor.
   <br/>
   <br/>
   <b>
    Üniversitede jeoloji eğitimi gördünüz ama ‘roman’ yazıyorsunuz?...
   </b>
   <br/>
   <br/>
   Bu, tamamen ekonomik nedenlerden kaynaklanıyor. Şu anda üniversitelerde ve değişik yerlerde iki ayda bir konferanslar veriyorum. Ayrıca gazetelere eleştiri yazıları yazıp çeviri yapıyorum. Elbette sadece yazarlıktan geçimimi sağlayabilseydim bunlara gereksinim duymazdım. Ama bir yabancı olduğum için insanlar yazarlık kimliğimden önce kökenimi merak ediyor. Örneğin Müslüman bir isme sahip olmam bile zaman zaman beni zor durumda bırakıyor. Belki adım Jamal Jonathan ya da Steve Mahjoup olsaydı aynı sıkıntıları yaşamazdım. Netice olarak ana vatanımız dışında her yerde yabancı olmaya mahkumuz.
   <br/>
   <br/>
   <b>
    Bu sıkıntı her yerde mi aynı?
   </b>
   <br/>
   <br/>
   Elbette her yeri bir görmemek gerek. Örneğin bir Fransa yabancılara daha sıcak. Çünkü kolonilerinden dolayı başka kültürlere açık. Ama Danimarka ve İngiltere gibi coğrafyalarda tutunmak gerçekten çok zor. Örneğin Danimarka’da göçmen oranı çok düşük ve yeni göçmenlere de hiç açık değiller.
   <br/>
   <br/>
   <b>
    Kendilerini bir cam fanus içinde tutuyorlar yani...
   </b>
   <br/>
   <br/>
   Evet, çünkü her farklı kültürün onlara yenilik getirmekten çok varolanı alıp gideceği inancındalar. Yeni Göçmen Yasası’nda da bunu açıkça dile getirdiler. Aynı şekilde İngiltere’de mesela Hindistan hakkında bir kitap hazırlanması hiç garipsenmiyor ama konu Arap dünyasına gelince işin rengi değişiyor.
   <br/>
   <br/>
   <b>
    İngiltere’de doğdunuz, Sudan, Galler ve Danimarka’dan sonra şimdi de İspanya’da yaşıyorsunuz. Bu çok kültürlü yaşamınız yazma serüveninizi nasıl etkiledi?
   </b>
   <br/>
   <br/>
   Adımımı attığım her yerde yabancı ve ‘farklı’ olduğumu asla unutturmadılar. Bu yüzden de insanlarla ilişkilerinizde dikkat etmeniz gerekir. Gittiğim her farklı coğrafyada kendime şu soruyu soruyorum: ‘Benden geriye ne kaldı ve ben şu an kimim?’. Elbette ki bu sorunun cevabını vermek o kadar kolay değil. İnsanlar hep şu gözle bakıyorlar: Eğer bizim ülkemize geldiysen bize ait her şeyi kabul etmelisin. Ben melting pot (aynı potada erime) kavramının o kadar da kolay olduğunu düşünmüyorum. Bence her şey Benetton’ın reklamlarındaki kadar günlük güneşlik değil. Bunun için insanların geçmişlerini bir kenara bırakmaları gerekiyor.
   <br/>
   <br/>
   <b>
    Müslüman bir adınız, İngiliz bir anneniz var. İspanya’da yaşıyorsunuz. Peki siz kimsiniz, nereye aitsiniz?
   </b>
   <br/>
   <br/>
   Sayısı gittikçe artan insanlardan biriyim. Aslına bakarsanız Londra’da kendimi İskoçya’daki küçük bir kasabadan daha fazla evde gibi hissediyorum. Bu biraz da Londra’nın kozmopolit yapısıyla alâkalı. Herkes yabancı olduğu için kimse kimsenin ne olduğuyla çok ilgilenmiyor.
   <br/>
   <br/>
   <b>
    İspanya’da yabancı olmak nasıl?
   </b>
   <br/>
   <br/>
   Daha farklı ve zor. Endülüs’teki İslam medeniyetinin varlığı da bunu değiştirmiyor. Çünkü insanlar hâlâ kafalarında İslam’ı bir yere koyamamışlar. Müslüman Araplar için ‘Moro’ sözcüğü hâlâ onur zedeleyici bir biçimde kullanılıyor. Bunun tam tersi  ‘Quien tiene moro, tiene oro’ (Arabı bulan altın bulmuştur) gibi ifadeler de yok değil. Kafalarındaki Müslüman imajı ne yazık ki savaşla anılıyor. Zaten başbakanları da Hıristiyanlığın Avrupa Birliği’nin anayasası ile korunması gerektiğini savunan bir zihniyete sahip. İyi ama ben İspanya’da yaşayan bir Müslümanım. Beni kim düşünecek?
   <br/>
   <br/>
   <b>
    Siz bulunduğunuz her yerde azınlık olmuşsunuz. Peki kendinizi hiç romandaki Raşit ya da Hasan gibi hissettiniz mi?
   </b>
   <br/>
   <br/>
   Kesinlikle evet. Belki farklı şekillerde oldu ama ‘öteki’ olduğum hissettirildi. Raşit, okumaya çok hevesli ve etrafında olup bitenden haberdar bir karakter.
   <br/>
   <br/>
   <b>
    Raşit’in insanların bunu bilgisizliklerinden yaptığını düşünmesi gerçekten çok ilginç.
   </b>
   <br/>
   <br/>
   Evet ama aynı şekilde insanlar da onu cahil bulduğundan bu kadar ezme hakkını kendilerinde görüyorlar. Etrafımda Hasan ya da Raşit gibi çok insan var. Kendi alanlarında oldukça iyiler ama asla bir Danimarka üniversitesine akademisyen olarak kabul edilmiyorlar. Çünkü insanlar onlara güvenmiyor. Onlar yerine kendi insanlarını tercih ediyorlar. Kendimi Raşit gibi hissettim ama şanslı olduğumu düşünüyorum çünkü ben bir yazarım. Kelimelerim de benim silahım. Böylelikle kendimi savunuyorum.
   <br/>
   <br/>
   <b>
    Bizi günümüz dünyası ile 17. yüzyıl arasında bir yolculuğa çıkarıyorsunuz. Kitap hem bağlantılı hem bağımsız gelişiyor. İki hikayeyi de aynı anda mı yazdınız?
   </b>
   <br/>
   <br/>
   Başlangıçta günümüz Danimarka’sı hakkında bir şeyler yazmak istiyordum. Bunun için de Danimarka hakkında ilginç bir şeyler bulmam gerekiyordu. Görünüşte bu ülkenin tarihi bembeyaz. Hiçbir aksaklık yok. Ama tabii ki bunun mümkün olabileceğine ben de inanmadım. Biraz araştırmadan sonra bu ülkede unutulmuş bir tarih olduğunu gördüm ve bu tarihi günümüze taşımaya karar verdim. Çünkü kanımca tarih geçmişte kalmıyor, şu anda bizimle iç içe yaşıyor. Bunun için de geçmişe ‘flashback’ler yaparak unutulan bazı şeyleri tekrar hatırlatmak istedim.
   <br/>
   <br/>
   <b>
    Kitapta edebiyattan tarihe, batıl inançlardan astronomiye kadar bir yığın bilgi olduğunu görüyoruz. Bunlar için epey araştırma yapmışsınız anlaşılan.
   </b>
   <br/>
   <br/>
   Kesinlikle. Ama kitapta birebir tarihi bilgiler vermek yerine tarihi gerçeklerden yola çıkarak yeni açılımlar yapmayı denedim.
   <br/>
   <br/>
   <b>
    Yani kitap bir tarih kitabı değil…
   </b>
   <br/>
   <br/>
   Hayır, asla. Geçmişi olduğu gibi yansıtmayı hedeflemedim. Elbette ki kitapta pek çok tarihi isim ve olay var ama onlar sadece geri planda kalmış öğeler. Kendi hayal gücümle yoğurduğum öykü daha ön planda. Tarihe yer veriyorum çünkü bu bir anlamda tarihimi geri isteme mücadelesi. Ben neredeyim sorusunun cevabını verebilmek için tarihimi bilmek zorundayım.
   <br/>
   <br/>
   <b>
    Bu, Türk okuyucusuyla ilk buluşmanız. Amin Maalouf Türkiye’de okunan bir yazar ve okuyucu bu kitaptan sonra sizi yeni Amin Maalouf olarak algılamaya başladı.
   </b>
   <br/>
   <br/>
   Evet Amin Maalouf iyi bir yazardır, ben de okurum falan filan (Gülüşmeler)... Daha önce gerçekten okurdum ama artık okumuyorum. Bu, Türkiye’de okunan ilk kitabım. Tarz olarak onunkini andırabilir ama diğer kitaplarımın onunkilerle alâkası yok. Kaldı ki onun yaptığı tarihin bir parçasını alıp irdelemek. Ama ben asla tarihi kusursuz ya da mutlu bir tablo olarak aksettirmek niyetinde değilim. Ondan yola çıkarak günümüze farklı yansımalar yapma niyetindeyim. Zaten okuyucu farklı kitaplarımı okuyunca aradaki farkı kendisi de hissedecektir.
   <br/>
   <br/>
   <b>
    Raşit ve Hasan arasında koskoca 300 yıl var ama her ikisi de  ‘öteki’ muamelesi görüyor. Hiç mi bir şey değişmedi yani?
   </b>
   <br/>
   <br/>
   Hayır. Belki de bu kadar karamsar olmamak lazım. İnsanlar bilmediklerinden korkuyorlar. Örneğin Danimarka’da nüfusun yüzde 80’inin farklı kültürlerle hiç ilişkisi olmamış. Böyle olunca da sürekli iyi niyetli olmayan sorularla karşılaşıyorsunuz. Farklı şekillerde de olsa aynı bakış açısı hâlâ geçerli. Bu durum sadece şehir merkezinde değil, insanların sürekli yüzlerinde gülümseme ile gezdiği küçük kasabalarda da böyle. Örneğin böyle bir kasabaya sadece 15 yabancı geldi ve bu ‘şirin’ insanlar ellerinde pankartlarla ‘Kasabamızda yabancı istemiyoruz’ nidaları atmaya başladı.
   <br/>
   <br/>
   <b>
    Kitaptaki öyküyü neden astronomi üzerine kurguladınız?
   </b>
   <br/>
   <br/>
   Doğu ve Batıyı aynı potada buluşturmam gerekiyordu. Her iki dünyanın da aynı derecede ilgi gösterdiği bir bilim astronomi.
   <br/>
   <br/>
   <b>
    Frankfurt Kitap Fuarı’nda yazarların kitap tanıtımları için farklı atraksiyonlarda bulunmasını nasıl değerlendiriyorsunuz? Örneğin fuara bir boks ringi kurulmuştu.
   </b>
   <br/>
   <br/>
   (Şaşkınlıkla karışık gülüyor.) Bunu ilk defa sizden duyuyorum. Kimse benden ringe çıkmamı istemedi. Bunlar elbette popüler kültürün bir parçası. Ön plana eser çıkıyor. Yazar ise arka planda kalmış bir figür oluyor. Örneğin İngiltere’de son kitabımın tanıtımı için bir radyo programına davet edildim. Sunucunun ilk sözü ‘Kitabı daha okumadım’ oldu. Bu korkunç bir şey. Dolayısıyla da konuşma tamamen benim özel hayatıma odaklandı. Ne yazık ki böyle şeyler olabiliyor. Yazardan çok paraya saygı duyuyorlar.
   <br/>
   <br/>
   <b>
    Sizce kimlik ne?
   </b>
   <br/>
   <br/>
   Yazdıklarımla kendimi ifade biçimim benim kimliğimi belirliyor sanırım. Kendimi sadece Sudan’a ya da İngiltere’ye ait hissetmiyorum. Bulunduğum her yer bende bir şey değiştirdi ve ben bu çeşitliliğin gerekli olduğuna inanıyorum. Nasıl ki Türkiye’de yaşayan bir Türk ile Almanya’da yaşayan bir Türk farklıysa aynı şey benim için de geçerli.
   <br/>
   <br/>
   <b>
    Medeniyetler çatışması yerine medeniyetler krizi olduğunu düşünüyorsunuz. Bunu biraz açabilir misiniz?
   </b>
   <br/>
   <br/>
   Bilindiği gibi ilki sadece Huntingon’ın bir makalesinden yola çıkılarak ortaya atılan bir iddia. Ben Batı ile İslam’ın uzlaşamayacağı bir nokta görmüyorum. Batı ayakta kalabilmek için kendine bir canavar yaratmalıydı ve bu da Yeşil Tehlike oldu. Şu an ne yazık ki insanları peşinden sürükleyecek bir akım yok. Oysa asıl odak noktamız adalet, barış ve sağlık gibi çözümü olan meseleler olmalı.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3157&yorum_id=1), [web.archive.org (arşiv bağlantısı)](http://web.archive.org/web/20040106230916/http://www.aksiyon.com.tr:80/detay.php?id=3157&yorum_id=1)
