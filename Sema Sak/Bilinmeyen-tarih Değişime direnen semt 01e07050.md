# Değişime direnen semt

*Sema Sak Bilinmeyen-tarih*

<div>
 <p>
  <font>
   Eşi dostu unutsan bile
   <br>
    Akşama Üsküdar"dan
    <br>
     Ama tam ortadan
     <br>
      Denize selam söyle
      <br>
       <br/>
       (Nüzhet Erman)
       <br/>
       <br/>
       Hepimiz aynı hikayeleri büyüklerimizden defalarca dinledik: "Senin arabanla geçtiğin yollar bizim oyun bahçemizdi, şu süpermarketin yerinde kocaman ağaçlar vardı, şu çirkin beton yığınlarının yerinde bir zamanlar..." Nostalji kokan hikayeler böylece uzayıp gider, geriye sadece fotoğraflarla birkaç anı ve biraz da hüzün kalır özlemle karışık.
       <br>
        <br>
         Zaman, değişimi de beraberinde getirir ve hiç kolay değildir bunu benimseyip içselleştirmek. Her semtin kendine özgü bir ruhu olduğu düşünülürse, semtler de insanlar gibi zamanın getirdiği değişimden payına düşeni alır. Misafir ettikleri insanlar ve çevre değişince, onlar da kendilerine biçilen kalıplara sığmaya çalışırlar. Değişimi iliklerine kadar yaşayan semtlerimizden biri de İstanbul"un en nazlı kızı Üsküdar"dır.
         <br/>
         <br/>
         Üsküdar... İstanbul"un fethini gören semt... Sahilinde evliyaların dinlendiği, tarih ve kültür merkezi... Üsküdar"ı sihrini elbette tek nedene bağlamak haksızlık olur. Öncelikle adımınızı attığınız her sokak, her köşe başı sizleri tarihte bir yolculuğa çıkarır. Tarihi camiler, çeşmeler, hamamlar, kütüphaneler, Kız Kulesi... Hepsi de değişimin sessiz tanıkları olmuş yüzyıllar boyu. Semtin bu kadar özel olmasında; misafir ettiği evliyaların, tekke ve camilerin oluşturduğu manevi havanın etkisi elbette inkar edilemez. Sokaklara dalıp, sahilde kendinizi rüzgara bırakınca bu uhrevi esintileri hissetmemeniz mümkün değil.
         <br/>
         <br/>
         Üsküdar, güneş batarken ışığın yansıması sonucu karşı yakadan yaldızlı görünür ve bu sebeple uzun yıllar "Altın Şehir" olarak anılır.
         <br/>
         <br/>
         Değişime direnmek
         <br/>
         <br/>
         Her şeye rağmen değişim sadece maddi boyutta kalmış ve semtin manevi havasını bozamamış kimilerine göre. Haber için fotoğrafları çekerken yanımıza gelen bir hanımın "30 yıllık Üsküdarlıyım. Evet, görünüşte çok şey değişti ama aslında özü aynı, Üsküdar hâlâ aynı demesini böyle algılıyoruz.
         <br/>
         <br/>
         Tarihi ve kültürel açıdan bu kadar zengin olması edebiyat dünyasında da sık sık yer almasını sağlamış. Örneğin Prof. Dr. Ahmet Yüksel Özemre "Üsküdar"da Bir Attar Dükkanı" adlı hatıratında günümüzde sadece ticari anlamda kullanılan dükkanların eskiden dostlukların, himmetlerin, nice hayırların ve tefekkürü mayalandıran sohbetlerin mekanları olduğunu anlatıyor. Satıcılar kul hakkından korktukları için her seferinde sattıkları malları olması gerektiğinden daha bol koyarlarmış kese kâğıdına. Özemre "Ah Üsküdar Ah" adlı kitabında adından da anlaşılacağı üzere eski Üsküdar"a olan özlemini dile getiriyor. Yazar kitabında "Üsküdarlılık" tanımının altını çiziyor. Üsküdarlılık kendini her şeyden önce insan ilişkilerinde belli eder. Güleryüzlü candan bir selam vermek; nezaketle hal hatır sormak; muhatabının sevinç ve kederine yapmacıksız bir şekilde, samimiyetle iştirak etmek; hizmet ve yardımda gönüllü öne çıkmak; komşu hakkını ve hatrını kendi ailesininkiyle aynı düzeyde tutmak; hasta ziyaretini ihmal etmemek, ticarette muhatabının hakkını sehavetle korumak... Kısacası burada yaşamak kolaydır amma Üsküdarlı olmak bugün her babayiğidin kârı değildir.
         <br/>
         <br/>
         Evliya Çelebi"nin övdüğü şehir...
         <br/>
         <br/>
         Evliya Çelebi bir yandan eserlerinde bu semti överken bir yandan da bize o zamanın Üsküdar"ı hakkında bilgi verir. Çelebi"den öğrendiğimize göre o günkü Üsküdar"ın beyaz pidesi, "kirde" denilen ince yufkası, çöreği, tandır kebabı, kaymağı, hora üzümü ve karanfilli üzüm şerbeti çok meşhurmuş. Ancak bugün bunlara rastlamak pek mümkün değil. Horoz şekerleri, macunlar, pamuk helvalar da artık yalnızca bayram günleri kapımızı çalıyor.
         <br/>
         <br/>
         Üsküdar"ın, geçirdiği değişimlere ve karışık yapısına rağmen hâlâ şiirselliğini koruduğu da su götürmez bir gerçek. Bu görüşten yola çıkan Üsküdar Belediyesi, şiire en çok yakışan şehrin şiirlerini kitap haline getirdi. Hayal Şehir adını taşıyan kitap Yahya Kemal"den İlhan Berk"e, Sezai Karakoç"tan Sunay Akın"a kadar 71 şairin Üsküdar"a dair şiirlerini okuyucuyla buluşturuyor.
         <br/>
         <br/>
         Belediyenin tek görevi
         <br/>
         <br/>
         çukur doldurmak değil
         <br/>
         <br/>
         Yedi kültür merkezi bulunan tarihi bir semtte elbette ki belediyeye de farklı görevler düşüyor. "Üsküdar"ın iskan çalışmalarını bitirince kendimizi kültürel çalışmalara yönelmek zorunda hissettik" diyor Üsküdar Belediyesi Halkla İlişkiler Müdürü Ali Yeşildal. Koleksiyonlardan, müzayedelerden, kartpostallardan ve Üsküdar Bilgi Araştırma Merkezi"nden yararlanarak altı aylık bir çalışma sonucu bir Üsküdar albümü oluşturmuşlar. Şu anda da Üsküdar"daki anıt ağaçlarla ve dergahlarla alâkalı bir çalışma hazırlıyorlar.
         <br/>
         <br/>
         Ruhu olan bir semt Üsküdar. Geçen yıllar onun çehresini değiştirse de manevi havasını ve tarih kokan sokaklarını hâlâ muhafaza ediyor. Değişim devam ediyor ve bunu sessizce izliyor. Belki de şaşırıyor yılların böyle hızla geçmesine. Belki de belli etmeden gülüyor halimize, "Bir bilseniz kimleri misafir ettim ben bu sokaklarda, tarihi köşklerde, camilerde..." diye fısıldıyor kulaklarımıza... Yoksa duymuyor musunuz?
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1656 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11031), [web.archive.org (arşiv bağlantısı)](http://web.archive.org/web/20050224172751/http://www.aksiyon.com.tr:80/yazdir.php?id=11031)
