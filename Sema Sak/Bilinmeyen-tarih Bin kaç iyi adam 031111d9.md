# Bin kaç iyi adam

*Sema Sak Bilinmeyen-tarih*

<div>
 <font>
  <img border="0" height="1" src="/web/20050120114054im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120114054im_/http://www.aksiyon.com.tr/resim/471/26.jpg" vspace="5"/>
  </p>
 </font>
 <font class="content">
  Bize hep birkaç iyi adam anlatıldı. Birkaç kahraman ve birkaç zafer... Halbuki gerçek öyle değil; adları tarih kitaplarının soğuk anlatımında yer bulamayan "isimsiz kahramanlar"ımız var. Bunu anlamak için Kurtuluş Savaşına tanıklık etmiş nur yüzlü dedelerin sözlerine kulak vermek yeterli.
 </font>
 <br/>
 <p>
  <font class="content">
   Pek çok öğrenci için tarih dersi bir kabustur. Tarihin tozlu sayfalarında kalmış olaylar soğuk ve mekanik bir üslupla anlatılır kitaplarda. Ancak son zamanlarda "tarihi" bu olağan ön yargıdan kurtaracak çalışmalar da yok değil. Örneğin Abdülhamit Avşar"ın yönetmenliğinde TRT"nin 4 kanalında birden gösterilen Son Tanıklar Belgeseli. Belgeselde, kitaplardan okuduğumuz Milli Mücadele"nin öyküsü, bizzat döneme tanık olanların ağzından anlatılıyor. Böylelikle sadece salt tarihi gerçeklere değil, dönemin sosyal, kültürel ve ekonomik durumuna da vâkıf oluyorsunuz.
   <br>
    <br>
     Tarihi, tarihe tanıklık
     <br>
      <br>
       edenlerden dinlemek
       <br/>
       <br/>
       Projenin geçmişi üç yıl öncesine dayanıyor. Avşar ve ekibi 2001 yılında Sakarya Savaşı hakkında araştırma yapmak ve "Asra Bedel Günler" belgeselini çekmek için Anadolu"yu gezmeye başlar. Köylerde o dönemleri anlatan insanlarla karşılaşırlar ve projeyi tüm Türkiye geneline yaymaya karar verirler. 2002"nin sonunda başlayan çekimler halen devam ediyor. 13 bölüm olarak kararlaştırılan belgesel şu an 9. bölümünde Büyük Taarruz"u işliyor. 7 kişilik bir ekiple tüm Türkiye genelinde 50 bin km yol yapan, 38"den fazla il ve 200"den fazla köy gezen Avşar projeye başlamadan önce yerel tarih ve teori üzerine araştırma yapmış.
       <br/>
       <br/>
       Belgeselde olaylar arasında bir bütünlük olması için kronolojik sıra takip ediliyor. İlk bölümde savaş öncesi Anadolu"daki durumu özetleyen program, Doğu Anadolu"dan başlayarak tarihi sırayla tüm Anadolu"yu ekrana taşıyor. Ekip yola çıkmadan önce Anadolu"daki tüm valiliklere dilekçe göndererek Kurtuluş Mücadelesi dönemine tanıklık edenlerin hayatta olup olmadığını araştırmış ve şu ana kadar 90 yaş üstü 700 kişiyle görüşmüş. Tamamen bir sosyal tarih çalışması olan bu belgesel alışılanın aksine olaydan değil de kişiden yola çıkan bir tüme varım yöntemini benimsemiş. Her bölümün çekim süresi anlatılan olaya bağlı olarak bir ila üç ay arasında değişiyor. Şu ana kadar 5-6 bin sayfalık bir doküman ortaya çıkmış. Avşar"a göre bu aynı zamanda yerel ve beşeri tarih adına şu ana kadar yapılmış en geniş çalışma. Son Tanıklar"ın yönetmeni, ortaya çıkan dokümanların daha geniş kitlelere ulaşması ve süre azlığından dolayı belgeselde ele alınmayan bilgilerin de su yüzüne çıkması için bunları kitap haline getirmeyi planlıyor. Ayrıca belgeselin CD"leri de yakında izleyicilerle buluşacak.
       <br/>
       <br/>
       Belgeseldeki kişilerin ilerlemiş yaşlarda olması ve hafızanın yıllara yenik düşmesi çapraz soru sorma tekniği kullanarak bilgilerin doğrulatılmasını gündeme getirmiş. "Böylelikle yanlış hatırlamalar engelleniyor" diyor Avşar.
       <br/>
       <br/>
       Savaş değil seferberlik
       <br/>
       <br/>
       Sadece kitaplardan okuduğumuz büyük mücadeleleri bir de o döneme tanıklık etmiş insanlardan dinlemek oldukça ilginç. Kitaplara yansımayan ama bu başarıların arka planında önemli yer tutan pek çok olay bu şekilde gün yüzüne çıkıyor. Örneğin o dönemin insanları savaş yerine seferberlik kelimesini kullanırlarmış. Çünkü savaş için gerekli olan ordu, asker ve silaha sahip olmadıkları halde ellerindeki imkanları zorlayarak mücadele için tüm şartlarını seferber etmiş. Ekonomik anlamda halk yokluğu had safhada yaşamış. İnsanlar Doğu ve Güneydoğudan başlayarak hayatlarını korumak için iç taraflara doğru göç etmek durumunda kalmış. Ticaret ve zanaat gibi uğraşılar da yerleşik hayat gerektirdiğinden tamamen gayrimüslimlerin eline geçmiş. Ayrıca; Bilecik, Balıkesir, İzmir, Manisa ve Aydın"da Çanakkale Savaşı"ndan sonra gerçekleşen çekirge istilası tüm ekili alanları mahvetmiş. Bu açlık zamanlarında insanlarımız mısır koçanlarını ve kayısı çekirdeklerini un haline getirerek ekmek yapmış. Bu yüzden pek çok insan zerdaliden zehirlenerek ölmüş.
       <br/>
       <br/>
       O dönemlerde çocukluğunun ilk demlerini yaşayan bir dedenin anlattığına göre Erzincan yakınlarından ailesi ile birlikte iç taraflara göç ederken 7-8 yaşlarında çocuklar görmüş. Anne babaları olmayan bu çocuklar aç kalmamak için hayvan leşlerini kemiriyorlarmış. Ömürleri üç ayrı yüzyıla yayılmış, hem imparatorluk hem de cumhuriyeti teneffüs etmiş bu insanların hâlâ son padişah Vahdettin"e büyük saygıları olduğunu da bu belgeselden öğreniyoruz. Kendi vatanlarında özgürlüğü solumaktan oldukça memnunlar. O dönemlerden zihinlerinde Atatürk ile ilgili anıları da var. Örneğin mücadele yılları sırasında kendilerini bu toprakların sahibi olarak gören Yunanlılar tarafından ismi Mustafa ve Kemal olan küçük çocuklar öldürülmüş.
       <br/>
       <br/>
       Yönetmen Abdülhamit Avşar bu çalışmanın ardından Kore Savaşı, Kıbrıs Çıkartması ve 2. Dünya Savaşı"nın bizim coğrafyamız üzerindeki ekonomik ve sosyal etkilerini ortaya koymak için insani unsurları ön plana çıkarılmış başka belgeseller çekmeyi planlıyor.
       <br/>
       <br/>
       Türkiye"nin gazi dedeleri
       <br/>
       <br/>
       Kurtuluş mücadelesi esnasında yaralanan gazilerimiz ne zaman aklımıza geliyor? Otobüslerde "Ön koltukları gazilere bırakın" yazısını gördüğümüzde mi, yoksa komik gazi maaşları haberlere konu olunca mı? Hiç merak ettiniz mi şu an Türkiye"de yaşayan kaç gazi var ve hangi şartlar altında hayatların sürdürüyorlar? O günlere ait hafızalarına neler kazınmış? Hürriyet gazetesi muhabiri Ersin Kalkan, 29 Ekim Cumhuriyet Bayramı"nda Türkiye"de hâlâ hayatta olan 7 gaziyi Türkiye ile tanıştırdı.
       <br/>
       <br/>
       Ersin Kalkan bu haberin ortaya çıkış öyküsünü şöyle anlatıyor: "Bir gazetede, yaşayan son üç gazi diye bir haber çıkmıştı. Kendi kendime sadece benim tanıdığım dört tane var. Eminim daha başkaları da vardır dedim ve araştırmaya karar verdim." Kalkan, araştırmaya önce gazi derneklerinden başlamış ama bir sonuca ulaşamamış. Genelkurmay"dan da olumlu bir yanıt alamayınca son çareyi emekli sandığına başvurmakta bulmuş. Böylelikle 15 gazinin ismine ulaşmış. Eski olan bu liste üzerinde biraz araştırma yapınca hâlâ hayatta olan 8 gaziye ulaşmış. Bunun için kaymakamlık ve diğer yerel yönetimlerle sürekli irtibat halinde kalmış. Bu süreç tam bir buçuk ay sürmüş. Ayrıca mücadele yılları hakkında teorik bir araştırma da yapmış. Ne yazık ki gazilerimizden biri, telefon konuşmasından iki gün sonra vefat etmiş ve onun öyküsünü eşinden dinlemişler.
       <br/>
       <br/>
       Anadolu"da 7 gazi ile 12 gün geçirmişler. Amaçları hepsini aynı karede buluşturmakmış ama gazilerin sağlık durumları ve yaşadıkları mekanların uzaklığı buna müsaade etmemiş. Habere özellikle fazla süre ayırmışlar çünkü haber sosyal bir alan çalışması değeri taşıyor. Onlarla aynı havayı solumak ve onlarla beraber zaman geçirmek haberi daha da zenginleştirmiş. Özellikle yaşlılıktan ötürü konuşamayacak durumda olanlarla beraber daha fazla vakit geçirmişler. Dedelerimiz zamanın acımasızlığından dolayı bazı bilgileri birbirine karıştırınca hatırlatma babında onları düzeltmişler. Çoğu birkaç savaşa katıldığından savaşları ve mekanları birbirine karıştırmış.
       <br/>
       <br/>
       Dedelerden dört tanesini önceden tanıyan ve yaşadıkları şartları bilen Kalkan, Türkiye"nin bu eli öpülesi kahramanlarını hafızalarımıza şanlarına yakışır bir şekilde kazımak için hepsini çok şık giydirmiş. Özel bir giyim firmasının sponsorluğunda takım elbiselerine, kırmızı kravat ve mendillerine bürünen dedeler, bu halleriyle objektiflerin karşısına geçmişler. Küçüklüğünde terzi çıraklığı yapan Kalkan, pantolon boylarını kısaltıp, dedelerin kaşlarını da kesmiş.
       <br/>
       <br/>
       Dedelerin verdikleri mesajlar da çok ilginç. Genellikle belli bir yaşa gelmiş insanlar "Ben senin yaşındayken" diye başlayan cümleleri çok kullanırlar. Ama bu kahramanlar gençlikten çok umutlu. Eğer vatan aynı mücadeleyi bugün verse, tüm gençlerin tek yürek ve tek vücut savaş vereceğine inanıyorlar. İstiklal gazisi Ömer Küyük dede gazilerin haberlerde yokluk ve sefalet ile anılmasından çok rahatsız. "Yoksulluk her zaman mutsuzluk, zenginlik ise mutluluk getirmez. Niye sefalet çekelim ki, insan daha ne ister bu fani dünyada. İşte elmalar dalından, petekler balından geçilmiyor. Üstelik bu nimetler istikbali olan bir topraktan çıkıyor. Lezzeti de oradan geliyor. Biz sadece meyveler daha tatlı olsun diye savaştık."
       <br/>
       <br/>
       Kalkan, haberin ardından bin 500"e yakın e-mail aldığını belirtiyor ve ekliyor: "Bence haberin bu kadar tutulmasının nedeni insanların ilk defa olayların perde arkasından birilerini görmeleri ve öyküleri onların ağızlarından dinlemeleri. Böylesine büyük bir mücadeleyi sadece birkaç kişiye ithaf ederseniz, insanlar bir süre sonra sistemle sorun yaşamaya başlar. Bu yedi gazinin şu ana kadar tanınmamasının sırrı da burada zaten. Bu mücadele sadece birkaç iyi adamın değil, binlerce kahramanın destanı. Bu oyunda her oyuncu hak ettiği rolü almalı."
       <br/>
       <br/>
       Abdülhamit Avşar ve Ersin Kalkan... Her ikisi de Milli Mücadele dönemine ilişkin insani hikayelerle karşımıza çıktılar. Her ikisini de bizzat kahramanları tanımış olmanın duygusallığı içinde bulduk. Başka türlüsü de mümkün değil herhalde. Onlar koca çınarın son yapraklarıydı çünkü.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3274&yorum_id=1), [web.archive.org (arşiv bağlantısı)](http://web.archive.org/web/20050120114054/http://www.aksiyon.com.tr:80/detay.php?id=3274&yorum_id=1)
