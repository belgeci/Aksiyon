# Hz. Meryem perdede ışıldayacak...

*Sema Sak Bilinmeyen-tarih*

<div>
 <font>
  <img border="0" height="1" src="/web/20031103215922im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031103215922im_/http://www.aksiyon.com.tr/resim/46/78.jpg" vspace="5"/>
  </p>
 </font>
 <font class="content">
  Hz. Meryem, nisan sonu itibariyle İstanbul’da yaklaşık 20 noktada birden gösterime girecek. Bunların yaklaşık 10 tanesi sinema salonu, diğerleri ise bazı ilçe belediyelerinin kültür merkezleri olacak. Hollywood’un tektipleştirdiği sinema zevki ve bilinci Euramage desteği ve biraz da sinema salonlarının özverisiyle bir yere kadar kırılabiliyor; izleyici zaman zaman Avrupa filmlerini ve güçlü bir firma ile dağıtılabilen dünya sinemasından örnekleri sınırlı bir şekilde izleme olanağı bulabiliyor. Skalaya renk ve zenginlik katacak girişimler de yok değil.
 </font>
 <p>
  <font class="content">
   Bilim–Sanat Vakfı’nda sinema seminerleri veren İhsan Kabil’in kurmuş olduğu Hazar Film, sinemaseverleri yeni projelerle tanıştırmaya hazırlanıyor. Hiç kuşkusuz, böylesi ‘alternatif’ bir çalışmanın önündeki engeller teknik ve mali olanlarla sınırlı değil. En önemli zorluk Türk seyirci profili. Çünkü sinema beğenisi Hollywood’un malum formülleri ile sıkı sıkıya belirlenmiş bir izleyici sözkonusu. İhsan Kabil’e göre Türk seyirci profili; sinema olaylarını, festivalleri, yeni çıkış ve çizgileri yakından takip eden bir grupla; sinemanın popüler dediğimiz, geniş tabana yayılmış örneklerine alışkın, bunları önceleyen daha büyük bir gruptan meydana geliyor. Bu ikisi zaman zaman birbirine zıt durumlar oluştururken, kimi zaman da birbirlerini tamamlıyorlar. Şeytanın Avukatı, Dövüş Kulübü, Mesaj, Aşkın Gücü, Esaretin Bedeli gibi yapımlar bu iki grubun kesiştiği çalışmalar olarak öne çıkıyor. Bilet fiyatlarının düşürülmesi ve korsan yapımların önüne geçilmesinin önemini vurgulayan Kabil, bu sayede seyirci kalitesinde de kayda değer bir yükselme olacağı inancında.
   <br/>
   <br/>
   Hazar Film sektöre hazırlanıyor
   <br/>
   <br/>
   Hazar Film öncelikle sinemaya sanat değerleri bakımından yaklaşan duyarlı insanlara hitap edebilmeyi umut ediyor elbette, ama hedefini dar alana sıkıştırmış da değil; umumi bir sinema zevkine sahip olan daha geniş bir kitleye açılabilmek hedefleri arasında. Ancak bu ikinci tip seyirciye yönelişin popülizm ile karıştırılmamasını isteyen Kabil, olması gerekenin, bu kitlenin zaman içinde yetişip, sanat zevki olan bir seyirci tipine dönüşmesi olduğunu düşünüyor. Hazar Film, düz anlatımlı bir sinema anlayışından daha karmaşık olanına, dışa dönük ve gündelik bir ruh halinin hakim olduğu bir karakter sunumundan; iç dünyası zengin ya da arayışta ve olgunlaşmamış bir ruh haline, basit, genel geçer olandan biraz daha remzi, mecazi ve görünür gerçekliğin ötesine dönük bir sinema anlayışı taşıyor. Bu anlayış, şimdiden VCD+kitap formatında iki film çıkaran ve yakın zamanlarda sinema salonlarında gösterilecek bir projeye imza atan Hazar Film’in izleyeceği yolu göstermesi bakımından önemli.
   <br/>
   <br/>
   Her coğrafyadan sinema....
   <br/>
   <br/>
   Hazar Film’in sinema kavrayışının kendi insanının havzasını merkez aldığını belirtiyor Kabil. Bu havzayı öncelikle milli bir hâle olarak görüyor. Bunun sonrasında ise başta Orta Asya ve Balkanlar olmak üzere Türk dünyası sinemaları ile dünya sineması çevrelerinde büyük ilgi görmüş ve atılım gerçekleştirmiş olan İran sineması havzasından faydalanacaklarını söylüyor. Aynı şekilde yine ağırlıklı sinema çevrelerinde büyük ilgi toplayan Batı ve Kuzey Afrika sinemaları bu halkaya ilave olunacak ve Ortadoğu ve bazı Asya sinemaları ile halka genişleyecek. Halkanın tamamlayıcı unsurları ise Batı dünyasının bu oluşumla uyuşan, ruh arkadaşlığı yapan, estetik bir ortak payda tutturan filmleri olacak. Sinemanın milliyeti ve coğrafyasının önemine inanan Kabil’e göre öncelikle kendi olmayı başaramayan, başkalarına katkı sağlayamaz. Hakkını vererek, samimi bir şekilde yerli olabilen evrensel olmaya daha yatkındır; kimliğini ortak insani değerler açısından sakınmasızca ortaya koyabilen, evrensel insan tipolojisini de yakalayabiliyor demektir.
   <br/>
   <br/>
   Sinema paranteze alınmış bir sanat değil!
   <br/>
   <br/>
   Tarih mezunu olan, psikoloji ve tasavvufla ilgilenen İhsan Kabil sinema eserine bu disiplinlerin perspektifinden de bakabilmek gibi bir lükse sahip. Ona göre sinema filmi hayati unsurlardan arındırılmış, paranteze alınmış bir ürün değil. Sinemanın konusu insana ait her şey olmalı, merkezi ise öncesi ve sonrasıyla ele alınmış, yaratılmış bir varlık olarak tasarlanmış ‘insan’. Bu anlamda, sinema filmi olarak iyi kotarılmış bir eserin, seyircinin gelişim merhalelerinin neresine oturuyorsa o kadar yer kaplayacağına inanan Kabil, sinema eserinin bu disiplinlere ait önemli nokta yakalamasını önemsiyor. Kabil, Nuri Bilge Ceylan ve Ahmet Uluçay gibi, sinemada kendi başına giden, sinemaya saygı duyan sinema anlayışından yana.
   <br/>
   <br/>
   Hz. Meryem Türk izleyicisiyle buluşuyor
   <br/>
   <br/>
   Şu ana kadar Hazar Film bünyesinde ‘Ebu Zerr’ ve ‘Filistin’e Veda’ isimli iki film VCD halinde piyasaya sunuldu. Dikkatli film izleyicileri Filistin’e Veda’nın daha önce de televizyonda ve Boğaziçi Üniversitesi Savaş Filmleri Festivali’nde gösterildiğini hatırlayacaklar. İhsan Kabil 5 yıl evvel davet edildiği Tahran’daki bir film festivalinde izlediği filmi çok beğenmiş. Ancak filmdeki siyasi öğeler o zamanki konjüktür, filmin Türkiye’de gösterime girmesini zora sokmuş. Fakat film şirketini kurduktan sonra, Tahran’a gidişinin ve filmi beğenmesinin boşuna olmadığını düşünerek filmi Türk izleyicisiyle buluşturmak istemiş. Film, Filistin topraklarındaki zulmün başlangıç hikayesini, anne–babası ölmüş Filistinli küçük bir bebeği sahiplenen Yahudi çiftin ve torununu kurtarmak için mücadele veren  büyükannenin yaşadıkları çevresinde kurgulayarak anlatıyor. ‘Ebu Zerr’ ise İran sinemasından bir örnek. Adı üzerinde, Ebu Zerr’in, Peygamberimizi görme şansına sahip olmuş o çok değerli sahabenin hayatını anlatan bir film. VCD halinde piyasaya sunulan filme, Hakan Albayrak imzalı bir de kitapçık eşlik ediyor.
   <br/>
   <br/>
   Sırada yeni projeler var... Hazar Film, bu iki yapımın ardından Hz. Meryem dizisinin sinema versiyonunu Türk izleyicisi ile buluşturmayı amaçlıyor. Hz. Meryem 2001 İran yapımı, sinemaskop bir süper prodüksiyon. Filmin yönetmeni Şehribar Beryani, senaryosu ise Ashab–ı Kehf dizisini gerçekleştirenlerin  ellerinden çıkmış. İran’da sinemalarda 7 milyon civarında seyirciye ulaşan film, Uluslararası Tahran Fecr Film Festivali’nde En İyi Dekor, Kostüm Ödülü’nü almış. İran’daki İslam ulemasının yanısıra, Hıristiyan konsüllerine de danışılarak ve onların da onayı alınarak gerçekleştirilen filmin, yer yer Kur’an ayetlerinin görselleştiği şiirsel sekanslar içerdiğini söylüyor Kabil. Film, Hazar Film’in sinemalara dağıtılacak ilk filmi ve projeyi Azim Dağıtım ile gerçekleştirecekler. Hz Meryem, nisan sonu itibariyle İstanbul’da yaklaşık 20 noktada birden gösterime girecek. Bunların yaklaşık 10 tanesi sinema salonu, diğerleri ise bazı ilçe belediyelerinin kültür merkezleri olacak. Kabil daha sonra Anadolu’da gösterilecek filmin muhtevası gereği özellikle aileleri salonlara çekeceği inancında. Hz. Meryem’in hemen devamında Hz. Mesih, Yusuf ile Züleyha ve Türk dünyasından da Özbek yapımı İstemihan gelecek.  Kabil, seyircilere de seçici davranmalarını ve komplekse kapılmadan hoşlanmadıkları filmleri rahatlıkla eleştirmelerini tavsiye ediyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2454), [web.archive.org (arşiv bağlantısı)](http://web.archive.org/web/20031103215922/http://www.aksiyon.com.tr:80/detay.php?id=2454)
