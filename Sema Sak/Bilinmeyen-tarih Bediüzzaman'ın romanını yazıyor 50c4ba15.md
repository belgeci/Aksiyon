# Bediüzzaman'ın romanını yazıyor

*Sema Sak Bilinmeyen-tarih*

<div>
 <font>
  <img border="0" height="1" src="/web/20040301224423im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040301224423im_/http://www.aksiyon.com.tr/resim/475/64.jpg" vspace="5"/>
  </p>
 </font>
 <font class="content">
  Sadık Yalsızuçanlar son kitabında Risale-i Nur’daki öyküleri tekrar kaleme almış. Bazen sadece dili sadeleşen öyküler bazen de yeni baştan kurgulanarak hoş sürprizler sunuyor okuyucuya.
 </font>
 <p>
  <font class="content">
   Sadık Yalsızuçanlar en son, ‘Sırlı Tuğlalar’da bizleri harflerin gizemli dünyasında bir yolculuğa çıkarmıştı. Son kitabında da öykü geleneğinden vazgeçmemiş. ‘Bir Yolcunun Halleri’, Risale-i Nur’daki öykülerden oluşuyor. Yalsızuçanlar, Risale’deki kıssaları bazen sadece dilini sadeleştirerek bazen de tamamen yeniden kurgulayarak anlatıyor. Kitapta ayrıca Üstad’a uzun yıllar öğrencilik yapma ayrıcalığına erenlerin anıları da yer alıyor. Bu kitapla ilk defa Risaleler bir edebiyat eserine ilham kaynağı oluyor. Risalelerin dilini çok şiirsel bulan Yalsızuçanlar, şimdilerde Bediüzzaman’ın hayatıyla alâkalı bir de roman hazırlıyor. Usta yazarla, öykünün büyüsü, son kitabı ve yeni projeleri üzerine konuştuk.
   <br/>
   <br/>
   -Kitabın önsözünde belirttiğiniz gibi insanoğlu derdini hep öyküyle anlatmayı tercih etmiş. Sizce öykü niçin bu kadar eski ve köklü bir dil?
   <br/>
   <br/>
   Bu, sanırım insanın doğasındaki bir ihtiyaçtan kaynaklanıyor. Kimileri buna, ‘dramaya duyulan ihtiyaç’ diyor ama bunda da derin bir gereksinim söz konusu olabilir. Biz, bilinen ilk şiirsel metinlerden itibaren, öyküleyerek anlatma eğilimini görüyoruz insanoğlunda. Kutsal metinlerin tümünde ‘kıssa’ tabir edilen bir yapı karşımıza çıkıyor. Kur’an’da, geçmiş toplulukların öyküleri, ibret olması bakımından anlatılıyor. Bu, aynı zaman bize bir insanlık tarihi resmi de sunuyor. Öykü dilini, geçmişten bugüne insanlar gündelik yaşamlarında da kullanıyorlar. İki tanıdık yolda karşılaşıyor ve “Nasılsın, ne var ne yok?”la birlikte bir öykü anlatımı başlıyor. Attar, Sadi, Mevlânâ gibi üstadlar öykülerle anlatıyorlar meramlarını. Öyle sanıyorum, insanoğlu, hem dünyada varoluş hikayesini bir ‘hikaye’ formu içinde küçük parçalar halinde üretmeyi seviyor hem de kendi öyküsü olsa bile, anlatırken, ‘ötekileştirerek’ anlatıyor. Bir tür epik bir dil üretiyor öyküyle. Bu konuda daha pek çok spekülasyon yapılabilir.
   <br/>
   <br/>
   -Risale’deki öyküleri edebiyata uyarlama fikri nasıl doğdu?
   <br/>
   <br/>
   Ben, Bediüzzaman’ın yaşamını çok gizemli buluyorum. Öteden beri beslendiğim bir kaynak olarak Risale-i Nur’un oluşumu ve müellifinin bu eserin hikayesi içindeki öyküsü ilgimi çekiyordu. Bediüzzaman’ın manevi yaşamını konu alan bir roman düşlüyorum. Bu, üzerinde yıllardır kafa yorduğum bir şey. Simyacı’dan çok daha derin ve gizemli bir öyküsü var Üstad’ın. Tabii, Ricalar olsun, Sözler’deki öyküler olsun, Bediüzzaman’ın vakıaları ve vizyonları da edebi bakımdan olağanüstü değerde benim için. Bu düşüncelerle, romana bir hazırlık, bir giriş çalışması olarak ortaya çıktı kitap. Gelenek Yayınlarından Seyyit Erkal’ın özendirmesini de anmalıyım. Bir bakıma, editörle yazıcı arasındaki bir diyalojik konuşmanın tanığı olarak bu çalışma belirdi.
   <br/>
   <br/>
   -Risale-i Nur bir tefsir olarak bilinir, gerçi klasik tefsir tarzından farklı özelliklere sahiptir. Ama, bu kitabınızla birlikte görüyoruz ki, Bediüzzaman aynı zamanda bir ‘hikayeci’. Ne dersiniz?
   <br/>
   <br/>
   Denebilir. Bediüzzaman’ın, tüm veliler, azizler gibi vizyonları var. Öykü olarak anlattıklarının çoğu, kendisinin manevi deneyimleridir. Buna geleneksel sözlükte, yani ıstılah olarak vakıa-i hayaliyye denir. Fakat Üstad’ın, beslendiği eserlerden, Bostan ve Gülistan’dan, Hz. Mevlânâ’nın Mesnevi’sinden, Mevlânâ Cami’den, Molla Cami’den, Attar’dan, hatta geçmiş suhufların emzirdiği bu tarz eserlerden aldıkları da var, Sekizinci Söz gibi örneğin. Ama bunları Bediüzzaman yeni bir dil ve kurguyla aktarır. Ben de Bir Yolcunun Halleri’nde, buna yakın bir çalışma yaptım. Üstad’ın kendi vizyonlarıyla, kendi soyutlamalarıyla aktardıklarını topladım ama, kimileyin de, ondan esinlenerek yeni bir öykü metni yazdım. Tabii, sizin de dediğiniz gibi, Risale bir tefsirdir. Ama, Üstad, çoğunlukla kişisel bir dil kullanıyor. Hem kişisel hem şiirsel bir dil. Şerif Mardin, buna, ‘mito-poetik’ diyor. Mitsel bir yanı da var. Risale, geleneksel kaynaklardan da beslendiği için, İslam’ı sadece akli bir din olarak algılamıyor. Ben, tabii onun anlattığı öykülerle ilgilendim bu kitapta. Yani edebiyatçı duyarlığıyla yaklaştım esere.
   <br/>
   <br/>
   -Kitapta bazı kıssaların sadece dilinin değiştiği bölümler var. Örneğin Eyüp (a.s) ve Yunus (a.s) kıssaları. Bununla beraber örneğin mülhem bölümünde kitaptan sadece ilham aldığınız ve baştan kurguladığınız öyküler görüyoruz.
   <br/>
   <br/>
   Üstad’ın, çileli, ıstıraplı bir yaşamı olmuş. Özellikle, manevi macerasının son dönemine geçiş süreci olan Afyon Tutukevinde yaşadıkları, Dostoyevski’nin Ölüler Evinden Anılar’da anlattıklarından daha kabus doludur. Onlarca kez zehirlenmiş, dondurucu soğuklarda hücrede yalnız tutulmuş vs... Bu süreçlerde yazdıkları gerçekten de olağanüstü etkileyicidir. Sonra Ricalar, başlı başına bir manevi deneyim romanıdır. Oradaki anlatımı da hem öznel, hem içtenliklidir. Etki gücü de buradan gelir. Bu metinleri diline biraz dokunarak aldım. Ama, özellikle Sözler’deki öykülerinin çoğunu bir metinlerarasılık bağlamı oluşturacak biçimde yeniden kurdum. Onlar için yeniden yazılan öyküler diyebiliriz.
   <br/>
   <br/>
   -Bildiğim kadarıyla ilk kez Risalelerden yola çıkılarak “edebi” bir eser kaleme alınıyor. Risale duyarlıklı bir edebiyat düşüncesinden söz edilebilir mi?
   <br/>
   <br/>
   Sanırım, bu kaynağı merkeze alarak okumalar yapan ve eli kalem tutanların oluşturacağı bir edebiyattan söz edilebilir. Bu, henüz oluşma evresinde ama, merkezli okumaların içerdiği açmazlardan da hali değil. Bence, Bediüzzaman’ın yaşamını konu alan çok sayıda öykü ve roman yazılabilir. Onun Erek dağında geçirdiği günler başlı başına bir roman konusudur. Kosturma’daki tutsaklık günleri öyle. Tutukevlerinde yaşadıkları yine öykülere konu edilebilir. Bir de Bediüzzaman’ın, Muhakemat adlı ilginç ve yoğun eserinin ikinci makalesi, yani Unsuru’l-Belağat (Belagatın Ögeleri), bir edebiyat düşüncesi içerdiğinden, oradan yola çıkan bir edebiyat fikri oluşabilir. Gerçi edebiyatta eser kuraldan önce gelir. Ama biz oluşan, gelişen bir duyarlıktan söz ediyoruz. Bu sorun, yani Risale merkezli bir edebiyat düşüncesi, seksenli yılların başından beri zaman zaman konuşulan bir şeydi. Ama, bir duyarlık zaman içerisinde, tedricen oluşuyor. Oradan beslenen okur yazarların bugün için ortaya koyduğu bir birikimden söz edebiliyoruz. Bunun eleştirisi ve teorik boyutu, bu ürünlerden yola çıkılarak oluşturulacaktır.
   <br/>
   <br/>
   -Öyküye yolculukta sırada biz okuyucuyu neler bekliyor?
   <br/>
   <br/>
   “Hiç” adında bir öykü kitabı var, sanırım iki ay sonra yayınlanacak. Yine Gelenek yayınlarınca, Unsuru’l-Belağat’a bir şerh yazmıştım, o yayınlanacak. Bediüzzaman romanı sürekli gündemde. Ona ilişkin çalışmaları sürdürüyorum.
   <br/>
   <br/>
   <br/>
   <br/>
   Yakupoğlu İstanbul’da
   <br/>
   <br/>
   Ahmet Yakupoğlu’nun resim sergisi, 10-31 Ocak tarihleri arasında, Bağdat Caddesi üzerindeki Galeri Efsun’da görülebilir. Ahmet Yakupoğlu, Prof. Dr. Süheyl Ünver’in teşvikiyle Devlet Güzel Sanatlar Akademisine girip Feyhaman Duran Atölyesi’nden mezun oldu. Akademi yıllarında yine Süheyl Ünver’in yönlendirmesiyle musikiyle de meşgul olarak, Emin Dede ve Halil Dikmen’den ney dersleri aldı. Mezun olduktan sonra döndüğü Kütahya’nın sokaklarını resmetti. Yakupoğlu’nun; İstanbul, Kütahya, Konya, Amasya gibi şehirlerin tarihi eserlerini, sokaklarını, çeşmelerini, akarsularını betimlediği, belgesel niteliği de olan yaklaşık iki bin eseri bulunuyor.
   <br/>
   <br/>
   Karsu Tekstil, çeşitli eserlerine ev sahipliği yaptığı sanatçı Fatih Urunç’u, 7-30 Ocak 2004 tarihleri arasında Karsu Tekstil Sanat Galerisi’nde tekrar ağırlıyor. Fatih Urunç, resimlerinde, işlek ve devingen dünyasını ayrıntılı bir biçimde gözler önüne seriyor. Sanatçının eserlerinde, ortamın geçerli ve yaygın imgelerinden çok özel anlatım araçlarının değerlendirildiği göze çarpıyor.
   <br/>
   <br/>
   Dinî liderlerden ‘terör’ paneli
   <br/>
   <br/>
   Kültürler Arası Diyalog Platformu, her yıl düzenlemekte olduğu diyalog toplantıları bağlamında 15 Ocak’ta Hilton Oteli’nde gerçekleştireceği panelde “Üç semavi dinde ortak ahlaki değerler ve terör” konusunu tartışacak. Panelden önce, ülkemizin farklı inanç geleneklerine bağlı ruhani liderleri (I. Bartholomeos, II. Mesrob, Rav. Ishak Haleva, Monsenyor Louis Pelatre ve Metropolit Yusuf Çetin), 2004 yılının barış ve huzur yılı olması dileğiyle dua edecekler.
   <br/>
   <br/>
   Ocak ayının konseri
   <br/>
   <br/>
   Arto Tunçboyacıyan, Açık Ses projesiyle 13 Ocak’ta İş Sanat’ta. E. Arvanitaki, Gerardo Nunez, J. Zawinul, Al Di Meola, Oregon, Arthur Blythe ve Ömer Faruk Tekbilek gibi önemli müzisyenlerle yaptığı çalışmaları ve hümanist düşünceleriyle tanınan Tunçboyacıyan; İmer Demirer, Reyent Bölükbaşı ve Vahagn Hayrapetyan ile gerçekleştirdiği yeni projesiyle sanatseverlerin karşısında olacak.
   <br/>
   <br/>
   İstanbul Film Festivali Türk filmlerini bekliyor
   <br/>
   <br/>
   23. Uluslararası İstanbul Film Festivali kapsamındaki Ulusal Yarışma’ya katılmak isteyen Türk filmlerinin, 30 Ocak 2004 Cuma akşamına kadar Festival Merkezi’ne (İstanbul Kültür ve Sanat Vakfı, İstiklal Caddesi No: 146 Beyoğlu) başvurmaları gerekiyor. İstanbul Film Festivali’nin Ulusal Yarışma Jürisi bu yıl da beş kişiden oluşuyor. Jüri’nin başkanlığını, Türk sinemasının değerli oyuncularından Hülya Koçyiğit yapacak. Jüri’de Türkiye’den yer alan diğer isimler ise ünlü fotoğrafçı Ara Güler, Ankara Üniversitesi İletişim Fakültesi Radyo Televizyon Sinema Bölümü öğretim üyesi Ruken Öztürk ve deneyimli yönetmen Yusuf Kurçenli. Ulusal Jüri’nin bu yılki yabancı üyesi ise Selanik Film Festivali İkinci Başkanı Dimitri Eipides.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11034&yorum_id=1), [web.archive.org (arşiv bağlantısı)](http://web.archive.org/web/20040301224423/http://www.aksiyon.com.tr:80/detay.php?id=11034&yorum_id=1)
