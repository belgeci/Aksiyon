# Kanaat olsun... Afiyet olsun

*Sema Sak 2004.01.26*

<div bgcolor="#FFFEF6">
 <font>
  <img border="0" height="1" src="/web/20060105160248im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060105160248im_/http://www.aksiyon.com.tr/resim/477/ek-10.jpg" vspace="5"/>
  </p>
 </font>
 <font class="content">
  Üsküdar Kanaat Lokantası"nda dekor değil yemekler konuşulur. Özellikle zeytinyağlılarda, kaymaklı ekmek kadayıfında ve dondurmada çok iddialı.
 </font>
 <p>
  <font class="content">
   Hani semtlerle bütünleşen mekanlar vardır. Kanaat de aynı Üsküdar gibi yıllara meydan okuyan ve bulunduğu semtin kültür mozayiğini yansıtan bir lokanta. Kuruluşu 1933 yılına rastlıyor. Yeni bir devletin kurulduğu, insanların yokluk çekip her şeyin değerini daha iyi anladığı yıllara. Bu yüzden "Kanaat" adı da cuk oturuyor bu mekana. Ve adı gibi parasal hırslara bürünmeden, kalite ve çizgisini muhafaza ederek 71 yıldır aynı mekanda bir lezzet cümbüşü vadediyor müşterilerine.
   <br>
    Yugoslavya kökenli Kargılı kardeşler üç kuşaktır lokantacılık yapıyor. Kargılılara göre lezzetlerinin sırrı malzemenin kalitesinde. Lokanta alışverişini bizzat kendileri, malzemeleri evlerinin mutfaklarına götürecekmiş gibi yapıyorlar. Lokantanın yemek konsepti Osmanlı yemeklerinden ve özel sızma ile pişen zeytinyağlılardan oluşuyor. Elbette dondurma ve tatlıları da unutmuyoruz. Özellikle kaymaklı ekmek kadayıfı, fırın sütlacı ve dondurması bağımlılık yapıyor. Dondurmanın bu kadar beğenilmesinin altında koyun sütünün tercih edilmesi yatıyor. Sütler belli köylerden alınarak depolanıyor.
    <br>
     Dekora değil mönüye bakın!
     <br/>
     İçeri adımınızı attığınız anda son trendlere uyum sağlayan dekorun zenginliği sizleri büyülüyor diyemiyoruz. Çünkü minimal tarzda döşenmiş lokantada dekor adına yalnızca duvardaki birkaç İstanbul fotoğrafı göz kırpıyor.
     <br/>
     Aslında mekan dekor hileleri ile çok farklı kılıklara bürünebilir. Fakat lokantanın ikinci kuşak ortaklarından Bahadır Kargılı bunu bilinçli olarak tercih etmediklerini belirtiyor.
     <br/>
     Dekor pek ilginizi çekmediyse sizi tatlı bölümüne alalım. Koca bir tezgahın üzerine özenle dizilmiş kaymaklı ekmek kadayıfları, fırın sütlaçlar, aşureler, kabaklar, reçeller, incir tatlıları ve daha neler neler... Biraz daha ilerleyince bu sefer de kocaman bir camekanın ardından sizleri çağıran zeytinyağlılara tutsak oluyorsunuz. Arnavut ciğeri, kızartmalar, enginarlar, pırasalar, dolmalar... Yok ben sıcak yemek alayım derseniz sizi sol taraftaki sıcaklar bölümüne yönlendiriyorlar. Çorbalarla başlayan yolculuğunuz, etli yemekler, ekşili köfteler, dönerler ve tavuklar eşliğinde fırın makarna ya da Özbek pilavı ile son bulabilir. Bu arada ev reçeli ve yoğurtta da iddialı olduklarını belirtelim.
     <br/>
     Lokantanın müşteri profili de Üsküdar"ın kültürel mozayiği ile paralellik gösteriyor. Lokantada bir iş adamı ile otobüs şoförünü, milletvekili ile sokaktaki vatandaşı yan yana görmek mümkün. Bunun yanı sıra lokantanın pekçok ünlü müdavimi de var. Sanatçı Sezen Aksu, Nezih Uzel ve Dışişleri eski Bakanı İsmail Cem bunlardan sadece birkaçı.
     <br/>
     Tel: 0 (216) 341 54 44
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11073&yorum_id=1), [web.archive.org (arşiv bağlantısı)](http://web.archive.org/web/20060105160248/http://www.aksiyon.com.tr:80/detay.php?id=11073&yorum_id=1)
