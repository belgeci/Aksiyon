# "Janjan"lı giremez!

*Sema Sak Bilinmeyen-tarih*

<div>
 <font>
  <img border="0" height="1" src="/web/20050307114112im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050307114112im_/http://www.aksiyon.com.tr/resim/482/64.jpg" vspace="5"/>
  </p>
 </font>
 <font class="content">
  Popüler sanatçılar, şov erbabı "yazar çizer" takımı medyada prim yaparken, kültür-sanat sayfaları en fazla 100 kişinin okuyacağı şiir kitaplarına ev sahipliği yapıyor. Bir kurtarılmış bölgeden söz ediyoruz. Beğenelim ya da beğenmeyelim bugün Türkiye"de popüler kültür, tahtına kurulmuş, bizlere muzipçe gülümsemekte. Gazetelerin "renkli" ve bol fotoğraflı magazin sayfaları, biz okuyucuya yığınla yeni ve parlak "sanatçılar" kazandırıyor.
 </font>
 <br/>
 <p>
  <font class="content">
   Evvelden beri var olan popüler kültür, "reyting" rekorları kıran yarışmalarla yeni bir ivme kazanıyor. Artık gazetelerin manşetlerinde, beyaz camın ekranında.
   <br>
    <br>
     Popüler kültürü ve ürettiklerini tartışmak niyetinde değiliz. Arz-talep dengesidir, her malın bir alıcısı vardır vs. gibi bir cümle kurulabilir bu durumda. Bizim ele aldığımız konu daha başka. Popüler kültürün ürettiği "sanatçılara" ve ürünlerine gazetelerin her sayfasında rastlayabiliyoruz, kültür-sanat sayfaları hariç. Örneğin Hülya Avşar"ın mal varlığı ekonomide, sözleri gazetelerin birinci ve ikinci sayfalarında, tenis maçları sporda, Abdullah Gül"ü beğendiğine dair demeçleri siyaset sayfalarında yer bulabiliyor ama tiyatroda oynamasının ve müzik kasetlerinin kültür-sanat sayfalarına yolu düşmüyor.
     <br>
      <br>
       Evet, tam anlamıyla kurtarılmış sayfalardan bahsediyoruz. Siyah-beyaz, sadece yüz kişinin okuyacağı kitapların yarım sayfa tanıtıldığı, anti-popüler, klasik ve caz müzikten hoşlanan sayfalar. Bu sayfalarda Tarkan"a ait haberleri bile bulamazsanız. Ancak; üçlü koltuk pozisyonundaki ünlü bir yazarın söyleşisi, önemli bir ressamın oldukça magazinel itirafları yer alabilir. Çünkü onlar, "vize" alabilmiş, hüsn-i kabul görmüş yazar ve sanatçılardır. Özcan Deniz de fantezi şarkıcılığına rağmen bu sayfalara Mercan Dede"yle verdiği bir konserle girebilmişti.
       <br/>
       <br/>
       Bu sayfalarda yer almak İngiltere"ye vize almak gibi; seçkinleri vardır, nitelikli ve kalıcı eserler verdiğinden emin olunması şarttır. Ancak bir süredir işlerin yolunda gidip gitmediği sorusu gündemde. Ünlü yazarlar gazetelerin birinci ve ikinci sayfalarında çıkmak için "şov" yaparken, pop sanatçılarının da derdi kültür-sanat sayfalarına girmek yani ciddiye alınmak. Bu sefer teybimizin ucunda gazetelerin kültür-sanat editörleri vardı. Popülerlikle "ne gibi bir imtihan" yaşadıklarını sorduk.
       <br/>
       <br/>
       Don Kişot istilaya karşı
       <br/>
       <br/>
       Görünen o ki kültür-sanat âleminde iki paralel yol var asla kesişmeyen. Bir tanesi yarışmalarla üne kavuşup "sanatçı" olanların prim yaptığı, magazin sayfalarında görünmenin marifet kabul edildiği bir âlem. Öte tarafta ise sadece spesifik bir okuyucu kitlesine hitap eden, tüketilmek ya da prim yapmak gibi bir derdi olmayan bambaşka bir âlem. Kültür sanat eserlerinin yüksek kârla ticari ürünlere dönüştürülmesine göz kırpan tüccarların yanında, buna karşı çıkan editörler de yok değil. Yel değirmenleriyle savaşan Don Kişot misali nitelikli kültür-sanat haberlerinin okuyucusuyla buluşabildiği tek yer olan bu sayfalarda çıtayı mümkün olduğunca yüksek tutmaya çalışıyorlar. Zaman Gazetesi Editörü Ali Çolak amacının işlenilen konuların çok fazla tüketilmesi değil, nitelikli eserlerin doğru okuyucuya ulaşması olduğunu belirtiyor. Örneğin Orhan Pamuk için "Birey olarak istediğini yapabilir, istediği gibi röportajlar verebilir; ama benim sayfamda sadece kalemiyle kendine yer bulabilir" diyor. Buna karşın Akşam Gazetesi Editörü Mehmet Kenan Kaya için Orhan Pamuk asla vazgeçilmez bir yazar değil ama "Onun popülaritesi okur için bir basamak" diyor ve ekliyor: "Pamuk daha iyi şeyler yazabilir miydi, artık romanlarını daha çok okunmak için mi yazıyor, ismini bir marka gibi mi pazarlıyor derseniz, o da tamamen onun seçimi."
       <br/>
       <br/>
       Yeni Şafak Gazetesi Kültür-Sanat Editörü Fadime Özkan için popüler kültür gündelik yaşam kültürünü ifade ediyor. Bu bağlamda da edebi bir metnin, bir filmin ya da bir tiyatro eserinin hakim kültürden etkilenmesi çok doğal. Eser ortaya çıkarılırken halkın beğenisiyle beraber sanatsal kaygılar da göz önüne alınıyor. Asıl sorun eserin piyasaya sunumu sırasında ortaya çıkıyor. Özkan, "Görünür olmanın günümüzdeki tek aracı medya olduğundan, popülerlikle kültür sanatın gündemi en fazla sunum aşamasında kesişiyor ve eser, alıcının dikkatini çekebilmek için "janjanlı" bir kılığa bürünüyor" diyor. Türkiye Gazetesi Editörü Özcan Ünlü"ye göre son aylarda hızla artan popüler isimlerin kaleme aldıkları kitapların kısa sürede birkaç baskıya ulaşması başarının göstergesi değil. Yıllar boyunca edebiyata hizmet etmiş ve onlarca esere imza atmış gerçek yazarları gölgeleyen bu "moda"nın şiddetle karşısında olduğunu belirtiyor. Ali Çolak"a göre popüler kültürü "günah keçisi" olarak görmek doğru değil. Her malın bir alıcısı olduğuna göre, bu kültür de kendisine hitap eden kitleye ulaşacaktır. Bu, tamamen tercih meselesidir. Asıl önemli olan "popüler" olarak adlandırdığımız ve hızlı tüketime yönelik ürünlerin kültür-sanat üstbaşlığı altında kendine yer bulamaması. Mehmet Kaya için de "popüler kültür" kötü ve sıradan olanı çağrıştırmıyor. Hatta Türkiye gibi kültür alanı çorak ülkelerde bazen işe yaradığını da düşünüyor.
       <br/>
       <br/>
       Siyah beyaz kalmayı seçenlerin sayfası...
       <br/>
       <br/>
       Bir okuyucu olarak merak etmeden duramıyoruz. Acaba, bir kültür-sanat editörü, sayfalarına dahil ettiği isimleri nasıl belirliyor? "Popüler" sanatçılara karşı önyargılı mı? Filanca sanatçı asla benim sayfamda olamaz gibi kotaları var mı? Akşam Gazetesi Editörü Mehmet Kenan Kaya gazetecilik ve önyargının bağdaşmayacağı görüşünde. "Örneğin İbrahim Tatlıses ya da Deniz Seki"nin şov programlarında yer alması beni hiç ilgilendirmiyor. Mesela Tatlıses keşke sesini ve sahip olduğu olanakları kullanarak Anadolu türkülerinden oluşan bir albüm yapsa da, biz de onu sayfalarımıza taşıyabilsek. Mesele bu kadar basit" diyor. Fadime Özkan ise ön yargının kaçınılmaz olduğunu belirtiyor: "İbrahim Tatlıses ya da Deniz Seki gazetenin hafta sonu eklerine ya da magazine ayrılmış renkli sayfalara hitap ediyor. Kültür-sanat sayfaları biraz da siyah-beyaz kalmayı seçenlerin sayfası."
       <br/>
       <br/>
       Editörler kişisel hayatlarında tercih etmedikleri isimleri de kültür-sanat akışı içinde yakından takip ediyor. Özcan Ünlü, halihazırdaki durumu popüler kültür tuzağı olarak değerlendiriyor: "Özellikle edebiyat diğer sanat dallarından farklı bir yerde durmalı. Eğer bir edebiyat eseri televole programlarına malzeme oluyorsa burada bir düşünmek gerek."
       <br/>
       <br/>
       Görünür olmak, var olmak demek!
       <br/>
       <br/>
       Ne yazık ki günümüzde nitelik yerine popülerlik prim yapıyor. Bu da sanatçıları bu arz-talep dengesinde popüler ürünlere dönüştürüyor. Sanatsal kaygılardan uzak, sadece maddi beklentiler göz önüne alındığında normal şartlarda ilham ve duygular eşliğinde kitabını yazan bir yazar ya da bestesini yapan bir sanatçı daha çok kazanmak, daha çok tanınmak için her yıl mekanik olarak ürün vermeye başlayan makinelere dönüşüyor. Bu mekaniklik de kendine alıcı buluyor ve alan memnun satan memnun öyküsü sürüp gidiyor. Fadime Özkan, bunun temelinde görünür olmanın varolmakla eşit sayılmasının bulunduğunu düşünüyor. Yaşadığımız gösteri çağında artık kimsenin kıyıda köşede kalmaya tahammülü yok. Öldükten sonra anlaşılmak umuduyla eser veren yazarların yerini yaşarken hem de "hemen şimdi" anlaşılayımdiyen yazarlar almış durumda.
       <br/>
       <br/>
       Kültür-sanat editörü olmak
       <br/>
       <br/>
       Sayfalarını popüler kültürün istilasına karşı koruyan editörlerin işi hiç de kolay değil. Çünkü en etkili dili kullanıp sayfaların "ağırlığını" bozmadan nitelikli haber hazırlamak mecburiyetinde. Diğer yandan da gazete ticari bir kurum olduğundan habere en cicili-bicili ambalajı giydirip onun çok okunmasını sağlamak zorunda. Fadime Özkan, sayfalarını hazırlarken haberi nitelik ve ticaret terazisine vurduğunu belirtiyor. Haberi yapılacak kitap/film/oyun/serginin sanatsal değerini ortaya çıkarmayı, bunu yaparken de haberi mümkün olan en fazla sayıdaki okura okutmayı amaçlıyor.
       <br/>
       <br/>
       Özkan"ın aksine kültür-sanat sayfalarını günlük kargaşanın ve renkli dünyanın içinde nefes alacak yerler olarak görenler de yok değil. Cem Erciyes, yaptıkları sanattan çok eğlence dünyasının sınırları içine giren isimlerle ilgilenmek zorunda olmadığı için kendini şanslı hissediyor ve ekliyor: "Neyse ki "kültür sanat" üstbaşlığını taşıyan sayfalar ekseriyetle "sanat" olduğu şüphe götürmeyen çalışmalarla ilgilenir." Bir editör olarak ilk vazifesi olan "seçme" işini yaparken elinden geldiğince dürüst olmaya çalışıyor ama hemen ardından her zaman yeterince yansız ve ön yargısız olamadığını da ekliyor. Hülya Avşar"ın bir tiyatroda oynaması ona göre ön yargıyla karşılanır ve sadece magazin sayfalarında kendine yer bulabilir. Ama ısrarla bu sanatlarla ilgilenmeye devam ederse zamanla onun da kültür sanattaki hak ettiği yeri alması muhtemel. Çünkü popüler ve nitelikli olanı birbirinden ayırmak için ısrarcı bir tutum yok Erciyes"e göre. Kenan Kaya, haberleri seçerken bir yandan gündeme sadık kalmaya çalışıyor, diğer yandan da göz ardı edileni açığa çıkarmayı amaçlıyor. Örneğin, popüler bir film olarak Neredesin Firuze ile daha spesifik izleyici kitlesine hitap eden Uzak filmi de aynı sayfalarda buluşabilmeli.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11209), [web.archive.org (arşiv bağlantısı)](http://web.archive.org/web/20050307114112/http://www.aksiyon.com.tr:80/detay.php?id=11209)
