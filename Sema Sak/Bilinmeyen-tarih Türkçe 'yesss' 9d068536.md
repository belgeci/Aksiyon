# Türkçe 'yesss'

*Sema Sak Bilinmeyen-tarih*

<div>
 <font>
  <img border="0" height="1" src="/web/20030904085639im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030904085639im_/http://www.aksiyon.com.tr/resim/451/24.jpg" vspace="5"/>
  </p>
 </font>
 <font class="content">
  İngilizce, İspanyolca ve Fransızcadan sonra Türkçe de artık dünyadaki yabancı diller arasında yerini alıyor. Türkçe öğrenmeye gelen Amerikalı gençler bunun en güzel örneği. Türkiye’de hâlâ Türkçe’nin bilim ve edebiyat için yeterli olup olmadığı tartışılırken eloğlu ülkesinden kalkıp dilimizi öğrenmek için Türkiye’ye geldi bile.
 </font>
 <p>
  <font class="content">
   Bunun en taze örneklerinden biri de Fatih Üniversitesi ve Amerika’daki Winconsin Üniversitesi işbirliği ile hazırlanan Türk Dili ve Kültürü Kursu için ülkemize gelen 14 genç. Kursun amacı adından da anlaşılacağı gibi sadece dil öğretmek değil, aynı zamanda katılımcılara bir kültür yolculuğu sağlamak. İlk defa bu yıl başlayan kurslar üniversitenin Hadımköy Kampusü’nde sürdürülüyor. Program için çok büyük bir tanıtım çalışması olmamış. Buna rağmen 14 kişinin katılımıyla istedikleri hedefe ulaştıklarını belirten program koordinatörü Hüseyin Özcan “İyi bir tanıtım programıyla sayının seneye artacağına inanıyoruz” diyor ve ekliyor: “Amacımız Türkçe’yi tanıtarak bir dünya dili haline getirmek. Biz 200 milyon kişi tarafından paylaşılan ve en çok konuşulan beşinci dil olan Türkçe’nin iletişim için yeterli bir bilim dili olduğu kanaatindeyiz, bir Amerikalı için bile.”
   <br/>
   <br/>
   Yaşları 17 ile 26 arasında değişen ve aralarında hem Amerikalılar’ın hem de Amerikan vatandaşı Türkler’in bulunduğu öğrenciler Türk yemeklerinin lezzeti ve Türk insanının misafirperverliği konusunda hemfikir. Ancak hepsinin kursa katılım amaçları birbirinden farklı. İki kurdan oluşan program yeni başlayanlar ve daha önceden Türkçe bilenlere göre düzenlenmiş. Ayrıca belirli bir seviyede Türkçe alt yapısı olanlara Osmanlıca ve şiir dersleri de veriliyor. Öğrenciler derslerden sonra İstanbul’a düzenlenen gezilerle ve haftada iki gün izledikleri Türk filmleriyle Türk kültürünü de yakından tanıyorlar. Programdaki altıncı haftalarına bir de 9 günlük Türkiye gezisi dahil edilince İstanbul’dan sonra Çanakkale, Ankara, Konya, Nevşehir, Kayseri, Antalya, Alanya ve Fethiye üzerinden yapılan yolculukla sadece Türk kültürünü değil, Anadolu’da yaşamış diğer kültürleri de tanıma fırsatını yakalamışlar. Cuma günleri misafir oldukları Türk aileleri sayesinde hem farklı yörelerden yemekler tadıp Türk geleneklerini daha iyi gözlemledikleri gibi Türkçe pratik yapma fırsatını da bulmuşlar. Öğrencilerin büyük kısmı Amerikalı ama ülkelerindeki Türk arkadaşları ya da üniversitelerinde aldıkları dersler sayesinde Türkiye hakkında bir ön bilgiye sahip olarak gelmişler ve Türkiye’yi modern bir Avrupa ülkesi olarak tanımlıyorlar.
   <br/>
   <br/>
   Bu program bir kısmı için yeni kültürlere yelken açılan zevkli bir yolculuk. Bazıları içinse Türkçe iş yaşamlarında ya da akademik hayatlarında kullanacakları yeni bir alternatif. Hatta içlerinde Türkiye’de yaşamak isteyenler de var. Bunlardan biri de 26 yaşındaki Sarah Stucky. Bir kolejde İngilizce öğretmenliği yapan Sarah'ın çalıştığı okulda çok sayıda Türk öğrencisi varmış ve velilerin İngilizceleri çok iyi değilmiş. O da velilerle daha iyi iletişime geçebilmek için Türkçe öğrenmeye karar vermiş.
   <br/>
   <br/>
   Yaptıkları 9 günlük Türkiye gezisinde en çok Mevlânâ Müzesi’nden etkilendiğini belirten Sarah, “Hergün elektronik postayla haberleştiğim arkadaşlarım bana en çok İslamiyet hakkında soru soruyor” diyor: “Hristiyan bir coğrafyadan beslendim ve pekçok Yahudi arkadaşım da oldu. Amerika’da da Müslümanlar olmasına rağmen diğerlerine göre daha pasifler ve Amerika’da İslamiyet hâlâ doğru tanınmıyor. Ben Türkiye’ye gelişimde gördüm ki bir Hristiyandan çok bir Müslüman gibi yaşıyormuşum. İslamiyetteki insana ve özellikle de kadına verilen değer başka hiçbir inanç sisteminde yok.”
   <br/>
   <br/>
   İleride İngilizce öğretmeni olarak Türkiye’de çalışmak isteyen Sarah, Türk yemeklerine ve sıkı aile bağlarına hayran kalmış.
   <br/>
   <br/>
   Grupta sadece Amerikalılar değil Amerikalı Türkler de var. Bunlardan biri de 17 yaşındaki Ayhan Yörük. Bu kurs sayesinde hem Türkçesini ilerletiyor hem de Osmanlıca ve şiir dersleri alıyor. Amerika’da yaşayan/okuyan bir genç olarak anadile sahip çıkmanın önemine inanıyor ve başından geçen komik bir olayı da şöyle anlatıyor: “Bir Türk aile tarafından balık ve sütlaç yemeğe davet edilmiştik. Ben de memnuniyetimi belirtmek için evin hanımını önceden telefonla aradım ve balık, sütlaç yemek için yanıyorum diyeceğime ‘canım çok yanıyor’ demişim.”
   <br/>
   <br/>
   24 yaşındaki Scott Randal makine mühendisliğinde master yapıyor. Türkiye’ye daha önce tatil amaçlı gelmiş ve çok beğenmiş. İkinci ziyarette Türkiye’nin dilini ve kültürünü öğrenebileceği kurs fikri onu daha da cezbetmiş. Randal, “Bir Amerikalı olarak Türkçe yerine Almanca da öğrenebilirdim ama Alman kültürü, dolayısıyla Avrupa kültürü zaten bizlere çok yabancı olmadığından yeni bir kültürle tanışmak istedim” diyor. Türkler’in tükettiği çay miktarı konusunda şaşkınlığını gizleyemiyor, Türk insanını arkadaş canlısı ve misafirperver olarak tanımlıyor. En çok Kapadokya ve Kaş’a hayran kalmış. Türkçe zor bir dil olmasına karşın en azından yazılan her harfin okunmasının kolaylık sağladığını belirtiyor. Grup içinde en iyi Türkçe konuşanlardan biri olan Scott, akademik gelecek açısından Türkiye’yi cazip bir seçenek olarak görüyor.
   <br/>
   <br/>
   18 yaşındaki Erin Kragh okuduğu üniversitede daha önce Türkçe dersleri almış ve onu bu program için Türkçe öğretmeni teşvik etmiş. Ayrıca babası Türkiye’de birkaç yıl İngilizce öğretmenliği yaptığından Türkiye’ye beraberinde hiç önyargı getirmemiş. Türkiye gezisi esnasında o da en çok Mevlânâ Müzesi ve Çanakkale’deki Şehitlik’ten etkilenmiş. Üniversitede tarih okuyor ve tezini Türkiye ile alâkalı hazırlamak istiyor.
   <br/>
   <br/>
   20 yaşındaki Lola A Pulatova ise üniversitede İngiliz dili okuyor ve baba tarafından yarı Türk. Bu yüzden kendini bu kültüre çok yakın hissediyor. İstanbul’un trafiği kısa sürede onu da canından bezdirmeye yetmiş. Türkiye’de özellikle yaşlı insanların, ‘Balık ve yoğurdu aynı anda yerseniz zehirlenirsiniz, çok soğuk su içersen iç organların donar, eğer soğuk mermere oturursanız ölürsünüz’ tarzındaki ikazları onu çok güldürmüş.
   <br/>
   <br/>
   Ne yazık ki tatil çoğumuz için hâlâ deniz, güneş ve kum üçgeniyle sınırlı. Fakat bu dil ve kültür programında olduğu gibi tatilini daha dolu yaşayanlar da yok değil. Tatil alışkanlıklarımızı tekrar gözden geçirmek ve yeni kültürlere yelken açmak özellikle öğrenciler ve yeniliklerden hoşlananlar için hoş bir alternatif olabilir.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2825&yorum_id=1), [web.archive.org (arşiv bağlantısı)](http://web.archive.org/web/20030904085639/http://www.aksiyon.com.tr:80/detay.php?id=2825&yorum_id=1)
