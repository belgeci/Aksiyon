# Filistin'e Fransız kalma!

*Sema Sak Bilinmeyen-tarih*

<div>
 <p>
  <font>
   Kenize Murad, Filistin/İsrail söyleşileriyle konuyu  dünyanın vicdanına taşımayı amaçlıyor. "Toprağımız"ın Kokusu"nda tarih de var, gazetecilik de; ancak duygular galeyana geliyor. Filistin sorununun Fransa"yla ne alâkası var diyenler önden buyursun...
   <br/>
   <br/>
   Filistin"e farklı gözle bakabilen ender kitaplardan biri. Bu topraklara adım atmamış akademisyenlerin tekdüzeliğinden ve bilgi yığılmasından uzak, sadece siyasi olayların siyasi aktörlerine mikrofon uzatan gazetecilerin yüzeyselliğinden azade; asırlık kavganın insanlarına dokunan, dokunaklı bir çalışma: Toprağımızın Kokusu. Bu sefer Filistin/İsrail"in sıradan insanları konuşuyor. Sürgünü iliklerine kadar yaşamış Filistin halkı için ölümler, yaralanmalar, tutuklanmalar, yıkılan evler, sokağa çıkma yasakları, günlük hayatın olağan bir parçası. Kitabı okurken Filistin davasına ne kadar uzak kaldığınızı hissediyorsunuz. Sayfalar arasında kayboldukça birden tanklara taş atan küçük Muhammed"in eli oluyorsunuz, sokağa çıkma yasağından dolayı birkaç metre uzağında kan kaybından ölen yaralıları tedavi edemeyen doktorun çaresizliğini hissediyor, evlatlarını hiç uğruna kaybeden anaların feryatlarını duyuyor, terörü devlet politikası haline getiren Şaron"u eleştiren Yahudi "Siyahlı Kadınlar"ın başkaldırısına tanık oluyorsunuz. Artık Filistin, televizyon ekranlarından ve gazetelerin soğuk sayfalarından sıyrılıyor ve vicdanınızın başköşesine kuruluyor. Murad ile Filistin sorunu, son kitabının hazırlanma aşamaları ve kitabına gelen eleştiriler üzerine konuştuk.
   <br>
    <br>
     -Kitapta İsrail hükümetini ve siyonizmi ağır bir dille eleştiriyorsunuz. Bu eleştiriler kitabın hazırlanma aşamasında ve yayınlanmasında sizi etkiledi mi?
     <br>
      <br>
       Kitabımı çok beğenenler oldu ama elbette hoşlanmayanlar çoğunlukta. Çünkü insanlar ne zaman İsrail ile ilgili bir eleştiri duysalar bunu antisemitizmle ilişkilendirmeyi başarıyorlar.
       <br>
        <br>
         -Bazılarının bu kitaptan hoşlanmayacağı aşikârdı. Buna rağmen kitabı basmayı tercih ettiniz.
         <br/>
         <br/>
         15 yıldır Ortadoğu muhabirliği yapıyorum ve bu bölgedeki gerçekleri biliyorum. En önemlisi de bu bölgedeki olayların dünyaya tam olarak yansıtılmadığının farkındayım. Özellikle Fransa"da bu bölge ile ilgili haberleri göz ardı etme ya da İsrail lehine sunma gibi bir eğilim var. Herkesin tek bildiği, "terörist" Filistinlilerin masum İsrailli çocukları katlettiği vb. şeyler. İnsanlar her zaman işgal altındaki Filistin topraklarını ve haklarını savunan bir ırkın varlığını göz ardı ediyor. Elbette ki sorunlarla karşılaşacağımı biliyordum. Ama aynada yüzüme baktığımda göz ardı edemeyeceğim gerçekler vardı. Bildiklerimi paylaşmak zorundaydım. Kitaptan hoşlanmayanlar beni direkt tehdit etmeyecek kadar zekiler. Ama ne hikmetse bu kitabın basımından sonra telefonlar ve e-mailler almaya başladım. Önceki kitaplarımdan sonra böyle şeyler yaşamamıştım.
         <br/>
         <br/>
         -Bu eleştiriler kitabın tanıtım aşamasını da etkiledi mi?
         <br/>
         <br/>
         İki ay boyunca, günde 20-22 saat kitabın tanıtım çalışmaları için uğraştım ve bu çabalarım sonucu gazetelerde bazı yazılar çıktı. Yazılı basın bu konuda daha dikkatli ama pek çok radyoda kitabımı anlatma şansı yakaladım.
         <br/>
         <br/>
         -Fransa, özgürlüğün ülkesi ve aydınlanma merkezi, ama bir kitaba kota koyacak kadar da baskıcı. Bu anlamda entelektüel bir terörizmden bahsedebilir miyiz?
         <br/>
         <br/>
         Kesinlikle. Fransa özgürlükler ülkesi olarak anılır. Ünlü "Fransız İhtilali"nin doğduğu yer. Konuşma, yazma ve düşünme özgürlüğünün vatanıdır ama bu konuda herkesin dili susuyor.
         <br/>
         <br/>
         -Diğer Avrupa ülkelerindeki tepkiler nasıldı?
         <br/>
         <br/>
         Örneğin İspanya halkı kitaba çok daha farklı gözle yaklaştı. Endülüs medeniyeti sayesinde Müslümanlığa daha aşinalar. İspanya"da basın, terörizm gerçeğinden çok, neden terörizm sorusu üzerinde duruyor ve insanları bu sorunun kökleri üzerinde düşünmeye itiyor. Fransa"da Avrupa"nın en büyük Yahudi ve Müslüman komitesi var. Yahudiler basın organlarını kendi lehlerine çevirmeyi çok iyi başarırken Müslümanlar hak ettikleri gibi temsil edilmiyor.
         <br/>
         <br/>
         -Türkiye"de bir sorun yaşadınız mı?
         <br/>
         <br/>
         Türkiye"den üç yayınevi ile kitap üzerine konuştuk. Doğan ve Remzi yayınları konunun Türk halkına ilginç gelmeyeceğini düşünerek kitabı basmadılar. Kitap burada satmazmış. Onlara göre Filistin sorunu Türkiye"de hiç konuşulmazmış. Sanırım onlar da bazı şeylerden korktu. Tanıdığım tüm Türkler bu mesele ile ilgili insanlar. Bu mesele tüm dünyada bir milletin bağımsızlık sorunu olarak ele alınır, sağcısıyla solcusuyla herkes bu durumu destekler. Bunun Müslümanlıkla, inançla, siyasi bulvarda muhafazakâr olmakla bir alâkası yok.
         <br/>
         <br/>
         -Kitapta hiç sansür var mı?
         <br/>
         <br/>
         Bu konuda şanslıyım. Türkiye"de de, Avrupa"da da kitabın aslına sadık kalındı.
         <br/>
         <br/>
         -Duyduğumuza göre israil"de bir yayınevi kitabı basmak için girişimde bulunmuş.
         <br/>
         <br/>
         Bu henüz gerçekleşmedi. Tunus"tan Yahudi bir bayan kitabı çok beğendi ve İbraniceye çevirip bastırmak istedi. Ancak işi çok zor. İsrail"de çok az gazete var. Bunlardan biri olan Haaretz"in İngilizce ve İbranice olmak üzere iki baskısı var. İngilizce olanında hükümete karşı çok ağır eleştirilere yer veriyorlar. Bu makaleleri Fransa"da yazmanız mümkün değil. Bu konuda İsrail Samir adlı bir Yahudi tarafından bir kitap hazırlandı; "The Other Face of Israil (İsrail"in Diğer Yüzü)". Kitap Fransızcaya da çevrildi ve basıldı. Fransa"daki gruplar yayınevini mahkemeye verdi ve kitabın İsrailli yazarı antisemitik olmakla şuçlandı. Ne ironi! Yayınevi de çok korktu ve kitabı piyasadan çekti. Bir örnek daha vereyim. Günlük hayatlarında çok iyi dost olan İsrailli ve Filistinli sinemacı tarafından çekilmiş Road 181 adlı bir film vardı. Belgesel tadında bir film. Bence radikal bir tarzı yoktu. Her iki tarafı da dengede tutan bir filmdi. Paris"teki belgesel festivaline katılacaktı. İki Fransız yazar kültür bakanlığına bir mektup yazarak bu filmin antisemitik öğeler içerdiği ve yayınlanmaması gerektiği yönünde "direktif" verdi. Bakan da filmi yayından çekti. Fransız sinemacılar için gerçek bir şok oldu. Çünkü basın filmden haberdardı ve protestolar oldu. Onlar da filmin sadece bir defa ve çok küçük bir salonda gösterilmesine izin verdiler.
         <br/>
         <br/>
         -İsrail"de de Filistin dostu insanlar ve Şaron"un politikasına karşı protestolar var. Örneğin Siyahlı Kadınlar, avukat Lea Tsemel vb... Bu insanların protestoları hükümetin politikalarını pek etkileyemiyor mu?
         <br/>
         <br/>
         İnsanların seslerini duyurmaları çok önemli. Ne yazık ki bu protestolar çok dar bir çevrede kalıyor.
         <br/>
         <br/>
         -Dünya medyası bu protestoculara yer veriyor mu?
         <br/>
         <br/>
         Çok az. Bu yüzden de kitabın önemli olduğunu düşünüyorum. Konuştuğum İsrailliler bile askerlerinin, burunlarının dibinde Filistin halkına yaptığı zulümden bihaber! Düzenli olarak soykırım belgeselleri vererek insanların bilinç, altına bu fikir sokuluyor. İsrail vatandaşları da hükümeti eleştirmeye cesaret edemiyor.
         <br/>
         <br/>
         -Röportajlar sırasında sizi en çok etkileyen olay neydi?
         <br/>
         <br/>
         İsrailli askerlerin sadece eğlenmek için bacaklarına ateş ettiği küçük çocuğu hastanede ziyaret ettiğimde gözyaşlarımı tutamadım. Ona getirdiğim oyuncakla oynarken bir yandan da tüm İsraillilerin kötü olmadığını, her toplumda iyinin de kötünün de olacağını söylüyordu. Ama ömür boyu felç kalacağını bilmiyordu. Bu olaydan çok etkilendim.
         <br/>
         <br/>
         -Peki sizin için en umulmadık manzara neydi?
         <br/>
         <br/>
         Parfüm yaparak hayatını kazanan bir imamla tanıştığımda çok şaşırmıştım. Tamam, parfüm Doğu kültürü için çok önemli bir unsur. Ama bir din adamının geçimini böyle sağlaması ilginçti. Bilirsiniz din adamlarının genellikle daha tutucu olmaları beklenir. Onun için bu olay hoş bir kombinasyondu. Bir de İsrail halkındaki soykırım saplantısı beni çok şaşırttı. En ufak bir olayda en kötü kabuslarını oluşturan soykırım hayaleti tekrar hortluyor. Onların yaşadıklarını yaşasaydım ben de onlar gibi olurdum diye düşünüyorum. Ama bu soykırım düşüncesini yeni nesle böylesine aktarmanın da bir anlamı yok. Her gün televizyonlar ve gazeteler soykırım haberleriyle dolu. Bu da tüm dünyayı Yahudileri eleştirmekten alıkoyuyor. Örneğin Fransa"da ırkçılığa karşı bir yasa var. Ama sadece Yahudileri koruyor. Fransa"da Müslümanlara ya da Araplara istediğiniz her şeyi söyleyebilirsiniz.
         <br/>
         <br/>
         -Tüm bu olanlar Filistin halkını nasıl etkiledi?
         <br/>
         <br/>
         Gerçekten çok güçlü insanlar. Her şeye rağmen günlük hayatlarına devam etmeye çalışıyorlar. Okul haline getirdikleri dairelerde eğitimlerine devam ediyorlar. Gülmeyi tekrar hatırlamak için en ufak bir fırsatı bile kaçırmıyorlar. Ama her şey günlük güneşlik değil. Kitapta görüşlerine yer verdiğim bir psikolog var. Anlattığına göre özellikle kamplarda büyüyen üçüncü kuşak nefret dolu. Psikolojik olarak çok da sağlıklı değiller. En ufak bir sesi bomba ya da tank sanıyorlar. Ailelerine yapılan zulümlere de bizzat şahit olmaları onları çok etkilemiş. Filistinlilerin hakları için mücadele eden Yahudi avukat Lea Tmesel çok doğru bir tespitte bulundu: "Eskiden Filistin halkı nefret nedir bilmezdi, bunu onlara biz öğretiyoruz. Çok iyi öğretmenleriz doğrusu." Ne yazık ki buradaki insanlar fiziksel ve psikolojik olarak normal değiller. Yeterince beslenemiyorlar ve geceleri uyuyamıyorlar. Onlar için Hamas en aksiyoner ve en başarılı grup. Düzenli ve bilinçli olarak aşağılandıkları için gurur duyacakları şeyler yapmak istiyorlar. Çünkü İsrailliler yaptıklarından dolayı asla bir cezaya da maruz kalmıyorlar.
         <br/>
         <br/>
         -Siz ne düşünüyorsunuz?
         <br/>
         <br/>
         İyimser olmaya çalışıyorum. Ama lidersiz ve ümitsiz insanlar görüyorum. Bush"un ne olduğunu zaten biliyorduk ama aynı şeyleri Kerry"den de duymak çok üzücü. Bence bu saldırıların tüm sorumlusu biziz. İnsanlar haksızlığa bir yere kadar dayanabilir. Kitabın sonunda asker oğlu Filistinliler tarafından öldürülen babanın çağrısına kulak verin: "Evet biricik oğlum Filistinliler tarafından öldürüldü. Ama onlar çaresiz insanlar ve bunu yapmak zorunda bırakılıyorlar. Ben de bir Filistinli olsaydım aynısını yapardım. Eğer aynısını yapmasaydım bir hayvan olurdum." Her yeni nesil daha da öfke dolu. Bu da barış görüşmeleri olanağını azaltıyor. Bu insanlar da süper kahramanlar değil, bir gün sabırları tükenecek. Okula gitmeleri, sağlıklı beslenmeleri, en önemlisi de özgürlükleri ellerinden alınıyor. Yeni nesil hiç de sağlıklı yetişmiyor ve İsrail istediğine sahip oluyor.
         <br/>
         <br/>
         -Tarihi tersten okumak doğru bir yaklaşım değil ama röportajlar esnasında eğer Osmanlı hâlâ yaşasaydı, bu topraklardaki durum nasıl olurdu diye düşündünüz mü?
         <br/>
         <br/>
         Böyle bir düşüncem olmadı ama bir diplomatın bu konuda şöyle söylediğini duymuştum: "Osmanlı tek başına bu bölgede huzuru sağladı, biz bir sürü devlet hiçbir şey yapamadık".
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1109 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11455), [web.archive.org (arşiv bağlantısı)](http://web.archive.org/web/20050310162955/http://www.aksiyon.com.tr:80/yazdir.php?id=11455)
