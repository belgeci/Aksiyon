# Ete kemiğe büründüm, Hayri diye göründüm

*Sema Sak 2004.04.12*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060226092543im_/http://www.aksiyon.com.tr/resim/488/34.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Adı Jordi Hayri Casas. Ney üfleyip, kopuz çalıyor. Tüm Avrupa Tarkan"ı tanırken o Türk musikisi dinliyor. İspanyol damadımız Hayri, eline kopuzunu alıp Yunus Emre"den bir ilahi söylemeye başlayınca hepimiz kadar Türk oluyor.
 </font>
 <p>
  <font class="content">
   "Sordum sarı çiçeğe" hepimizin bildiği, belki de ilk öğrendiğimiz ilahidir. Ama eminiz bu ilahiyi bir İspanyoldan dinlememişsinizdir. Üç yıl kadar önce kalben, altı ay önce de resmen Müslüman olan Jordi Hayri, turist olarak geldiği Kapadokya"da gönlünü bir Türk kızına kaptırınca damadımız oluvermiş. İlk bakışta olaylara nasıl tepki vereceğini kestiremiyorsunuz. İçeride ayakkabılarını çıkaracak ve büyüklerinin elini öpecek kadar geleneklerimizi benimsemiş. Ama iş evde köpek beslemeye gelince, bundan vazgeçmeyecek kadar da Avrupalı.
   <br>
    <br>
     Barselona doğumlu Hayri, üniversitede felsefe okumuş ve İslamiyet ile ilgilenmeye başlamış. Üniversitedeyken ilgilendiği felsefe ve psikolojiye dair bazı bilgileri dinimizde de bulunca çok şaşırmış. Ona göre İslam hem kalbi hem de mantığı tatmin eden bir din; hayatın bir parçası değil, hayatın ta kendisi.
     <br/>
     <br/>
     Bizim oğlan Müslüman oldu!
     <br/>
     <br/>
     Jordi Hayri Casas, klasik Türk musikisi ve müzik terapi ile ilgileniyor. Ney ve kopuzdan sonra şu an rebap çalmayı öğreniyor. Ailesi sufi müzikle ilgilenmesini hoş karşılasa da Müslüman olmasını ilk başta anlayamamış. Fakat dindar olmamaları işi kolaylaştırmış. Kur"an-ı Kerim meali ve Mevlânâ"dan kitaplar okuyarak ilk önce kalben Müslüman olmuş. Müzik ve Mevlânâ derken bu kültüre olan ilgisi artmış. Bu amaçla Türkiye"ye ziyarete gelmiş ve Kapadokya"da Tuğba Hanım ile tanışmış. Üç yıl devam eden mektuplaşma ve telefonların sonunda evlenme teklifi gelmiş.
     <br/>
     <br/>
     Elbette bu süreç hem kendileri hem de aileleri için pek de kolay olmamış. Hayri Bey"in ailesi oğullarının bir Türk gelin getirmesini biraz garip bulmuş. Hayri Bey bu ön yargının nedenini Türkiye"nin ve Müslümanların Avrupa"da az tanınmasına bağlıyor. Tuğba Hanım ile tanışıp, Türk yemeklerini tattıklarında ise fikirleri tamamen değişmiş. Ancak kız evi naz evi. Gelinin babasını ikna etmek daha da zor olmuş. Bir tanecik kızlarını bir İspanyol"a kaptırmak istememiş baba. Hayri Bey ile tanışıp, İslamı kendilerinden daha iyi bilip uyguladığını görünce onun da fikri değişmiş. Şu an 6 aylık evliler. Tuğba Hanım, Fatih Üniversitesi son sınıf öğrencisi. Haziran ayında mezun olunca Barcelona"ya taşınmayı düşünüyorlar.
     <br/>
     <br/>
     Hayri Bey, eşinin isteği üzerine evlilikten evvel inancını resmi belgelere dökmüş. Onun için hayatta tesadüfe yer yok. İslam ve müzik üzerine çıktığı yolculukta eşiyle tanıştığını belirtip, "Bir Türk ile evlenmeyi ben değil kalbim istedi" diyor. Şimdilik iş projeleri için İspanya"ya taşınmayı düşünseler de, Hayri ileride çocuklarını burada yetiştirebileceğini söyleyecek kadar çok sevmiş Türkiye"yi.
     <br/>
     <br/>
     Terör kardeşliği!
     <br/>
     <br/>
     İspanya ve Türkiye... Terörü iliklerine kadar yaşayan iki ülke. Jordi Hayri"ye her iki coğrafyanın tozunu yutmuş Avrupalı bir Müslüman olarak soruyoruz: "İspanyadaki terör olaylarından sonra Müslümanlara bakış açısı ne olur?" O da ne yazık ki İspanya"da İslam"ın özünün bilinmediğini belirtiyor ve ekliyor: "İslamı hâlâ fanatizmle alâkalı görüyorlar. Keşke insanlar İslam"daki hoşgörüyü bilseler." Patlamalardan sonra İspanyol halkı hiç kimsenin çağrısına ihtiyaç duymadan toplanarak terörü lanetledi. Ve Irak Savaşı"na destek veren Aznar hükümetini sandıkta cezalandırdı. Hayri, İspanyolların bu kadar çabuk tepki vermesini savaş istemeyen bir halkın askerlerinin hâlâ Irak"ta olmasına bağlıyor. Yeni hükümet başkanı Zapatero"nun "İslam ve terörün asla bağdaşacağına inanmıyorum" sözleri de insanın içini rahatlatıyor. Ne yazık ki İspanya"da Müslümanları tanımlamak için kullanılan "Moro" sıfatı hâlâ negatif bir anlam taşıyor. Hayri bunun nedenlerini şöyle açıklıyor: "İspanya özellikle Fas"tan çok fazla göç alıyor ve bunların büyük bölümü yasadışı yollardan ülkeye geliyor. İlk etapta işi ve parası olmayan bir Faslı para kazanmak ya da karnını doyurmak için suç unsuru olan bir harekette bulunduğunda İspanyol halk bütün Müslümanların böyle olduğuna kanaat getiriyor. Ben her zaman olumlu bakmaktan yanayım. Eminim ki gelecekte evlilikler yoluyla bu iki ülkenin insanları birbirlerini daha iyi tanıyacak."
     <br/>
     <br/>
     Hoşgörü kapısından geçebilmek...
     <br/>
     <br/>
     Hayri için dindar bir Müslüman da, bir Hıristiyan da aynı. Çünkü her ikisi de Allah"ın peygamberlerinin getirdiği mesajlar rehberliğinde yaşıyor. En önemlisi de aynı Allah"a inanıyor. Ne yazık ki 11 Eylül itibariyle Müslümanlar dünyada  terörle birlikte anılmaya başlandı. Bunun cehaletten ve İslam"ın özünü bilmemekten kaynaklandığını belirten Hayri, Doğu-Batı arasında köprü olan Türkiye"nin bunun avantajlarından yararlanması gerektiğini belirtiyor. Ona göre Türkiye geleneklerinden ve İslam"dan kopmadan modernleşebilmeli. Ama bu asla taklit ile olmamalı.
     <br/>
     <br/>
     Hayri, bir Kemal Sunal hayranı. Türkçesi elverdikçe izlediği filmleri hem komik hem de zekice kurgulanmış buluyor. Türkçesi çok iyi olmadığından televizyonu pek takip edemiyor. Buna rağmen Çocuklar Duymasın adlı dizide ailenin eve ayakkabı ile girmesine bir türlü anlam verememiş. "Bu adet evlerin temizliği için gerekli" diyor ve ekliyor: "Bunun aksi Avrupa"dan özenilecek bir şey değil!"
     <br/>
     <br/>
     Hayri, Türkiye"deki başörtü problemini de hoşgörüsüzlüğe bağlıyor. "İspanya"da yas nedeniyle, dini inançlarla ya da gelenekten başlarını örten Hıristiyanlar var. Kimse onları sorgulamaz" diyor.
     <br/>
     <br/>
     İkinci evi Türkiye
     <br/>
     <br/>
     Türkiye"yi ikinci evi olarak görüyor. Türkiye"de el öpme adetini çok farklı bulmuş ama beğenmiş. Ülkemizdeki çay ikram etme alışkanlığı da hoşuna gitmiş. Gittiği her iş görüşmesinde konuşmaya başlamadan evvel kendisine sürekli çay ikram edilmiş. Bunu Türk insanın sıcaklığına ve misafirperverliğine bağlıyor. "Avrupa"da herhangi bir görüşmede direkt konuya girilir" diyor.
     <br/>
     <br/>
     Tamamen Türk geleneklerine göre gerçekleşen düğünleri de sevmiş. Örneğin İspanya"da altın, düğünlerde hediye edilemeyecek kadar pahalı. Düğün için İspanya"dan gelen ve gelini altınlar içinde gören dostları "Artık bir kuyumcu dükkanı açarsın" diye şaka yapmışlar. Trafik dışında Türkiye"den bir şikayeti yok. Röportaj sonunda bizlere bir de mini konser veriyor. Gün içindeki yorgunluklar ve koşuşturmacalar kapı önüne postalanıyor. Artık sadece kopuz konuşuyor: Ey yolcu biraz sen dinle beni / Kervan göçüyor sen kalma geri / Yusuf denilen dünya güzeli / Eylemiş idi kalbi seferi /Dost, dost, dost,dost.....
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11353), [web.archive.org (arşiv bağlantısı)](http://web.archive.org/web/20060226092543/http://www.aksiyon.com.tr:80/detay.php?id=11353)
