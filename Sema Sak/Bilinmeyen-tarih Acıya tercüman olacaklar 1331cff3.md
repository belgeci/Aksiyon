# Acıya tercüman olacaklar

*Sema Sak Bilinmeyen-tarih*

<div>
 <font>
  <img border="0" height="1" src="/web/20050118064010im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064010im_/http://www.aksiyon.com.tr/resim/463/38.jpg" vspace="5"/>
  </p>
 </font>
 <font class="content">
  17 Ağustos depremi sonrasında dünyanın dört bir yanından gelen ve farklı dili konuşan yardım ekipleri ile yaşanan diyalog eksikliği, çevirmenleri harekete geçirdi. O, çok etkilendiğimiz bir korku filmi gibi. Aklımıza geldiği anda karamsarlığa düşüyoruz ve geleceğe dair birtakım planlarımız bir anda anlamsızlaşıyor.
 </font>
 <br/>
 <p>
  <font class="content">
   Depremi zihnimizden kovmak için  çabalayıp dursak da, devlet büyüklerimiz "altımız çürük" dediğinden beri bunun imkansız olduğunun farkındayız. Sağlamlaştırılan binalar, kapı önündeki deprem çantaları, sabitleştirilen dolaplar, deprem konteynırları...
   <br>
    <br>
     Böyle bir gerçekle yaşamak, bazı sorumlulukları da beraberinde getiriyor. Her birey, bu dayanışmaya, elinden geldiğince katkıda bulunmaya çalışıyor. Bunun en canlı örneklerinden biri de Çeviri Derneği ile İstanbul Valiliği"nin hazırladıkları Afette Rehber Çevirmenlik (ARÇ) çalışması. Fikir 1999 Kasım"ında, yani iki büyük deprem felaketinin ardından ortaya çıkmış. Çevirmen ve akademisyenler, afet planlamasında, bildikleri bir alanda yer almak istemiş. Önceleri İstanbul Üniversitesi çeviri ve dil bölümleri eğitmen ve öğrencileri bu ihtiyacı paylaşmışlar. Halkaya diğer üniversitelerden ve çevirmenlerden de katılanlar olmuş ve ilk eğitimi 2000 Haziran"ında vermişler. 2001 yılının Mart ayında ise protokol imzalayarak valilikle çalışmaya başlamışlar. Çalışmalar resmi olarak Çeviri Derneği"nin ARÇ Komisyonu tarafından temsil ediliyor. Proje sadece İstanbul"da değil, Ankara"da da hayata geçirilmiş. Ankara ARÇ de Ankara Valiliği ile protokol imzalamayı planlıyor.
     <br>
      <br>
       Her saniyenin değeri büyük
       <br/>
       <br/>
       Projenin ana amacı, iyi bir organizasyon ve eğitimle bilinçlenerek, saniyelerin değer taşıdığı anlarda ihtiyaç sahiplerine yararlı olmak. Afette gönüllülük, çok yaygın bir insani davranış. Depremlerde erzakla, kazma kürekle yola çıkan insanlarımız bunun en güzel örneği. Fakat, bu gönüllü hareketler, belli bir düzen içinde yapıldığında ancak faydalı olabiliyor. Zaten uluslararası kurtarma ekiplerinin de kendi içlerinde alt organizasyonları mevcut. Çevirmen de bu sürecin vazgeçilmez bir parçası.
       <br/>
       <br/>
       Her kesimden çevirmen
       <br/>
       <br/>
       Çeviri kursları şimdilik İngilizce ve Almanca veriliyor. Şu ana kadar 15-20 kişiden oluşan dört öğrenci grubu eğitim görmüş. Eğitimlerden biri Ankara Hacettepe Üniversitesi"nde verilmiş. İzmir Dokuz Eylül Üniversitesi"nde de böyle bir hazırlık mevcut. İstanbul"da da Boğaziçi ve Yıldız Teknik Üniversitesi"yle irtibat halindeler. Eğitmenler ağırlıklı olarak öğretim görevlilerinden oluşuyor; ama organizasyona psikoloji, ilk yardım, inşaat, deprem, jeofizik gibi konuların uzmanları ile sivil savunma ve kurtarma ekipleri de dahil. Eğitim programı yaklaşık 100 saat sürüyor. Bunun 30 saatini kapsayan sivil savunma eğitimi Avcılar"da Sivil Savunma Arama Kurtarma Birlikleri tarafından veriliyor. Eğitimin 10-15 saati ilk yardım eğitimine, jeolojiye, depreme, afet yönetimine, afetle başetme psikolojisine, inşaat ve yapı bilgileriyle ilgili seminerlere, terim çalışmalarına, sözlü bilgi çevirileri ve senaryo çalışmalarına ayrılmış. Eğitim programında ders veren İstanbul Üniversitesi İngilizce Mütercim Tercümanlık Bölümü öğretim üyesi Alev Bulut, amaçlarının kalıcı bir ekip kurmak olduğunu belirtiyor. Bu ekip de gönüllü ve profesyonel çevirmenlerle güçlendirilecekmiş.
       <br/>
       <br/>
       Kurs, dil bilen herkese açık
       <br/>
       <br/>
       Bulut, "Amacımız dil kursu vermek değil, kişideki altyapıyı kullanarak onları afet koşullarına hazırlamak" diyor ve ekliyor: "Bu bağlamda, yeterli seviyede yabancı dil bilen herkese açığız." Ayrıca, eğitim sonrası verilen belgeler de olası bir felaket durumunda çabuk hareket etmeyi kolaylaştırıyor. Yani çevirmen kendini tanıtmakla vakit kaybetmiyor. Eğitimden alınan ilk belge, 30 saatlik Sivil Savunma Eğitimi sertifikası. Bunu üniversiteden alınan katılım belgesi izliyor. Bu belgelere sahip bir gönüllü, olası bir afet durumunda daha önceden tatbikatı yapılmış alternatif senaryolara göre kendisi için en uygun hareket biçimini belirliyor. Örneğin daha soğukkanlı gönüllüler enkaz başında çalışmayı tercih ederken, daha hassas yapıda olanlar afet bölgesinde masa başı işlere kanalize oluyorlar.
       <br/>
       <br/>
       Faydalı olayım derken...
       <br/>
       <br/>
       Bu projenin en önemli katkısı da, koordinasyonu ve yardımlaşmayı kolaylaştırması. Önceki depremlerde belki faydalı olurum düşüncesiyle afet bölgesine giden çevirmenlerin büyük bölümü hayal kırıklığı yaşamış. Çünkü niteliklerine uygun bir iş yapamamışlar. Çoğunun yaptığı, şoförlük ya da mihmandarlıkla sınırlı kalmış. Hattâ bu konuda hazırlanmış bir tez de mevcut. Grup üyelerinden Rana Kahraman, ana konusu toplum çevirmenliği olan tezinde afette gönüllü rehber çevirmenleri de incelemiş. Bu programa katılan bir gönüllü kendini tanıtmak yerine afete müdahaleye hemen dahil oluyor. Teknik altyapısı hazır olan bu konu tatbikatlarla da hayata geçirilmeye çalışılıyor.
       <br/>
       <br/>
       AKUT ve benzeri gönüllü oluşumlarla işbirliği konusunda Alev Bulut, "ATUT, AKA, TRAC gibi kurtarma gruplarının hepsinin afet planlamasında yeri var" diyor. Bulut sözlerine şunları da ekliyor: "Tatbikat esnasında AKA ile beraber çalışma şansını yakaladık ve ekibimizde AKUT"un ve Kandilli Rasathanesi"nin eğitiminden geçmiş gönüllüler var. Zaten afet anında yabancı ekiplerle çalışılacağı için Türk ekiplere yakın olma gereği var."
       <br/>
       <br/>
       Yabancı dil bilen herkese açık olan programa katılmayı arzu edenler ya da bilgi almak isteyenler Çeviri Derneği"nin www.ceviridernegi.org adlı internet sitesinden ya da AfetteRehberCevirmen@yahoogroups.com adresinden irtibat kurabilirler.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3093), [web.archive.org (arşiv bağlantısı)](http://web.archive.org/web/20050118064010/http://www.aksiyon.com.tr:80/detay.php?id=3093)
