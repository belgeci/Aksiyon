# Denizcilerin ve göçün şarkısı: Fado

*Sema Sak Bilinmeyen-tarih*

<div>
 <p>
  <font>
   Amerika’nın blues’u ve  İspanya’nın flamenkosu’ndan sonra şimdi de Portekiz’in fado’su yayılıyor tüm dünyaya. Fado severler, İstanbul Caz Festivali kapsamında 12 Temmuz’da Esma Sultan’da ünlü sanatçı Mariza ile hüzünlenecek.
   <br/>
   <br/>
   Portekiz, bir yanda güçlü donanmaların, diğer yanda ölümle eşdeğer ayrılığın ülkesi. Denize açılıp geri gelemeyen denizciler ve geride kalanlar, özlemlerini ve ayrılığın acısını evrensel dil olan müziğe dökmüşler. Her notasında acının ve hüznün anlatıldığı “fado” da bu esnada ayrılığa bir isyan olarak doğmuş. Latince ‘kader’ anlamına gelen “fado” hüzne ve çaresizliğe ağıt olmuş böylece. Bu müzik türü son olarak Portekiz’de yapılan Avrupa Futbol Şampiyonası’nda gündeme gelmişti. Şirin Akdeniz ülkesi Portekiz’den bütün dünyaya yayılan bu geleneksel müziğin en önemli temsilcilerinden Mariza, İstanbul Caz Festivali kapsamında 12 Temmuz’da Esma Sultan Yalısı’nda bir halkın hüzünlü öyküsünü dinleyicilerle paylaşacak.
   <br>
    <br>
     -Öncelikle ‘fado’nun tarifiyle başlayalım isterseniz. Bu müzik tarzı Türk insanı için hâlâ çok yeni.
     <br>
      <br>
       Fado, Portekiz’in geleneksel halk müziği. Yaklaşık 100 yıl önce Lizbon’da ortaya çıkmış. İlk defa nasıl ortaya çıktığı hakkında pekçok rivayet var; ama bana en inandırıcı geleni “fado” müziğini Afrika müziği etkisine ve keşiflere bağlayan teori. Şarkı sözlerindeki özlem (saudade) ve melankoli temaları uzun süre yelken açmak zorunda kalan denizcilerin ve geride bıraktıklarının duygularından kaynaklanıyor. Zaten bu müzik de ilk olarak uzun zaman denizde bulunmak zorunda kalan denizciler tarafından söylenmiş.
       <br>
        <br>
         -Amerika’nın blues’u, İspanya’nın flamenkosu derken sizce bu geleneksel müzikler küreselleşme yolunda kendi özlerinden bir şeyler kaybediyor mu? Siz kendi şarkılarınızda bu müziği daha geleneksel tarzda mı icra ediyorsunuz, yoksa kendi yorumunuzu da katıyor musunuz?
         <br/>
         <br/>
         Fado en derin duyguların, tarihin ve kültürün notalarda hayat bulması benim için. Flamenko, fado ya da blues’un zaman içinde özünden bir şey kaybettiğini düşünmüyorum. Eğer müzik ağacının kökleri sağlamsa, ona yeni meyveler ya da dallar eklemenin zararı olmaz. Ben kendi müziğimde geleneksel şarkıları ve temaları kullanıyorum; ama elbette ki barış ve sevgi gibi kendi duygularımı da ekliyorum.
         <br/>
         <br/>
         -Portekiz’in tarihi ile “fado” müziğinin melankolik temaları arasında paralellik olduğunu düşünüyorum. Peki sizin hayat tecrübenizin bu müzikle kesiştiği noktalar var mı?
         <br/>
         <br/>
         Portekiz fetihlerin, denizcilerin ve göçlerin ülkesi. Şarkılar da buna bağlı olarak hayattan ve insanların duygularından dem vuruyor. Bence herkesin hayatının bir köşesinde melankolinin başrolde olduğu zamanlar vardır. Ben de bu gerçekliği şarkılarımda yaşatmak istiyorum.
         <br/>
         <br/>
         -Şarkılarınızda anlatılan aşklar ya da özlemler sadece hayal gücü mü? Yoksa şarkılarınızı dinlerken hayatınızdan izler bulmak mümkün mü?
         <br/>
         <br/>
         Her ikisi de; çünkü hayal edebilmek için insanın bir şeyler yaşamış olması lazım.
         <br/>
         <br/>
         -Yeni nesilde en çok beğendiğiniz fado sanatçısı kim?
         <br/>
         <br/>
         Tabii ki ben! Şaka şaka. Bence yeni nesilde çok başarılı sanatçılar var ve her biri bu müziğe yeni bir ruh katıyor:  Mafalda Arnauth, Dulce Pontes, Cristina Branco, Misia severek dinlediğim isimler.
         <br/>
         <br/>
         -Geleneksel bir müziği icra eden genç bir sanatçısınız. Bu nedenle hiç eleştiriye maruz kaldınız mı?
         <br/>
         <br/>
         Hayır, “fado” kanımda olan bir müzik ve şu günlerde geleneksel müzik sadece Portekiz’de değil tüm dünyada çok popüler.
         <br/>
         <br/>
         -Peki, turneler esnasında yabancı dinleyicinin bu geleneksel müziğe yaklaşımı nasıl oluyor?
         <br/>
         <br/>
         Dinleyici ile aynı dili konuşmadığımın farkındayım; ama saudade (özlem) ve morte (ölüm) gibi bazı kelimeleri herkes biliyor. Bazı kelimeleri kullanarak onlarla özel bir iletişime geçtiğimi düşünüyorum. En çok hoşuma giden şey de ben şarkı söylerken seyircinin benimle şarkının diyarına yolculuğa çıktığını hissetmek. Sanki seyirci ile karşılıklı olarak hediye veriyoruz. Gösteriler esnasında  hareketlerimle şarkıların anlamlarını izleyiciye aktarmaya çalışıyorum. Orada oturan herkese enerjimi transfer etmeye gayret gösteriyorum. Çünkü konser esnasında kendimi hiç de büyük bir tiyatroda ya da 10 bin kişinin önündeymiş gibi hissetmiyorum. Ben dinleyicimin arkadaşlarım olduğuna inanıyorum. Onları, oturma odamda beni ziyarete gelmiş arkadaşlarıma benzetiyorum. Bütün konserlerimde kendimi böyle hissetmek beni çok rahatlatıyor.
         <br/>
         <br/>
         -Müzik hayatınıza nasıl bir yol çizmeyi düşünüyorsunuz?
         <br/>
         <br/>
         Fado benim köklerimde olan bir müzik ve bu yolda devam etmek istiyorum. Ama yeni müzik türlerine de açığım.
         <br/>
         <br/>
         -Türkiye’de bir konser vereceksiniz. Türk seyircisinden ne bekliyorsunuz? Tanıdığınız Türk sanatçılar var mı?
         <br/>
         <br/>
         Eminim ki Türk izleyicilerim şarkılarımda yansıtmak istediğim tüm duygularımı kalplerinde hissedecekler. Türkiye’de gerçekten çok iyi sanatçılar olduğunu biliyorum. Benim favorim Sezen Aksu. Onun şarkı söyleme tarzına bayılıyorum.
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1841 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12294), [web.archive.org (arşiv bağlantısı)](http://web.archive.org/web/20050310173606/http://www.aksiyon.com.tr:80/yazdir.php?id=12294)
