# Kâbe'den kalbe

*Sema Sak 2003.11.17*

<font class="agenda2NewsSpot">
 On dört yaşındayken babasının işlerinden dolayı Türkiye"ye yapılan zorunlu bir yolculuk... Bir Türk eşle evlilik, inançsızlık yamaçlarında geçen bir dönem ve ABD"de psikoloji eğitimi... Almanya doğumlu yazar ve psikolog Michaela Mihriban Özelsel"in hayatı sürekli radikal değişiklikler ve gel-gitler arasında geçmiş.
</font>
<font class="newsDetail">
 Ancak sürekli sorgulayan ve Yaratıcı ile iletişim kurmak isteyen yanı onu rahat bırakmamış. 35 yıllık arayışın sonunda, Konya"da Mevlânâ Hazretleri"nin Türbesi"ni ziyaret ettiği bir anda farklı bir ruh haline bürünmüş. O artık bir Müslümandır. Aslında onun öyküsünü çok yakından biliyorsunuz. Halvette 40 Gün isimli kitabı tüm dünyada olduğu gibi Türkiye"de de büyük yankı uyandırmıştı. O zaman, bir Batılı"nın Üsküdar"da geçen halvet günlerinin hikayesini okumuştuk. Yazar son kitabında ise hac anılarını okuyucuyla buluşturuyor. Almanya"da yeni bir muayenehane sahibi olan ve yeni bir ilişkiye yelken açan yazar, çeşitli tevafuklar sonucu kendini bir arkadaşıyla beraber Kutsal Şehrin yollarında bulur. Evinden, çocuklarından, kısaca dünya adına her şeyden uzak geçecek bu 15 gün, yazar için Almanya"dan Arabistan"a yapılacak bir yolculuğun çok ötesindedir. Kilometrelerce yola ve binbir zahmete aslında kendi iç dünyasına ulaşmak ve manevi bir uyanış yaşamak için katlanmıştır.
 <br/>
 <br/>
 Yazar, akıcı anlatımı ve süsten uzak üslubuyla bu kutsal yolculuğu gün gün aktarıyor. Okurken sadece bu kutsal mekanı değil yazarın ruh halini de hissediyorsunuz. Konu ile paralel ayetler ve tasavvuf eserlerinden yapılan alıntılar da kitaba renk katıyor. Yazar bu manevi uyanış öyküsünü anlatırken, bizi geçmişinde yolculuklara çıkarıp; korkularını, beklentilerini ve yanlışlarını paylaşıyor. Hikaye sadece bir hac öyküsünden ibaret değil. Beyaz, Avrupalı bir kadının "üçüncü dünya ülkesindeki kardeşlerim" olarak nitelendirdiği Araplarla yaşadığı iki haftalık deneyimi ve yorumları da kitabı farklı kılıyor. Ama yorumlarında oryantalist bakış açısından kurtulamıyor. Bu, ten rengini diğerleriyle karşılaştırdığı satırlarda da hissediliyor.
 <br/>
 <br/>
 Michaela Mihriban"ın psikolog kimliği, aynı tecrübeyi yaşayanlardan daha farklı bakış açıları sunuyor. Özellikle hac ve halvet esnasında yaşadığı manevi değişimleri tıp terminolojisiyle açıklaması ve yazıların sonunda yer alan dip notlar okuyucuyu bilimsel yönden de doyuruyor.
 <br/>
 <br/>
 Batılı kültürde yetişmenin ve psikoloji okumanın verdiği esneklikle yazar bazen en mahrem konulara rahatlıkla değinirken kitabın giriş bölümünde şu cümlelerle okuyucuya sesleniyor: "Kitapta Müslümanların haklı bulduğum dini hassasiyetlerini zedelemekten kaçındım. Buna rağmen halvetin ve manevi uyanışın tüm ayrıntılarını öğrenmek isteyen okuyucuları da göz ardı edemezdim. Ben de bu tarz ayrıntıları Uyanış Semptomları başlığı altında kitabın sonuna eklemeyi uygun gördüm."
 <br/>
 <br/>
 Ölmeden ölmek, bir ile bir olmak ve kaybedilen hiçbir şey için tasalanmamak. Şüphesiz insan-ı kâmil olmaya giden yol çok zor. Bu yolda Yaratıcı, herkesi kendi iç yolculuğuna çağırıyor ve aslında kapıların isteyen herkes için açık olduğunu fısıldıyor.
 <br/>
 <br/>
 Kalbe Yolculuk
 <br/>
 Michaela Mihriban Özelsel
 <br/>
 Kaknüs, 231 sayfa
 <br/>
 0 216 341 08 65
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-10145-13-k%C3%A2beden-kalbe.html), [web.archive.org (arşiv bağlantısı)](http://web.archive.org/web/20110822030653/http://www.aksiyon.com.tr:80/aksiyon/haber-10145-13-k%C3%A2beden-kalbe.html)
