# Üsküdar'da Kitap-Kafe

*Sema Sak Bilinmeyen-tarih*

<div>
 <font>
  <img border="0" height="1" src="/web/20041027124322im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027124322im_/http://www.aksiyon.com.tr/resim/450/56.jpg" vspace="5"/>
  </p>
 </font>
 <font class="content">
  Üsküdar’ın göbeğinde, adını tarihe tanıklık yapmış bir yapıdan alan Kız Kulesi Kültür Merkezi sahafı, kitaplığı, kafesi ve sanat atölyeleriyle 7’den 70’e her kesimin kendinden bir şeyler bulacağı bir mekan. Nice şairlerin ilham kaynağı, nice aşkların sessiz şahidi, şu ağzı dili olsa da konuşsa sokaklar...
 </font>
 <p>
  <font class="content">
   Her köşesi buram buram tarih kokan Üsküdar’ın dar sokaklarında dolaşmak zaman makinası misali bizatihi tarihin içine yapılan bir yolculuk... Kız Kulesi, camileri, çeşmeleri, eşşiz sahilinde güneşin batışı, her karesi ayrı güzel Üsküdar’ın. Ancak öyle kartpostallardan seyretmek yetmez, İstanbul’un en nazlı kızı olan bu semti yaşamak gerek. Tarihi dokusuna ve kültür mozaiğine uygun olarak yaşamak ve yaşatmak... İşte tam da bu amaçla kurulmuş Kızkulesi Kültür Merkezi. Adını Bizans’tan günümüze uzanan bir Üsküdarlıdan almış. İlk olarak insanı modern ve klasik çizgilerin harmanlanmasıyla oluşturulan dış cephesiyle etkileyen bu şirin bina Üsküdarlılar’ın tüm kültürel ihtiyaçlarına cevap vermeyi hedefleyen dört kattan oluşuyor. Giriş katta her türlü ihtiyaçlarınızı karşılayabileceğiniz bir kırtasiye mevcut, kırtasiye bölümünden üç basamak aşağı indiğinizde ise sizleri eski gazete ve dergileri, yerli ve yabancı kitapları ve albümleri bulabileceğiniz bir sahaf bekliyor. Henüz yeni oluşturulan sahaf bölümünde ayrıca haftada bir gün fasıl yapılması planlanıyor. Kırtasiye bölümünün alt katında ise Hobi El Sanatları Atölyesi ve Çerçeve Atölyesi olmak üzere iki çalışma mekanı mevcut. El Sanatları Atölyesinde özellikle günümüzde bayanların ilgi gösterdiği ve stres atmak için bire bir olan ahşap boyama kursları verilecek. Eğer ahşaba ilginiz varsa, tek yapmanız gereken bu programa katılmak; boya, fırça ve ahşap malzemeleri buradan temin edebilirsiniz. Şu anda sadece satış olarak müşterilere hizmet veren atölyede dersler halk eğitim kurslarına paralel olarak eylül başında başlayacak. 78 kişilik gruplar halinde çalışılması düşünülen projenin tanıtımı için daha önceden uygulamalı bir seminer de yapılmış. Çerçeve Atölyesi ise çerçeve meraklılarını bekliyor. Ancak tabii ki böyle bir projenin önünde sadece maddi engeller yok. Daha önceleri oluşturulan Gezi ve Fotoğraf kulüpleri öğrencilerin istikrarsızlığı yüzünden hayal kırıklığı ile sonuçlanmış. Mesela 30 kişilik gezi grubundan gezilere sadece 5 kişi katılırken, 8 kişi ile başlayan fotoğrafçılık kursundan sadece 2 kişi mezun olabilmiş.
   <br/>
   <br/>
   Kırtasiye bölümünün merdivenlerinden ikinci kata çıkarken kitaplarla donatılmış duvarlar size kitabevine doğru yollandığınızın haberini veriyor. Kitabevinin girişinde dergilerin sergilendiği bir bölüm de mevcut. Ayrıca duvarlardaki panolarda ders vermek isteyenlerin ya da çevredeki kültür faaliyetlerinin afişlerini de bulabilirsiniz. Bina bu anlamda halkı bilgilendirmeyi ve yönlendirmeyi amaçlayan bir misyon da üstlenmiş. Üçüncü kat ise hem bir şeyler içebileceğiniz, hem de kitap okuyup biraz rahatlayabileceğiniz kafe. Eğer açsanız ve sohbetinizi ya da kitabınızı yarıda kesmek istemiyorsanız, kafenin anlaşmalı olduğu lokantadan kebap tarzı yemek istetebilirsiniz. Haftasonları gitarla canlı müziğin yapıldığı ve haftada bir günün şiire ayrıldığı kafenin değişik kesimlerden müdavimleri var. Haftasonları genelde gençlere hitap eden ve cıvıl cıvıl olan kafe, hafta içleri daha sakin olan ortamıyla kitap okuyup bir şeyler içmek isteyenler için ideal. Ferforje ve cam masalardan oluşan kafe de binanın cephesi gibi modern ve nostaljik öğeler içeriyor. Değişik meyve çaylarının yanı sıra nargile de içebileceğiniz mekan daha önceleri yazar sohbetleri, imza günleri ve dia gösterilerine ev sahipliği yapmış, benzeri etkinliklere şu anda da kapısı açık.
   <br/>
   <br/>
   Binanın en üst katı ise Kaknüs Yayınevi ve Kaknüs Ajans’a ayrılmış. İsmini kuğuya benzeyen efsanevi bir kuştan alan yayınevi okuyucuyu sadece kendi yayınları yerine yeniye yöneltmeyi amaçlıyor. Bazen kaçınılmaz olsa bile popüler kültüre eğilmekten uzak duruyorlar. En nihayetinde bir tüketim malzemesi olan kitapların direkt olarak reklamını yapmak yerine yazarları ya da kitaplarının tanıtımlarıyla anılmak istediklerini vurgulayan halkla ilişkiler sorumlusu Esra Erdil yayınevinde roman gibi alışılagelen türlerin dışında antolojiler, sosyoloji, psikoloji, felsefe kitapları gibi değişik renkleri kullandıklarını söylüyor. Kafesi, kitabevi, sahafı, atölyeleri ve kültürel faaliyetleriyle aile boyu kullanım alanı olan bu mekan Üsküdarlılar’a güzel bir hediye...
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2796), [web.archive.org (arşiv bağlantısı)](http://web.archive.org/web/20041027124322/http://aksiyon.com.tr:80/detay.php?id=2796)
