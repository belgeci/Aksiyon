# Yerli otomobilin neferleri

*Sema Sak 1997.04.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1948 yılında Türkiye, Marshall yardımı sayesinde traktörlerle, ziraat makinalarıyla tanışıp, otomotiv sanayii için ta Amerikalarda büyük girişimlere kalkarken;
  </font>
 </div>
 <div id="newsText">
  <font class="detail-text">
   Anadolu'nun ücra köşelerinde de bu yönde bazı adımlar atılıyordu.
   <br/>
   <br/>
   Hasbel kader Türk otomotiv sanayiinin ilk neferlerinden olan bu kişiler kimdi? Onlardan biri, ilk yerli otomotivcilerden sayılacak olan Satılmış Şahin, 1945 yılında Mengen'in Nazırlar köyünden Yeniçağ'a gelmiş. İyi bir bina ustası olan Satılmış Usta'nın ahşap doğramacılığına olan el yatkınlığı, onu farkında olmadan otomotivin içine çekivermiş.
   <br/>
   <br/>
   Ahşap ustalığında yeteneği olan Satılmış Şahin'e ilk olarak şoför arkadaşları sipariş veriyorlardı. Pikap veya kamyonet tipi arabalarını getiriyorlar ve yük kasasının üzerini kapattırıyorlardı. Kutu kesitli profil çelik malzeme üretilmediğinden tavan kenar kavisleri ağaç malzemedendi. Ahşaptan yapılan ve kaburga tabir edilen iskeletin çatılması maharet isteyen bir işti. İşte, bu kavisleri tam ölçüsünde verebilen Satılmış Şahin'in ünü hemen yayılıverdi. Şoför arkadaşlarının da ısrarlarıyla, kendisini tamamen ahşap karoser yapımına verdi Satılmış Usta.
   <br/>
   <br/>
   Önceleri siparişe ve isteğe göre karoser yapan Satılmış Şahin, otobüs'e olan ihtiyacı farketti. Kendisinin ve müşterilerinin kamyonlarını otobüsleştirmeye başladı.
   <br/>
   <br/>
   Bugün hurdaları dahi kalmamış olan bu kamyondan bozma otobüsleri inşa edenler marangoz veya mobilya ustalarıydı. Şimdilerin malzemesi profil boruların yerine hep ahşap malzeme kullanılırdı. Esası tahta iskelete dayanan kamyondan bozma otobüslerde kullanılan dikmeler, tavan atkıları, taban döşek ve döşemeleri gürgen veya keresteden olur, marongoz usülleriyle doğranırdı. Marongoz yöntemleriyle hazırlanan ahşap elemanlar, kafes  şeklinde birleştirilince tahta at denilebilecek bir otobüsün gövdesi meydana getirilmiş olurdu.
   <br/>
   <br/>
   Ahşap gövde kafesi üzerine, sac levhalar çiviyle çakılarak kaplanır, tavan sacları ek yerlerinden birbirine kenetlenirdi. İç kısımlar kontrplak veya uygun malzemeyle kaplanır, otobüsün dış yüzeyleri ise; bugün hâlâ Ortadoğu ve Afrika'nın bazı bölgelerinde görülenler gibi renk renk boyalarla süslenirdi. İmalatın en sonunda artık otobüsün Allah'a emanet edilmesi kalırdı. Çünkü otobüsün alnına maşaallah veya bismillahirrahmanirrahim yazılması adeta dini vecibelerden kabul ediliyordu.
   <br/>
   <br/>
   1948'de Mengen'in Nazırlar köyünden Satılmış Şahin'le başladığı söylenebilecek karosercilik zanaatında daha ileri gitmiş imalatçılar da vardı tabii.
   <br/>
   <br/>
   Bunlar ayrıca bir de model oluşturma peşine düşerlerdi ve basit de olsa, gövde üzerinde yeni yeni şekiller yapmaya çalışırlardı. Oluşturulan modellerden, yanlarında kanat gibi çıkıntıları olan otobüsler en popüler olanlardı. Otobüsün arkasında iyice panelleşen bu çıkıntılar üzerine, Amerikan otomobillerinin sinyal, park ve fren lambalarıyla, bulunabilen aksesuar yakıştırılmaya çalışılırdı.
   <br/>
   <br/>
   İşin en ilginç yanı üretim tekniğiydi ki, bu üretim şekli katiyen bir projeye falan dayanmazdı. Ustalarımız olsa olsa böyle olur metodundan başka metod bilmezler, genelde katlanır ağaç metreyle alınan ölçüler el yordamı, göz kararı ile uygulanırdı. Teknik resim veya proje ise o sıralarda fanteziden başka bir şey değildi.
   <br/>
   <br/>
   Satılmış Şahin gibi kendi çabalarıyla yokluklar içinde bir otomotiv faaliyetine girişmiş isimlerden biri de Şavrole Ahmet'tir. Mersinli Ahmet diye de anılan bu kişi sanat enstitüsü mezunu olmakla beraber, üstün yetenekte bir teknik elemandı. Kendi geliştirdiği aletleri maharetle kullanır, özel mastarla ölçerek rektifiye ettiği silindirde mikronik hata dahi tesbit edilemezdi. Şavrole Ahmet, General Motors'un (Chevrolet) üretimi motorlarda da tek olan bir motor tamircisi idi. Bunun yanında otomobil yenileme (toplama) işlerinde de sipariş alırdı. İki silindirli ve hava soğutmalı bir su motoru ile çalışan küçük tasarım yerli otomobildeki başarısı, o dönem için küçüksenmeyecek büyüklükteydi. Nitekim, bu tip otomobillerden Mersin'de 1012 tane üretmiş ve her birini 1.800 T.L'den satmıştı. Su motorlu ve aktarma organı kayışla olduğu için sadece ileriye gidebilen, geri manevra imkanı olmayan bu otomobiller İçel'in bağ ve bahçe aralarında kullanılmıştı.
   <br/>
   <br/>
   Bu yıllarda, yani Satılmış Şahin'lerin, Şavrole Ahmet lakaplı Ahmet Develi'lerin otomotiv onarım ve basit imalatında kahramanlaştıkları 19481953 arası yıllarda, ithal taşıt markaları çok çeşitliydi. Otomobili ve kamyonu ithal edenler yedek parçasını hiç düşünmezlerdi. Haliyle yedek parça diye bir aksamın bulunması mümkün olmazdı. Bozulan, kırılan aksam, büyük illerin sanayi köşelerindeki baraka tamirhanelerde ve daha çok da tornacılarda kaynak edilir, düzeltilir veya yeniden yapılırdı.
   <br/>
   <br/>
   Krank taşlamacı Kemal Destek, ilk defa kendi bilgisi ve imkanlarıyla piston ve segman döküp işleyen Hilmi Usta; otomotiv değilse de o günlerin yan sanayiini oluşturmuş, teknolojinin neferi olmuş bu kişilerdendi."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2445), [web.archive.org (arşiv bağlantısı)](http://web.archive.org/web/20131205223123/http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2445)
