# Edebiyatçıların ev hali

*Sema Sak Bilinmeyen-tarih*

<div>
 <font>
  <img border="0" height="1" src="/web/20030901235027im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030901235027im_/http://www.aksiyon.com.tr/resim/445/74.jpg" vspace="5"/>
  </p>
 </font>
 <font class="content">
  Merakla başlar her şey, merak insanoğlu için çoğu zaman büyülü bir yol gösterici olmuştur. Tanıdığımız, sevdiğimiz insan hakkında her şeyi bilmek isteriz, özellikle de bu kişi herkesin tanıdığı, topluma malolmuş bir şahsiyetse. Zaten bu yüzden değil midir magazin programlarının bu kadar prim yapması... Ulaşamadığımıza, göremediğimize yakın olmak...
 </font>
 <p>
  <font class="content">
   Tek şarkıyla ünlenen astsolistlerin (!) sağlık sorunlarından, özel hayatlarına kadar her şeyi merak ederiz de acaba oklar sanatçı sıfatını gerçek manada hakedenlere çevrildiğinde aynı hassasiyeti gösterebiliyor muyuz? Edebiyatçılar örneğin, acaba Çalıkuşu’nun Feride’si kadar ona hayat veren kalemin sahibi Reşat Nuri’yi tanıyor muyuz, ya da hikayeleri ile büyüdüğümüz Peyami Safa nasıl bir babaydı, Nazım Hikmet’in en büyük korkusu neydi, Şair Dilaver Cebeci eserlerini verirken eşinden ve oğlundan nasıl yardım alırdı... Sanatçıların yaşamlarını ve eserlerini birbirlerinden ayrı düşünmek doğru olmaz, çünkü kimse kendini tamamen çevresinden soyutlayarak eser veremez, bu anlamda edebiyat tarihini de iyi anlamak için monografiler ve sanatçının birinci dereceden yakınlarının onlara dair anlattıkları çok büyük önem taşır. Burada aslolan sanatçının özel yaşamını gözler önüne sermek değil, onun yaşamından yola çıkarak sanatçı kişiliğini daha iyi anlayabilmek. Bir insanı en iyi tanıyan da şüphesiz aynı evi ve hayatı paylaştığı eşidir. İşte bu noktadan yola çıkan edebiyat  araştırmacısı Tahsin Yıldırım bu kitabı edebiyata hizmet etmiş güzel insanları tanıtmak amacıyla hazırlamış.
   <br/>
   <br/>
   Kitabı okurken 47 farklı sanatçının  evlerine konuk olup, aileleriyle tanışma fırsatı bulacaksınız. Edebiyat tarihi kitaplarındaki soğuk ansiklopedik bilgilerin yerine bu kitapta  edebiyatçıları aile ortamlarındaki insani kimlikleriyle tanıyacak, onları bir de ev halleriyle değerlendireceksiniz. Eserin büyük bölümü Sermed Sami Uysal’ın 1954 yılında Cumhuriyet Gazetesi’nde yayınlanan ‘Eşlerine Göre Ediplerimiz’ başlıklı seri röportajlardan oluşuyor. Edebiyatçılar arasında Şinasi, Abdülhak Hamid, Aka Gündüz, Nurullah Ataç, Peyami Safa, Nazım Hikmet ve Arif Nihat Asya gibi isimlerin yanı sıra Attilâ İlhan, İlhan Berk, Dilaver Cebeci gibi günümüz sanatçıları da yer alıyor. Kitapta dikkate şayan bir diğer nokta da eşlerle yapılan röportajların oldukça ölçülü ve saygı sınırları içerisinde oluşu.
   <br/>
   <br/>
   Röportajlar insanların özel hayatlarını ve mahremiyetlerini açığa çıkarmak yerine okura onları daha iyi tanıtmayı ve  sevdirmeyi amaçlamış. Ayrıca insan düşünmeden edemiyor, acaba bu sanatçıların hayatlarından ailelerini ve düzenli yaşamlarını çıkarsak, sanatçı kimliklerini ve eserlerini ne kadar muhafaza edebilirler? Örneğin Mehmet Rauf evliliğinin on üçüncü günü felç geçirince, romanlarını eşi Muazzez hanım yazmaya başlamış. Gazeteci—Yazar Ahmet Emin Yalman, eşi Rezzan Hanım gibi bir hayat arkadaşının bulunması sayesinde gazetecilik yaptığı dönemlerde çetin savaşlara ve yağan belalara dayandığını ifade etmiş. Refik Halid Karay, 2000 Yılın Sevgilisi ve Anahtar’daki kadın karakterleri eşinden ilham alarak oluşturmuş. Kitapta pekçok ayrıntı var; Reşad Nuri sadece geceleri yazı yazar ve enfes yemek pişirirmiş. Atatürk, Falih Rıfkı Atay ve eşinin evlenmesine önceleri razı olmamış gibi. Yazarların nasıl çalıştıkları da ortaya çıkıyor bu eserde; sözgelimi Hasan Ali Yücel çalışırken masasında mutlaka bir çiçek olsun istermiş ve sükunete büyük önem verirmiş.
   <br/>
   <br/>
   Nazım Hikmet eserlerinin eleştirilmesine hiç dayanamadığı gibi ölümden de çok korkarmış. Bunun için ağır uyku hapları aldığı zamanlarda bile en fazla 4—5 saat uyuyabilirmiş. Ölüm ve sonsuzluk hakkındaki ikilemlerini şu şekilde dile getirmiş ünlü şair: ‘Marx öldü, Lenin öldü. Bunu anlıyorum. Beden işlemez oldu fakat beyin enerjisi, o ne oldu. Olağan bir kimyasal reaksiyon yoluyla basbayağı yitip gitti mi yoksa? Bir materyalist olarak ben buna inanıyorum, ama bir şair olarak inanın inanmam!’
   <br/>
   <br/>
   Eşlerinin Gözüyle Edebiyatçılarımız
   <br/>
   Tahsin Yıldırım
   <br/>
   Selis
   <br/>
   0 212 520 05 57
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2679&yorum_id=1), [web.archive.org (arşiv bağlantısı)](http://web.archive.org/web/20030901235027/http://www.aksiyon.com.tr:80/detay.php?id=2679&yorum_id=1)
