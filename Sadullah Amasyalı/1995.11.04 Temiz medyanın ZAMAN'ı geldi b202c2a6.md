# Temiz medyanın ZAMAN'ı geldi

*Sadullah Amasyalı 1995.11.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Basının tekseslilikten kurtulduğunun yıldönümü olarak değerlendirenler de var ZAMAN’ın yayın hayatına başlayışının 10. yıldönümünü. Hani sular bulanmadan durulmuyor derler ya, basın da binbir badireden geçerken kimi zaman ‘tek ses’ görüntüsü verdi, kimi zaman birbiriyle kavgaya tutuştu, kimi zaman da kendinden beklenilenin çok gerisinde kaldı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Tekelleşme—büyüklük kompleksine düşme’ merkezli medya grupları arasındaki kavgadan ortalığın tozduman olduğu şu günlerde 10. yıldönünüme hazırlanan ZAMAN, istikrarlı çizgisi ve toplumsal barışa katkısıyla Türk Basın Tarihi’nde mümtaz yerini aldı şüphesiz.
   <br>
    <br>
     Temiz basın, temiz toplum.  Güzel slogan, güzel bir arayış.
     <br>
      <br/>
      Ancak, kendi temizliği konusunda görüş ittifakına varamadı basın henüz. Dahası kamuoyu adına denetim yetkisini kendisi için sağlıklı kullanamıyor. Ve demokrasinin diğer unsurlarından kendisini aklaması için yardım talebinde bulunuyor.
      <br/>
      <br/>
      Elbette bu da bir seviye, netice alınabilse.
      <br/>
      <br/>
      Temizliğinde şüphe edilmeyenlerin güçlenmesiyle bu tıkanıklığın da aşılacağı anlaşılıyor. Geride kalan 10 yılda aşılanlar öyle gösteriyor.
      <br/>
      <br/>
      Neler mi aşıldı?
      <br/>
      <br/>
      Mesela mesleğin temel ilkelerinden olan haberi kaynaklarından doğrulatma gibi bir ‘lüksü’ yoktu Türk basınının.
      <br/>
      <br/>
      Kolay olmadı bu alışkanlığı kazanmak. Öylesine lüks görülüyordu ki, bırakın kaynaklarına doğrulatmayı, habere konu olan kişinin görüşünü almayı; özel hayata dair bilgiler bile ‘çek’ edilmeden manşetlere taşınıyordu.
      <br/>
      <br/>
      Zamanla kazanılan bu ilke öncesinden, çok uzak değil 1980’li yıllardan, unutulmayan manşetler var zihnimizde. Habere konu olan şahısların ötesinde, haberin sunulduğu okuyucuya da büyük haksızlıktı bu. Örnekleri öylesine çoktu ki bunların, artık haberlerin kasıtlı biçimde çarpıtıldığını hissetmek, görüp—farketmek için ayrıca gayrete gerek yoktu.
      <br/>
      <br/>
      Haber ve yorumlardaki ‘müşahhas’ yanlışlar kamuoyu—gazete ilişkisinde güven bunalımına sebep oldu. Artan nüfus başta olmak üzere diğer değişkenler müsbet yönde artarken Türk basınının toplam tirajı yerinde sayıyor, hatta zaman zaman geriliyordu. Elbette bunun için başka ‘mazeretler’ de bulunacaktı. Ama gerçek sebep okurların gazetelerine duydukları güvenin büyük ölçüde sarsılmasıydı. Kendi duygu, düşünce ve bildikleriyle gazetenin yazdığını karşılaştırdığında yalan—yanlışı yakalayan okuyucu, birikimleriyle kıyasladığı basını küçümsemeye başladı.
      <br/>
      <br/>
      Buna bir de değerlerinin hafife alınması eklenince ipler iyice koptu. Inananları rencide için başlatılan “irtica—mürteci—kara cuma” söylemi kutuplaşmalara sebebiyet verirken, toplumsal barış onulmaz yaralar alıyordu.
      <br/>
      <br/>
      Kaybedilen müsamahanın yeniden kazanılması, hoşgörü ve uzlaşmanın yeniden topluma mal olması için öncelikle bu yanlışa ‘dur’ denilmeliydi.
      <br/>
      <br/>
      Bu duygu ve düşüncelerle yola çıktıklarını ifade eden bir avuç insan 1986’da yeni bir gazete tasarlamaya başladı. Onca imkansızlık ve altyapı eksikliğine rağmen büyük ideallerin sahibi ZAMAN ile 3 Kasım 1986’da tanıştı Türk basını.
      <br/>
      <br/>
      Bunca yılın yayın anlayışına nizam vermek, ilke kazandırmak büyük işti. Ve 26 Kasım’da ilk çıkışını yapıp, “Irtica balonunu patlattık” başlığını manşete taşıdı. Denizli’nin Kızılcabölük kasabasındaki bir öğrenci intiharını, toplumun bir kesimini rencide için günlerce işleyen diğer gazeteler, önce anlam veremediler bu çıkışa.
      <br/>
      <br/>
      Gazetenin ilk genel yayın yönetmeni ve 10 yıllık başyazarı Fehmi Koru, “Onlar yalan—yanlış yazmaktan usanasıya kadar biz de doğruları araştırmaktan usanmadık” diye özetliyor o ilk yılları. Ankara merkezli, Istanbul ve mütevazı Izmir bürosunun dışında bir bürosu bulunmayan ZAMAN’ın muhabirleri ülkeyi birbaştan birbaşa dolaşıyor, ‘çarpıtılmış’ manşetleri kaynağında araştırıyordu.
      <br/>
      <br/>
      Rize’den Van’a, Denizli’den Uşak ve Ege’nin diğer il—ilçelerine bu amaçla giderek onlarca haberi yerinde, birincil kaynaklardan dinleyip derleyen biri olarak basının itibar kaybını iliklerimize kadar hissediyorduk. Asıl amacı objektif yayın ile kitleleri aydınlatıp, kamuoyunun kendi seçimini sağlıklı yapmasına katkıda bulunmak olan basın, ne yazık ki bunu başaramıyordu. Ilkesizlik de denebilir buna, başka izahlar da getirilebilirdi.
      <br/>
      <br/>
      Itibar erozyonuna sebep olan çarpıtılmış haberlerin önünü almak için ZAMAN’ın sayfasına taşıdığı ‘satır satır doğrular’ ciltler dolduracak kadar artış gösteriyordu. ‘Yalan Haber Dosyası’ isimli hacimce küçük kitap çalışmasıyla yanlışın üzerine giden Tamer Korkmaz, “Ilkeli yayınımız zamanla tesirini gösterdi, yayınladıkları haberlerin yanlış ve eksiklerini ertesi gün ZAMAN’dan okuyan diğer gazetelerin yöneticilerinin muhabirleri ikaz ederek haberi kaynaklarından doğrulatmalarını istediklerini duymaya başladık. Bu, gazetemizin Türk basınına kazandırdığı mühim bir ilke oldu” diyor. 10 yıldır çalıştığı ZAMAN’ın Ankara Haber Müdürü Korkmaz’a göre Türk basının en mühim problemi geçmişteki yanlışından kaynaklanan “kitlelerle olan güven bunalımı ve itibar kaybı”.
      <br/>
      <br/>
      <br/>
      <br/>
      MECLIS’TEN TALEP
      <br/>
      <br/>
      <br/>
      <br/>
      ZAMAN, basının toplumla barışarak yeniden itibar kazanması için iyi bir örnek teşkil etmenin ötesinde kamuoyu adına denetim yetkisini de kullanarak diğer gazeteleri de buna davet ediyordu. Değilse demokrasinin vazgeçilmez unsurlarından basının işlevini yitirip, bünyeye zararlı hale gelmesi işten bile değildi.
      <br/>
      <br/>
      Ya, basın kendi kendini de denetleyecek kadar temiz ve güçlü olacak, ya da başka yollar aranacaktı.
      <br/>
      <br/>
      Güven ve itibar kaybına uğramış bir basının doğurabileceği tehlikelerden korktuğunu vurgulayarak bunun önüne geçilmesi için TBMM’ye çağrıda bulunmayı tercih etti Sabah grubu.
      <br/>
      <br/>
      ‘Yüce Meclis’e’ başlıklı çağrıda şu görüşlere yer veriliyordu, “Basınla ilgili iddialar kamuoyunu ciddi ölçüde rahatsız edecek boyuta ulaşmıştır. Demokrasilerin vazgeçilmez unsuru olan ve kamuoyu adına ülkeyi yönetenleri denetlemesi gereken basın son zamanlarda giderek itibar kaybına uğramıştır...Bizi güven ve itibar kaybına uğramış bir basının doğurabileceği tehlikeler korkutuyor ...Lütfen çok acil olarak Meclis’te bir soruşturma komisyonu kurun. Bu komisyonu en geniş yetkilerle donatın. Tüm siyasi partilerin temsil edileceği bu komisyon bütün basın kuruluşlarıyla, grup şirketlerini denetlesin.”
      <br/>
      <br/>
      Meslek adına özeleştiri ile konuya değinen Hürriyet’in Genel Yayın Yönetmeni Ertuğrul Özkök, “Son zamanlarda basına, —Memleketi yönetmek, siyaset üstü bir güç haline gelmek, bakan indirmek, bürokrat götürmek— gibi güç gösteri hevesleri musallat oldu. Itiraf edelim, bu belki hepimize de musallat oldu. Bazılarımız kendimizi —Parlamento’dan bile yüksek görme duygusuna— kapıldık. Bu iktidar duygusu, bazılarımıza çok da keyif verdi. Bu ülkenin en büyük gücü Parlamento’dur. Kimse onun üzerinde değildir... basının artık kendi misyonunu yeniden tarif etmesi zamanı gelmiştir” diyerek karşılık verdi bu çağrıya.
      <br/>
      <br/>
      Benzer sıkıntılardan muzdarip olduğunu, ‘Uyan Sabah’ nidasıyla manşetten duyuran Milliyet gazetesi, kendilerinin TBMM’yi 14 ay önce bu göreve çağırdıklarını hatırlattı.
      <br/>
      <br/>
      Basının genellikle Meclis’e fazla saygı duymadığını vurgulayarak TBMM’den soruşturma açması isteklerini ‘sığınma’ diye değerlendiren ZAMAN’ın Başyazarı ve Ankara Temsilcisi Fehmi Koru, işin vehametini şu satırlarla dile getirdi, “Bu hale bir günde gelinmedi elbette. Biz basının her aşırılığında, her kavgada, bu yolun varacağı son noktaya işaret ettik. Kavga edenleri sağduyuya, meslek kuruluşlarını da görevlerini hatırlamaya davet ettik. Gelinen nokta budur. Bu dizboyu pislikten ne sağlıklı bir iktidar çıkar, ne de saygın bir basın... Siyaset de siyasetçi de, gazetecilik ve gazeteciler de aldıkları ölümcül yaralardan kolay kolay kurtulamazlar...”
      <br/>
      <br/>
      <br/>
      <br/>
      10 YIL SONRA
      <br/>
      <br/>
      <br/>
      <br/>
      10 yıl öncesinin meslek temel ilkesinden yoksun basını bugün, kurum olarak medya gruplarını aklama arzusunda. 70 yılı aşkın zaman için gecikmiş gibi olsa bile son 10 yıl için azımsanmayacak mesafe.
      <br/>
      <br/>
      Yalan haberin getirdiği güven ve itibar bunalımının kilitlediği tiraj. Bunu aşmak için başvurulan promosyon savaşları. Onun getirdiği ekonomik yük..
      <br/>
      <br/>
      Ticari ve siyasi ilişkilerin ekonomik yüke endenkslenmesi..
      <br/>
      <br/>
      Bütün bunlara bağlı olarak devletle ilişkilerde ölçünün tutturulamaması..
      <br/>
      <br/>
      Bağlayıcı sonuçlar çıkaracak aşırılıkların üzerine tuz biber olması.
      <br/>
      <br/>
      Bu menfilikler aşıldığında önümüzdeki 10 yıl içinde basın handikaplardan arınmış, kendini de denetleyebilen temizliğe ulaşmış olacak diyor ZAMAN çalışanları hep bir ağızdan.
      <br/>
      <br/>
      Dileyelim, onlar 20. yıldönümlerini kutlarken temiz basın, temiz toplum hedefine ulaşılmış olsun.
      <br/>
      <br/>
      <br/>
      <br/>
      Fehmi KORU (Başyazar—Ankara Temsilcisi):
      <br/>
      <br/>
      Bugünlerin rüyasını bile göremiyorduk
      <br/>
      <br/>
      ZAMAN’ın ilk genel yayın yönetmenliğini yaptınız. Gazeteyi çıkarma aşamasında ne tür (teknik—altyapı vb.) zorluklarla karşılaştınız?
      <br/>
      <br/>
      3 Kasım 1986’da Ankara merkezli olarak yayına başladık. O zaman Ankara merkezli olarak yayın yapan günlük bir gazete yoktu. Bu da birtakım sıkıntıları beraberinde getirdi. Dağıtım şirketleri Istanbul’da çıkan gazetelere göre stratejilerini belirlediği için, bizim çok erken saatlerde baskı yapmamız gerekiyordu. Gazeteyi çıkaracak yardımcı personeli Ankara’da bulmak bir hayli zordu. Bütün bunları üstüste koyunca ilk yıl yaşadığımız zorluklar kolayca anlaşılabilir.
      <br/>
      <br/>
      — 1986’da basının genel durumu nasıldı. ZAMAN nasıl bir yeri ve neyi hedefliyordu?
      <br/>
      <br/>
      Bizim yayın hayatına başladığımız dönemde, Zaman gibi bir gazeteye büyük ihtiyaç vardı. Çünkü varolan Islamî basın daha çok parti merkezli ya da, az satan, geniş kitlelerek ulaşma imkanından yoksun, geleneksel çizgide gazetelerdi.. Biz ise geleneği zorlayan aydın, ileriye dönük bir gazete planlıyorduk. Bu bakımdan Zaman, okuyucusu tarafından çabuk farkedildi. O günkü şartlar içinde Zaman’a ait bir boşluk olduğu anlaşıldı ve bu boşluğu Zaman hemen doldurdu.
      <br/>
      <br/>
      Gazeteyi çıkarmaya başlamadan önce hedeflerimizi çok yukarılarda tutmamıştık. O günlerde bir derginin benimle yaptığı röportajda, hedefimizin 20 bin olduğunu; ama 5 bin satsak bile yayın hayatına devam edeceğimizi söylemiştim. Ilk 6 ay sonunda 25 bin civarında bir satışa çıktık. Sonra biraz düştü. Ilk bir yıl sonunda 15 bin civarında bir satışımız vardı.
      <br/>
      <br/>
      Zaman gazetesi çıkıştan itibaren Islam merkezli bir gazeteydi. Hedef kitlemizi genç Müslüman aydın olarak belirlemiştik. Daha çok üniversite öğrencilerinin bizi okuyacağını düşünüyorduk. Nitekim öyle oldu. Ilk yıl içerisinde yaptığımız muhtelif anketlerde Zaman’ı okuyan insanların yaşlarının çok genç, eğitimlerinin ise epey yüksek olduğu ortaya çıktı.
      <br/>
      <br/>
      — Bugün Zaman gazetesinin Türk basınındaki konumu nedir?
      <br/>
      <br/>
      Zaman bugün basının yüzakı olan bir yayın organıdır. Türkiye içerisinde diğer gazetelerden daha yaygın bir teşkilata sahip olduğu gibi yurtdışında da 12 ayrı merkezde değişik baskıları olan bir gazete konumunda. Ayrıca bir zamanlar bizim rüyasını dahi göremediğimiz 300 bin tirajının çok üstüne 430 bine kadar satışa ulaşmış, Türkiye’nin her tarafında kendisini merakla okuyan bir okuyucu kitlesine kavuşmuş bir gazetedir. Bu yönüyle de yurtdışında Türkiye ile ilgili araştırma yapanlar için de bir referans gazetesi görümündedir.
      <br/>
      <br/>
      <br/>
      <br/>
      Hüseyin GÜLERCE (ZAMAN Gazetesi Genel Müdürü):
      <br/>
      <br/>
      Hoşgörünün fedailiğini yapıyoruz
      <br/>
      <br/>
      — Zaman gazetesinin misyonu nedir?
      <br/>
      <br/>
      Misyonumuz ülkede bir yumuşama meydana gelmesi, diyalog ortamının oluşması ve insanların Türkiye’nin meselelerine konuşarak çözüm aramalarının sağlanmasıdır. Bugün siyasiler “Birlik ve beraberliğe her zamankinden daha çok muhtaç olduğumuz bugünde” diye konuşuyorlar. Birlik ve beraberliğin sağlanması için somut adımlar atılması gerekiyor. Bizce bu somut adım diyalogdur. Zaman gazetesi bu ülkede birlik ve beraberliğin ancak diyalog yoluyla atılacağını savunuyor. Ikincisi sevgidir. Yunus Emre’nin dediği gibi yaratılanı yaradandan ötürü sevmek. Zaman’ın bundan sonraki hedefi Türkiye’de hoşgörü ve diyalog ortamının bütün ülkeyi kapsamasıdır.
      <br/>
      <br/>
      —Geçmişte radikal bir yayını tercih ederken, bugün ılımlı bir politika izliyorsunuz. Bu bir çelişki değil mi?
      <br/>
      <br/>
      Bence çelişki değil. Bir insan rüzgarlı havada başka, yağmurlu havada başka, sıcak havada başka giyiyor. Havaya göre tedbir alıp, uyum sağlıyor. Geçmişte Türkiye’de gergin bir ortam vardı. Biz de ister istemez bu havaya uymuş olabiliriz. Ama biz genel çizgimizi muhafaza ediyoruz. Çıktığımız günden itibaren birlik ve bareberlik için diyalogu savunuyoruz. Ama bunun dozajını iyi ayarlayamamışız. Ülkede yaşanan gerçekler bunda etkili olmuştur. Bugünse özellikle son bir yıldır Zaman gazetesi hoşgörünün fedailiğini yapıyor.  Şimdi bu şekilde davrandığı için Zaman’a tenkitler yöneltiliyor. Yumuşak bir yayın politikası izlemesi eleştiriliyor. Ancak birinin hoşgörünün fedailiğini yapması gerekiyordu.
      <br/>
      <br/>
      — Zaman gazetesi “ılımlı yayın politikası” ile üstlendiği misyondan taviz vermiş olmuyor mu?
      <br/>
      <br/>
      Taviz nedir onda anlaşmak lazım. Iki bayan düşünün, biri hamile diğeri değil.  Hamile bir bayanın evdeki davranışlarıyla, hamile olmayanın davranışları aynı olur mu? Tabii ki hamile kadın oturuşuna, kalkışına daha dikkat eder. Eğer siz Türkiye’de bir neslin gelmesi ve o neslin kazaya belaya uğramaması için hassasiyet gösteriyorsanız bunlar bir taviz değil, yarınlar için fedakarlık yapmaktır. Ikisini karıştırmamak lazım. Hem atalarımız ne güzel söylemiş; “Öfkeyle kalkan zararla oturur.”
      <br/>
      <br/>
      Bu ülkede bir dönem sertlik yapıldı. 68’lerde hep kavga ettik. O insanlarla biraraya geldiğimiz zaman birbirimizden utanıyoruz. Çünkü o kadar kavga ettik hiçbirimizin eline bir şey geçmedi. Ama diyalogla, yumuşamayla, daha önce birbirine kızan insanlar, artık aynı masanın etrafında birleşebiliyorlar. Bu bir neticedir Türkiye’de.
      <br/>
      <br/>
      —Zaman’ın ilk çıktığı şartlarla, bugün arasında büyük değişiklikler mi olduğunu söylüyorsunuz?
      <br/>
      <br/>
      Günlük olaylara, dönemlere göre yapılanları değişiklik olarak görmemek lazım. Değişim insanlığın tarihi boyunca olagelmiştir. Insan uçak yokken uçağa binemezdi, bugün biniyor. O manada Zaman, zamana uymuş ve zamanının gazetesi olmuştur. Yaşadığı dönemin gazetesi olmuştur. Ben bunu değişiklik olarak değerlendirmiyorum. Ancak toplumda bir değişiklik olduğu gerçek. Insanlar siyasal açıdan bir dürüstük beklentisi içinde. Zaman buna destek veriyorsa, çağa uyuyor demektir. Zaman, bu milleti kaynaştırmak; Alevi’siyle, Sünni’siyle, Çerkez’iyle, Laz’ıyla, Kürt’üyle, dindarıyla dindar olmayanıyla bütün bir toplumu sarmaş dolaş görmek istemek gibi bir ana çizgiyi başından beri korumaktadır. Ancak Türkiye’deki gelişmelere ve değişmelere paralel attığı manşetlerle kendi bünyesinde bir değişiklik arz etmiş olabilir. Bence bu bir değişiklik sayılmaz.
      <br/>
      <br/>
      —Yakın bir dönemde 450 binlere varan net satıştan 150 bin okuyucu kaybettiniz? Tiraj kaybının nedenini neye bağlıyorsunuz?
      <br/>
      <br/>
      Bir fikir gazetesinin 300 binler civarında olması büyük başarıdır. 10 yaşındaki siyah—beyaz bir gazetenin bu satışa ulaşması Türkiye’de görülmüş  değil. Yılların fikir gazeteleri hâlâ 50 binlerde satıyor. Tiraj düşüklüğüne birinci sebep olarak diğer gazetelerin promosyon yarışını görüyorum. Bizi bırakan okuyucu televizyon, buzdolabı sahibi olmayı arzu etti. Fakat bunun yanında asıl sebep maddi imkansızlıklardır. Bizim okuyucu profilimizde memur ve işçi toplamı yüzde 40 civarında. Enflasyondaki yükselmelere rağmen verilen “0” zamlar insanların alım gücünü çok düşürdü. Bir de halkımızın okuma alışkanlığının az olması var tabii. 60 milyonluk Türkiye’de promosyonsuz 3 milyon tiraj sözkonusu. Amerika’da , Japonya’da 10 milyonlara varan tirajlı gazeteler var. Önce insanlara okuma alışkanlığının kazandırılması gerektiğini düşünüyorum.
      <br/>
      <br/>
      —Bugünkü konumu itibariyle Zaman idealinizdeki gazete mi?
      <br/>
      <br/>
      Ideali bulmak mümkün değil, ideal cennettir. Zaman gazetesi sizin kastettiğiniz manada habercilik, gazetecilik açısından bize göre de ideal bir konumda değil. Bunun çeşitli sebepleri var. Iletişimin teknolojik imkanlarından tam olarak faydalandığımız söylenemez. Matbaalarımızın yenilenmesi lazım. Yeni bir ofset makine aldık, 4— 5 ay içinde faaliyete geçecek. Bize net baskı imkanı getirecek, şikayetçi olduğumuz konularda büyük kolaylık sağlayacak.
      <br/>
      <br/>
      Gazetecilik mesleği yetişmiş, profesyonel eleman istiyor. 10. yılımızı kutladığımıza göre, demek ki en tecrübeli arkadaşımız 10 yıllık birikime sahip.
      <br/>
      <br/>
      Bir de artık yabancı dil konusu önemli, geniş bir haberleşme ağı kurmamız lazım. Bütün bunları gözönünde bulundurursak, arzuladığımız gazetenin şu anki gazete olmadığını söyleyebilirim.
      <br/>
      <br/>
      —Zaman kendi içinde yayın yapmaktan çıkacak mı? Yakın bir gelecekte basının flaş isimlerini zaman sayfalarında görmemiz mümkün olacak mı?
      <br/>
      <br/>
      Bir diyalog köşesi projemiz var. Burada bütün yazarlarımıza misafirkalem statüsünde yazı yazmaları konusunda çağrıda bulunduk. Müsbet cevaplar gelmeye başladı. Bir eve sık sık gelen de evin halkından sayılır. Bu insanlar her ay yazarlarsa, hepimiz bu ülkenin insanıyız kavramında birleşen bir konuma gelmiş olurlar. ‘Biz belli bir kesime hitap etmiyoruz, bütün topluma hitap ediyoruz. Herkese açığız’ anlamına geliyor bu diyalog köşesi.
      <br/>
      <br/>
      —Renkli baskıya geçmeyi düşünüyor musunuz?...
      <br/>
      <br/>
      Bu konu tam netleşmiş değil. Reklamları renkli basacağız. Belki birinci sayfada arasıra renkli fotoğraf da düşünebiliriz. Ama ikinci bir gazete düşünülüyor. Şu anda bir tarih yok. Matbaanın kurulmasına, kadrolarımızın bir an önce yetişmesine bağlı.
      <br/>
      <br/>
      —Kamuoyunda Zaman’ın Fethullah Hoca’nın gazetesi olduğu şeklinde yaygın bir kanaat var. Fethullah Gülen Hocaefendi ile Zaman gazetesinin ilişkisi nedir?
      <br/>
      <br/>
      Biz Hocaefendi’yi çok seviyoruz. Hocaefendi’nin fikirlerinin Türkiye için bir ihtiyaç olduğuna inanıyoruz. Zaman gazetesinin politikası Hocaefendi’nin fikirleri istikametinde demek istemiyorum. Zaman gazetesinin kendisine göre prensipleri var. Olaylara, insanlara, gelişmelere bir bakış açısı var. Bu bakış açısı içerisinde Hocaefndi’nin fikirlerinden istifade ediyoruz. Ama Zaman’ı Hocaefendi çıkarıyor değil. Türkiye’de bir alışkanlık var. Fikirlerden çok şahıslar ön plana çıkarılıyor. Siyasi partilerde de var bu. Parti denince liderler akla geliyor. Bir şahsa bağlamak var. Biz diyoruz ki  şahıslardan daha önemlisi fikirlerdir. Dolayısıyla burada şahsın öne çıkarılması bence doğru değil. Ama biz istediğiniz kadar böyle olduğunu söyleyelim, yine birisi çıkıp “Fethullah Hoca’nın gazetesi” yakıştırmasını yapacak. Bundan kurtulmamız da mümkün değil.
      <br/>
      <br/>
      —Zaman’ın logosunun altında “Farklı Gazete” yazıyor. Diğer gazetelerden farkı nedir?
      <br/>
      <br/>
      Farklıdır çünkü milletten yana tavır koyuyor. Kavgadan değil, uzlaşmadan yana, barıştan yana tavır koyuyor. Devletin menfaatleri yönünde yayın yapıyor. Manşetini atarken 40 defa düşünüyor. Zaman gazetesi halka karşı, okuyucusuna karşı olan sorumluluğunu hiç unutmuyor. Farklılığı yardım kampanyalarında da ortaya çıkıyor. Bizim Azerbaycan’dan Bosna Hersek’e bir çok yardım kampanyalarımız oldu.
      <br/>
      <br/>
      Yurtdışında 12 yerde baskısı var. Türk cumhuriyetlerinde Zaman okunması ülkemizin yarınları adına güzel bir gelişmedir. Zaman gazetesi bu ülkelerle köprü kuran tek gazetedir.
      <br/>
      <br/>
      — Islami çevrelerden Zaman için gelen en büyük eleştirilerden biri de Birleşik Dağıtım ile olan ortaklığınız. Neden Sabah’ın dağıtım şirketiyle ortak oldunuz?
      <br/>
      <br/>
      Birleşik Dağıtım’la olmazsa Yay—Sat’la olacaktı. Her gazetenin kendi dağıtım şirketini kurması kolay bir hadise değil. Ancak 2 milyon tirajınız olursa kurabilirsiniz. Bu tenkitlerin bir mantığını göremiyorum. Her gazete iki dağıtım şirketinden biriyle dağıtım yapmak zorunda.
      <br/>
      <br/>
      — Dağıtımdan ziyade ortaklık kurmanız eleştiriliyor?
      <br/>
      <br/>
      Bizim ortaklık oranımız çok düşük, ticari bir ortaklık değil zaten. Tirajımız belli. Her iki dağıtım şirketi de bize ortaklık teklif etti. Biz de tekelleşmeyi önlemek için Birleşik Basım’ı tercih ettik.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21663), [web.archive.org (arşiv bağlantısı)](http://web.archive.org/web/20060514004249/http://www.aksiyon.com.tr:80/detay.php?id=21663)
