# Oylar dörde katlanır mı?

*Sadullah Amasyalı 1997.08.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnce mizahı ustaca kullanan, Hatay Milletvekili Metin Kalkan ile Kahramanmaraş Milletvekili Avni Doğan birbirlerini çok seven iki RP'li. Muhtemel seçimlerde Hatay'dan
  </font>
 </div>
 <div id="newsText">
  <font class="detail-text">
   aday olacağını belirterek taciz atışlarına başlayan Doğan, Mehmet Bey'den iğneli bir cevap aldı; "Aday olmadan önce seni Hatay'da bir dolaştırırız. Seni görenler tek bu gelmesin diye oylarımızı dörde katlar."
   <br/>
   <br/>
   Avni Bey altta kalır mı; "Neden, sizin orada balta düşkünlerini çok mu seviyorlar" diye sorup iğnelemesini fıkra ile süsledi. Edebiyat öğretmeni Doğan'ın karşısında zayıf kaldığı düşünülen Kalkan'ı tahrik etti arkadaşları.
   <br/>
   <br/>
   Kalkan sordu, "İlacını aldın mı?" Doğan gafil avlandı, "Ne ilacı?"
   <br/>
   <br/>
   Mehmet Bey, penaltı noktasındaki futbolcu gibi gerildi, "Benimle aşık atmadan önce alman gereken ilacı, yoksa sara tutar ha.."
   <br/>
   <br/>
   Kahkahalar arasında Avni Bey, "Konuş konuş ilacımı aldım" deyince, "Hasta olduğunu da kabul ettin, bugün bu kadar yeter" diye uzaklaştı Mehmet Kalkan.
   <br/>
   <br/>
   ANAP'ı AP'leştirmek
   <br/>
   <br/>
   12Eylül'den sonra kurulup hayatiyetini devam ettiren partilerinin misyonundan uzaklaştırılmak istendiğini öteden beri söylerlerdi ANAP'lılar.  Şimdilerde yeni bir kaygı sardı ANAP'ın Özalcı milletvekillerini.
   <br/>
   <br/>
   Sistemli bir şekilde değişim misyonundan uzaklaştırılan partilerinin AP'leştirildiğini kaydediyorlar. 12 Eylül öncesinin Adalet Partisi'nden farkı olmayan bir parti konumuna düştüklerini belirten aynı vekiller, Yılmaz ve kurmaylarının 8  yıllık kesintisiz eğitim konusundaki tavırlarının tesadüf olmadığını vurguluyorlar.
   <br/>
   <br/>
   Hükümet ortaklığının zorladığı yolundaki  görüşlere ise, "Milletvekili, bakan ya da başbakan olmaya mecbur muyuz?" diye soru ile karşılık veriyorlar.
   <br/>
   <br/>
   Başbakan Yılmaz ile Cumhurbaşkanı Demirel'in Isparta mitinginde sergiledikleri sıcak diyalog bu kaygılara tuz biber ekti.
   <br/>
   <br/>
   Cemil Çiçek ve Hüsnü Doğan'ın başını çektiği kaygılı vekiller, Meclis'in dayatma kanunları onaylama yeri olmadığına dikkat çekerek önce Refahyol'a şimdi de AnasolD'ye kesintisiz 8 yıl konusunda baskı yapıldığını ifade ediyorlar.
   <br/>
   <br/>
   En büyük zararı partilerinin göreceğini kaydeden üzgün vekiller, sonuçta merkez sağın eski klasik tavrına döndürüleceğini öne sürüyorlar.
   <br/>
   <br/>
   İçine sindirmeden
   <br/>
   <br/>
   İşlerin iyiye gitmediğinin en açık göstergesi istemeye istemeye yapılan işlerdir. Siyasiler bunu, "Onaylıyoruz ama içimize sindiremeden" diye özetlerler.
   <br/>
   <br/>
   RP'ye en ağır hakaretleri yaptıktan sonra hükümet olan Çiller, kapalı kapılar ardında, "Ben de içime sindiremiyorum ama mecburuz" diyordu.
   <br/>
   <br/>
   Kendi getirdikleri yolsuzluk dosyalarını aklarken RP'liler de aynı şeyi söylüyordu.
   <br/>
   <br/>
   8 yıllık tasarıyı Meclis'e taşıyan Yılmaz grubunda sıkışınca aynı cümleyi sarfetti: İçime sindiremiyorum ama dayatmalar var.
   <br/>
   <br/>
   Gazeteciler dövülünce Ecevit kullandı o cümleyi.
   <br/>
   <br/>
   En son Çalışma Bakanı Nami Çağan sarfetti. Ev kirasını ancak karşılayacak asgari ücreti düşük bulan Çağan, "İçime sindiremiyorum ama daha fazlasını yapamazdık."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2839-oylar-dorde-katlanir-mi.html), [web.archive.org (arşiv bağlantısı)](http://web.archive.org/web/20130101142000/http://www.aksiyon.com.tr:80/aksiyon/haber-2839-oylar-dorde-katlanir-mi.html)
