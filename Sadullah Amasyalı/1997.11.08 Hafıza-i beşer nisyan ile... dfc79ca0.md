# Hafıza-i beşer nisyan ile...

*Sadullah Amasyalı 1997.11.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   On yılı aşkın zamandır politikanın nabzını tutmaya çalıştık sizler için.
  </font>
 </div>
 <div id="newsText">
  <font class="detail-text">
   Unutmak bir yönüyle nimet olmakla beraber, yaptığımız pek çok yanlışta da, 'nisyan ile malul' oluşumuz var.
   <br/>
   <br/>
   Neler olmuştu son 10 yılda? Asya Kaplanları teknolojilerini dünyaya kabul ettirirken biz nasıl geçirmiştik 8797  yılları arasındaki zamanı?
   <br/>
   <br/>
   Ekonomiyi yakından takip eden DP'nin lideri Prof. Korkut Özal, "198387 arasındaki hamle devam etseydi, 87'den 97'ye 4 milyonluk artı istihdamımız olurdu" diyor.
   <br/>
   <br/>
   1987 politikanın hızlandığı yıl. Bir referandum bir genel seçim yaşandı 10 yıl önce bu aylarda. Muhalefetin bastırmasıyla ANAP da taviz vermeye başladı istikrar politikalarından. Siyasi yasaklar kalkmış, meydanlar şenlenmişti ancak, bütçeyi kemirecek iç ve dış borçlar da çığ gibi büyümeye başlamıştı o yıl.
   <br/>
   <br/>
   Üç milletvekili genel başkanlıktan başbakanlığa yükseldi kongre salonlarında. Yıldırım Akbulut (Kasım89), Mesut Yılmaz (Haziran91), Tansu Çiller (Haziran93) beklenmeyen bir hızla yükselmişlerdi. Eğer kaybetselerdi, Çiller politikayı hepten bırakacak, Yılmaz da 17 arkadaşıyla DYP'ye geçecekti. Akbulut da Yılmaz'a karşı kaybettiğinde 10 kadar arkadaşıyla istifanın eşiğindeymiş. Mesut Bey 91 erken genel seçimlerine istifaları engellemek için gitmiş.
   <br/>
   <br/>
   Tam 10 hükümet gördük bu 10 yılda: T. Özal (21 Aralık 87 9 Kasım 89), Y. Akbulut (9 Kasım 8923 Haziran 91), M. Yılmaz (23 Haziran 9120 Kasım 91), S. Demirel (yedinci hükümeti, 20 Kasım 91 25 Haziran 93), T. Çiller (25 Haziran 935 Ekim 95), T. Çiller ( 25 günlük azınlık), T. Çiller (30 Ekim 956 Mart 96), M. Yılmaz (6 Mart 9628 Haziran 96), N. Erbakan (28 Haziran 96 30 Haziran 97), M. Yılmaz (30 Haziran 97 ...).
   <br/>
   <br/>
   17 Nisan 93'te Turgut Özal'ın ani vefatıyla sarsılan siyasi dengeler, istikrarsızlık olarak tuzbiber ekti bozulan ekonominin üzerine. Çok geçmeden (Mart 94) döviz kurları vurdu vatandaşın bütçesine ağır darbeyi. Öyle ki yüzde 100'leri çoktan aşan enflasyondan daha acıtıcıydı ve uzun yıllar kapanmadı açtığı yaralar.
   <br/>
   <br/>
   İstanbul Emniyet Müdürlüğü sırasında yaptığı konuşma ile Necdet Menzir'in yıkımına sebep olduğu DYPSHP(CHP) hükümeti bu dönemin beşinci hükümetiydi. 5 Ekim 95'ten bu güne tam 5 hükümet değişti şu ülkede. Bakanları sormayın artık.
   <br/>
   <br/>
   Mertnamert tartışmalarıyla gidilen erken seçimler sıkıntıyı artırmış, azaltmamıştı. 20 Ekim 91 seçimlerinde Meclis'e giren RP,  95 seçimleriyle çok yaklaştığı iktidara 96'da ulaşmış ancak, 30 yıllık çaba, 'ülkede demokrasinin olmayışının isbatına'  yaramıştı.
   <br/>
   <br/>
   Ölüm ya da 'terfi'nin dışında genel başkanlarını değiştiremiyordu partiler.
   <br/>
   <br/>
   10 yıl önce siyasi yasakların kalkması için meydan meydan dolaşan bir liderin en yakınında bulunan ismi mahfuz yardımcısı bugün hayıflanıyordu, "Demokrasi adına kalksın istiyorduk yasaklar. Allah aşkına kalktı da ne oldu? Beş on insanın demokratik hakkına kavuşması için çok çalıştım. Nerden bileydim onlar aradıklarına kavuşurken millet olarak yılları kaybedeceğimizi."
   <br/>
   <br/>
   Genel başkanların bitmeztükenmez mücadelesi sürerken ülke en önemli kaynaklarını yani zamanınıinsanını  yitiriyordu.
   <br/>
   <br/>
   1987'de 100 bin liralık maaş ile yaşanan sefalet, 10 yıl sonra 100 milyon ile tekrarlanıyordu.
   <br/>
   <br/>
   Biliyor musunuz, 95 seçimlerinden önce ekmeğin fiyatı 5 ile 9 bin arasında idi. Çok değil iki yıl sonra 30 bini buldu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3173-34-hafiza-i-beser-nisyan-ile.html), [web.archive.org (arşiv bağlantısı)](http://web.archive.org/web/20140110150156/http://www.aksiyon.com.tr:80/aksiyon/haber-3173-34-hafiza-i-beser-nisyan-ile.html)
