# Bosna'da Batı'nın ayağına basalım

*Sadullah Amasyalı 1995.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaşanan drama 'MüslümanHristiyan çatışması' diye bakmanın sakıncalı olacağını belirtiyor Doç. Fuat Borovalı. Dünya ile hareket etme stratejisinin yanlışlığına dikkat çeken Borovalı biraz farklı düşünüyor: "Hareketsiz dünya ile hareketsiz kalmamak için dünyayı harekete geçirmenin yollarını aramalıyız. Batı'nın hassas noktasına basmak gerekiyorsa riskini göze alarak basabilmeliyiz. Bilinçli olarak azar azar problem çıkarıp, 'büyüyebilir' mesajı vermeliyiz. Batı Balkan savaşından korkuyorsa bu şüphe körüklenmelidir."
  </font>
 </div>
 <div id="newsText">
  <font class="detail-text">
   Bilkent Üniversitesi Uluslarası Ilişkiler Bölümü Öğretim Üyesi Doç. Dr. A. Fuat Borovalı son ikiüç hafta içinde yaşananların Bosna'daki tıkanmayı aşma yönünde çok mühim mesajlar verdiği görüşünde. Batı mantığının akamete uğrayıp, hayal kırıklığına yolaçtığını hatırlatan Doç. Borovalı, "Uluslararası ilişkiler teorisiyle açıklanamaz keşmekeş" diye özetlediği BosnaHersek'te yaşanan vahşetle ilgili sorularımızı cevapladı.
   <br/>
   <br/>
    BosnaHersek'te yaşananlar doğru algılanıyor mu?
   <br/>
   <br/>
   Bir kere hadiseye MüslümanHristiyan çatışması şeklinde bakmanın sakıncaları var. Batı'da nasıl algılanması gerektiğini düşünürken Islam unsurunu alt düzeylerde tutmanız gerekir. Çünkü imaj sorunu var. Oysa bu mesele o kadar acil ki, orta vadede, uzun vadede imaj sorunuyla uğraşamayız.
   <br/>
   <br/>
    Ancak olay MüslümanHristiyan çatışması şeklinde algılanmaya çok müsait değil mi?
   <br/>
   <br/>
   Doğru, ince bir nokta. Ancak bulunduğum Avrupa ülkelerinde bakış öyle değil. Açıkçası antiislam bir tavır olduğunu düşünemiyorum.
   <br/>
   <br/>
    Boşnaklar Müslüman olmasalardı Batı aynı politikayı yürütür müydü?
   <br/>
   <br/>
   Hadisenin ilk çıktığı 1991'de Sırp donanması Dubrovnik'i bombaladı. Ikinci Venedik denilen Dubrovnik'in sahip olduğu tarihi ve doğal zenginliklerini görmek için milyonlarca Avrupalı Hırvatistan'ın bu kentine gitmiştir. Ve haberi aldıklarında bombalamanın ne anlama geldiğini biliyorlardı. Dubrovnik'in haritadan silinmesi sözkonusuydu. Sessiz kaldılar. Yine Hırvatistan'ın Slavon bölgesi de ilk aylarda saldırıya maruz kaldığında sesizdiler. Işte KrajinaKinin de öyle.
   <br/>
   <br/>
   Tamam, taraflardan biri Müslüman diğeri Hıristiyan ancak olayı sadece din boyutuna indirmek yanıltıcı olur.
   <br/>
   <br/>
    Peki nedir olay?
   <br/>
   <br/>
   Olay çok boyutlu: Miloseviç'in Sırp milliyetçiliğini başlatması, Almanya'nın nüfuz bölgesi edinme niyetinin Ingiltere ve Fransa'yı rahatsız etmesi. Kültürel, tarihsel olduğu kadar yönetimde bulunan kişilerin şahsiyet faktörleri de sözkonusu. En bariz misal Fransa'nın Nisan95 ile Mayıs95 politikasındaki farkı Mitterand ve Chirac'ın şahsiyetlerine bağlamak mümkün.
   <br/>
   <br/>
    BosnaHersek'i tanıdılar; ancak bunun gereğini yapmadılar. Özellikle BM itibarından çok şey kaybetti. Müdahalede çok geç kalmadılar mı?
   <br/>
   <br/>
   Sadece diplomasi değil, askeri güç de kullanarak ciddi biçimde müdahale edebilecek, caydırıcılık oluşturacak, ses getirecek olayı çözüme bağlayacak kilit ülkenin ABD olduğu işin başından belliydi. 1992 yazındaki büyük katliamlar ve temerküz kampları oluşmadan 6. filo caydırıcılık prensibi çerçevesinde müdahele eder, mesele bu noktaya gelmezdi. Çünkü Sırplar şımarık bir çocuk gibi yapabileceklerinin sınırlarını yokladılar. Çok karışık ve karmaşık bir durum. Batı, tanımanın gereğini yapmadığı için 'aymazlığın' sınırı oluşmadı.
   <br/>
   <br/>
   Bush ikna edilir diye bekledik. Merhum Turgut Özal'ın ciddi girişimleri oldu. Medya Bush'u çok ciddi eleştirdi. Müdahale istiyorlardı.
   <br/>
   <br/>
    Peki kim engel oldu, Ingilizler mi?
   <br/>
   <br/>
   Ingiliz politikasının dayandığı varsayımların ne olduğu konusunda herkes müşkülat çekiyor. Ingiliz politikası Slavlar'ı bölme stratejisine göre belirlenmiş olabilir. Pale ile Belgrad'ı ayırma belirli bir stratejidir. Geleneksel Ingiliz politikası 'böl yönet' esprisi içinde açıklanabilir.
   <br/>
   <br/>
    Konuşalım müdahele etmeyelim mantığı deniyor.
   <br/>
   <br/>
   Tamamen bir keşmekeş, uluslararası ilişkiler teorisiyle açıklanamayacak birşey. Bir taraftan temas grubu çalışmaları, diğer taraftan harb olayı. Buradan netice almak Ingiliz mantığının en iyimser yorumu. Olay neresinden bakarsanız, çok faktörlü, çok aktörlü, çok yönlü ve hangi tarafından çözeceğinizi de tam bilemiyorsunuz.
   <br/>
   <br/>
    Türkiye'nin de desteklediği HırvatBoşnak Federasyonu iyi bir çözüm mü?
   <br/>
   <br/>
   Çok daha önce gündeme getirilip, hayata geçirilebilirdi. Ortodoks durumu ortadayken Türkiye'nin Osmanlı boyutundan da hareketle, Avusturya ile ve dolayısıyla Almanya ile, Hırvatistan, Slovenya ve Katolik dünyası ile Papalık ile derin bir ilişki içinde olup BoşnakHırvat Federasyonu'nun yaşama geçirilmesi için gayret göstermesi gerekiyor.
   <br/>
   <br/>
    Olayın stratejik, teorik, analitik, diplomatik boyutları var. Biz biraz sembolik kalmadık mı?
   <br/>
   <br/>
   Evet, sembolik boyut pek birşey çözmez. Ancak Türkiye'nin yaptığı sembolik jestler de çok mühimdir ilerde hatırlanması için. Mesela Süleyman Demirel'in temmuzun sonunda Izzetbegoviç ile Zenitsa'da kıldığı cuma namazının sembolik değeri çok mühimdir.
   <br/>
   <br/>
    Bihaç ile Hırvatlar'ın direkt müdahelesi ne getirecek?
   <br/>
   <br/>
   Sırplar'ın dikkatinin çekilmesi gerekiyordu. Tehditten anlamıyorlar. Bir iki bombalama tehdidi üç yıldır durduramadı. Bihaç vesilesiyle dikkatleri çekildi. Bihaç derken güneyden, Hersek'in kuzeyinden girdi Hırvatlar ve BanyaLuka yolunu kestiler. Öyle olmasaydı Zepa'dan sonra Sırp kuvvetlerinin Bihaç'a kayması sözkonusuydu. Hırvatlar sağ derken soldan vurdular. Şimdi Sırplar'ın işlerin kötüye gittiğini görüp tekrardan yorumlamaları bekleniyor.
   <br/>
   <br/>
    Türkiye olması gerektiği kadar etkili olabildi mi?
   <br/>
   <br/>
   Benim oluşturduğum bir analitik model var. Diğer aktörler de var. Türkiye'nin etkileme gücü aslında olduğundan daha fazla; belirli riskler alsa, belirli kurallara göre oynasa. Türkiye malesef kendi içten görünümüne göre bu gücünü kullanmaktan çekiniyor. Tansu Çiller'in başkanlığında oluşturulan beş kişilik Istişare Kurulu (Doğan Güreş, Vahit Halefoğlu, Necip Torumtay, Murat Karayalçın, Naim Talu) "Bosna konusunda fazla açılmayalım" mesajı veriyor.
   <br/>
   <br/>
   Oysa, soğuk savaş döneminden sonra Türkiye'nin hareket sahası genişledi. Dahası moral bakımdan sonderece haklı olduğumuz bir durum. Ahlak bizim yanımızda, dünyaya hesap verme durumunda değiliz, biraz da risk alarak bu genişleme alanını Türkiye'nin daha etkin kullanabilmesi mümkündü.
   <br/>
   <br/>
    Neler yapılabilirdi?
   <br/>
   <br/>
   Batı dünyası savaşın yayılıp Balkanlar'ı sarmasından hep tedirgin oldu. Şimdi burada 'dünya ile birlikte hareket edelim' yerine, bence çok hesaplı ki Özal'ın politikalarında bir miktar bu vardı biçimde ve azar azar problem çıkarmak. Tamam müttefikiz, dostuz ancak, 'Ben bile kontrol edemeyebilirim'  gibi yaklaşımlarla..
   <br/>
   <br/>
   Dünya hareket etmiyorsa, birlikte hareketsiz kalmamak için dünyayı harekete gerçirmek; gerekiyorsa, hassas noktalara basmak, biraz problem oluşturmak lazım.
   <br/>
   <br/>
    Mesela hangi noktalara?
   <br/>
   <br/>
   Işte çok tedirgin oldukları Balkan savaşı yayılması konusunda 'Merak etme birşey olmaz' yerine o şüpheleri daha da körüklemek.
   <br/>
   <br/>
    Hırvatlar'ın müdahil olmasıyla Belgrad'ın ne yapacağı beklentisi de bu hassas noktaya dokunmuyor mu?
   <br/>
   <br/>
   Batı'nın mantığı o kadar akamete uğradı, hayal kırıklığına sebep oldu ki, şuandaki mantıkları hakkında da birşey söyleyebilecek durumda değiliz. Ama eğer kendi mantıkları içinde yayılma ihtimali çok ciddi ise, o zaman gerekeni yapma ihtimalleri çok daha yükselir. Amerika'daki bu gelişimden sonra tıkanma noktası galiba Ingiltere'ye gelip dayanıyor. Eğer yayılmayı en çok Ingiltere istemiyorsa, en çok onların alarme olması lazım. Fransa olumlu yolda, ABD'de müsbet gelişmeler var. Tıkanma noktası Ingiltere olduğuna göre, tamamen o mantık içinde bu tıkanıklığın aşılmasına doğru, galiba çözüme doğru, gidiyor gibi bir his var içimde.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=011E3EE9DBD93EA66581BE8C9D64317B?newsId=147), [web.archive.org (arşiv bağlantısı)](http://web.archive.org/web/20130822104013/http://www.aksiyon.com.tr:80/aksiyon/newsDetail_getNewsById.action;jsessionid=011E3EE9DBD93EA66581BE8C9D64317B?newsId=147)
