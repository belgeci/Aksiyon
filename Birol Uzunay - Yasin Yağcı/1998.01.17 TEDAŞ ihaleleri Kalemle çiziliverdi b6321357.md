# TEDAŞ ihaleleri "Kalem"le çiziliverdi

*Birol Uzunay - Yasin Yağcı 1998.01.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Açıklanması yılan hikayesine dönüşen elektrik dağıtım şebekelerinin ihale sonuçları, 'Kalemli' tartışmaları arasında nihayet açıklandı.
  </font>
 </div>
 <div id="newsText">
  <font class="detail-text">
   Kamuoyunda Türkiye'nin en büyük özelleştirme girişimi olarak sunulan bu ihalelerin kesin sonuçları, Türkiye'de 'hukukun mu' yoksa 'gücün mü' daha etkili olduğunu da gösterecek.
   <br/>
   <br/>
   Geçtiğimiz hafta açıklanan dağıtım şebekelerinin ihale sonuçlarında göze ilk çarpan özellik ihaleleri kazanan holdinglerin büyük kısmının televizyon sahibi olması.. Yazılı hukuk kuralları uygulanabilirse, Türkiye'de televizyon sahipliği ilk kez holdinglerin başını ağrıtacak. Çünkü RTÜK Kanunu'nun 29. maddesi televizyon sahiplerinin kamu ihalelerine girişlerini belirli oranlarda kısıtlayıcı hükümler içeriyor. Böylece, Cumhuriyet tarihinin en büyük özelleştirme pastasından holdingler pay alamayacaklar; tabii hukuk kuralları uygulanabilirse...
   <br/>
   <br/>
   İhale sonuçlarının geciktirilerek, RTÜK yasasının bir anda değiştirilmek istenmesi dağıtım şebekelerinin dağıtımına somut olarak gölge düşürmüş oldu. Yine ihale şartnamesinde A grubu olarak adlandırılan elektrik dağıtım bölgesinden firmaların en fazla bir bölgenin dağıtımını alabileceği belirtilmişken Doğan Grubu'nun İstanbul bölgesini, üçte bir oranında ortak olduğu Barmek Şirket'inin de Ankara Bölgesini kazanmasıyla ihale şartnamesi ilk günden ihlal edilmiş oldu.
   <br/>
   <br/>
   Doğruyol ve Refah Partisi'nin yanısıra sendikaların ve ihaleleri kazanamayan şirketlerin de ihale sonuçlarının iptali için girişecekleri çalışmalar dağıtım şebekelerinin 30 yıllık geleceğini belirleyecek. İhalelere katılan firmaların etkili medya kuruluşlarına sahip olması ihale sonuçlarının kamuoyunda tartışılmasını şimdilik etkiledi.
   <br/>
   <br/>
   İhalenin sonucu: Diyet ödendi.
   <br/>
   <br/>
   Türkiye'nin en büyük özelleştirme girişimi olan 25 elektrik dağıtım şebekesinin özelleştirme ihaleleri Nisan 1996'da Refahyol döneminde açıldı. Refahyol Hükümeti'nin dağıtım şebekelerinin 30 yıllığına devir bedeli olarak sadece 2.6 milyar dolar isteyip daha sonra da bu parayı döviz üzerinden faizle şirketlere geri ödeyecek olması, dağıtım şebekelerinin devrini alacak şirketlerin ürün üretme ve satma sorunu olmadan büyük oranlarda kâr yapabilmeleri nedeniyle Türkiye'nin en büyük holdingleri bu ihalelere büyük ilgi gösterdiler. İhale açıklanıncaya kadar değişen iki hükümet döneminde de şirketler tüm güçleriyle ihale lobisi yaptılar. Kapasiteleri çok daha az olmasına rağmen daha önce özelleştirilen 4 bölgede Aktaş, Kepez, Çukurova ile Kayseri ve civarı elektrik şirketlerinin hukuk uyuşmazlıklarına rağmen gerek dağıtımdan gerekse borsadan yaptıkları yüksek kârlar dağıtım şebekeleri için iyi birer referans oldular. Refahyol döneminde, ihale sonuçlarının Refah Partisi'ne yakınlığıyla bilinen MÜSİAD üyelerinin lehlerine olacağına dair spekülasyonlar yapılıyordu. Anasol D Hükümeti döneminde ihale sonuçları hakkında çıkartılan spekülasyonlarda ibre ters döndü; kamuoyunda ihalelerde en büyük kârı Doğan Holding'in yapacağına dair tahminler oluşmaya başladı ve geçtiğimiz hafta açıklanan sonuçlarla kamuoyunun tahminleri doğru çıktı.
   <br/>
   <br/>
   Dağıtım şebekelerinin en büyüğü olan İstanbul'un Avrupa yakasını DoğanÇukurovaTekfen konsorsiyumu kazandı. Ancak bu konsorsiyumda pastanın yüzde 98'lik bölümü Doğan Holding'e ait. Doğan Holding'in kazandığı İstanbul'un Avrupa yakasındaki dağıtım ihalesi, tüm Türkiye'deki 25 dağıtım bölgesinin yaklaşık beşte birini oluşturuyor; sadece devir bedeli 500 milyon dolar. Dağıtım şebekelerinin özelleştirilmesine karşı çıkan çevrelerin az bulduğu bu 500 milyon dolar taksitler halinde hükümete ödenecek. Hükümetse bu devir bedelini döviz üzerinden yaklaşık yüzde 10 faizle Doğan Holding' e geri verecek. Doğan Holding bu ihaleyi almakla kesin olmayan rakamlarla 8 milyar dolar kazanç elde edecek. Kaybetme şansı ise, sözleşme hükümlerini tam olarak uygulasa bile imkansız gibi.
   <br/>
   <br/>
   İhale sözleşmesinde belirtilen her firmanın A grubu olarak adlandırılan en büyük dağıtım bölgelerinden sadece bir tanesinin işletmesini alabileceği maddesi, Doğan Holding'in hem İstanbul'un Avrupa yakasını hem de Ankara Kırıkkale bölgesini almasıyla ihlal oldu. Doğan Holding'in ihale sonuçları açıklandıktan sonra AnkaraKırıkkale bölgesini kazanan Barmek Şirketi'nde olan yüzde 33'lük hissesinden vazgeçtiğini açıklasa da; ihale sözleşmesinin ikinci kez ihlal edilmesi engellenemedi. Çünkü ihale komisyonu Barmek Şirketi'nin teklifini bütün olarak olarak değerlendirip, devir hakkını bu şirkete verdi. Şirketin yüzde 33'lük kısmını oluşturan Doğan Holding'in ortaklıktan çekilmesiyle Barmek'in dağıtımı hangi oranlarda gerçekleştirebileceği ise merak konusu..
   <br/>
   <br/>
   RTÜK 'yasası' kişiye özel değiştiriliyor
   <br/>
   <br/>
   İhale pastasından en büyük payı televizyon sahipleri alıyor. Patronlar, televizyon kanallarını kapatamayacaklarına göre TV kanallarını da kullanarak hükümeti yeni yasal düzenlemeler yapmaya zorluyorlar. Aslında dayatmalar ihale sonuçları açıklanmadan aylar öncesinden başladı. RTÜK'e yapılan baskıların arkasındaki en büyük sebep de buydu. RTÜK'te yapılmak istenen en büyük değişiklik kendileri için kısıtlayıcı hükümler içeren ünlü 29. madde.
   <br/>
   <br/>
   Radyo Televizyon Üst Kurulu Kanunu'nun değiştirilmek istenilen 29. maddesinin içeriği şöyle: "Belirli bir televizyon kuruluşunda, %10'dan fazla hissesi olanlar, devletten, diğer kamu tüzel kuruluşlarından ve bunların doğrudan doğruya veya dolaylı olarak katıldıkları teşebbüs ve ortaklıklardan herhangi bir taahhüt işini, doğrudan doğruya veya dolaylı olarak kabul edemezler ve menkul kıymetler borsalarında muamelede bulunamazlar." Oysa bu kısıtlayıcı maddenin aksine BursaYalova bölgesi TGRT'yle organik bağı olan İhlas Holding'e, KocaeliGebze bölgesi CTV'yle organik bağı olan Ceylan Holding'e ve İstanbul'un Avrupa yakası Kanal D ve ATV ile organik bağı olan şirketlere verildi. Şimdi son söz Danıştay'da. Eğer Danıştay da olur derse hukuka aykırı olarak bu medya kuruluşları ihaleleri kapmış olacaklar. Aksi halde ihale sonuçlarının iptaline karar verilecek. Ama ikinci durumun gerçekleşme ihtimaline karşın medya kuruluşları ta aylar öncesinden gerekli hazırlıklara başladılar. Bu girişimlerine hükümet nezdinde ve başka 'etkili' kesimlerden destek bulmuşlardı.
   <br/>
   <br/>
   Dayatmalarının başında kamu ihalelerine girişte kendileri için kısıtlayıcı hükümler içeren 29. maddenin değiştirilmesi geliyor. Aylar öncesinde fırtınalar koparan ve zamanın RTÜK Başkanı Orhan Oğuz'un istifasına da sebep olan RTÜK operasyonunun arkasındaki sebep de buydu. Milli Güvenlik Kurulu'nda görüşüldükten sonra Başbakanlık tarafından bir yazıyla Radyo Televizyon Üst Kurulu'na gönderilen hatta üst kurula dayatılan yazının içeriğinde de bu maddenin değiştirilmesine yönelik hazırlanacak yeni kanun tasarısı ve daha önce yapılan ulusal frekans ihalelerinin iptaline ilişkin dayatmalar vardı. RTÜK maddesinin uygulanıp uygulanmayacağına Danıştay karar verecek; Danıştay'ın yazılı hukuk kurallarını uygulamadaki titizliği düşünülürse RTÜK'ün 29. maddesinin hükümet tarafından değiştirilmesi an meselesi denilebilir.
   <br/>
   <br/>
   Gündem 'Kalemli ' ile saptırıldı mı?
   <br/>
   <br/>
   İhale sonuçlarının iptali için TESİŞ, KİGEM, MÜSİAD ve Elektrik Mühendisleri Odası mahkemeye; Doğruyol ve Refah Partisi araştırma önergesi için Meclis'e başvurmaya hazırlanıyor. Anasol D Hükümeti'nin kurulmasıyla birlikte kamuoyunda ihalelerin Doğan Holding'e verileceğine dair çıkartılan eleştiri bombardımanı ise bugünlerde çok cılız olarak yürütülüyor. Bunun en büyük sebebini ANAP Kocaeli Milletvekili Hayrettin Uzun, 'Mustafa Kalemli' olayını, medyada gereğinden çok daha fazla abartılarak sunulması ve gündemin bu yolla işgal edilerek ihale sonuçlarının tartışmasının engellenmesi olarak gösteriyor. Uzun "Kalemli olayının enerji ihalelerinin açıklandığı hafta parlatılarak verilmesi enerji ihalelerinin konuşulmasını engelledi. Ben inanıyorum ki Kalemli olayı olmasaydı bile ihale sonuçlarının konuşulmasını engellemek için başka bir olay gündemi işgal ederdi" diyor.
   <br/>
   <br/>
   İhale sonuçlarını kamuoyunda en çok eleştiren kişilerden birisi olan Refahyol döneminin Enerji Bakanı Recai Kutan sözleşme şartlarının ihaleye katılan firmaları gözettiğini söylese de; bu sözleşme maddeleri kendi bakanlığı döneminde belirlendi ve yine ihaleyi kazanan televizyon sahipleri kendi döneminde teklifleri verdiler. Recai Kutan firmalardan teklifleri alırken televizyon sahiplerini tam olarak belirleyemedikleri ve televizyonların ayrı şirketlere ait olduğu için zihinlerinin karıştığı savunmasını yapıyor. Recai Kutan, İstanbul için en iyi teklifi Park Holding'in verdiğini iddia ediyor.
   <br/>
   <br/>
   Doğan Holding, hükümetin ihale sonuçlarını kendilerine vererek bir anlamda diyet ödediği yönündeki eleştirilere kendi medya grubuna bağlı gazetelere verdiği tam sayfa ilanlarla cevap verdi. Bu cevap "Türkiye, bütün bu şer odaklarına rağmen bir hukuk devletidir ve öyle kalacaktır" diyerek bitiyor. Evet.. Türkiye'nin bir hukuk devleti olup olmadığı elektrik dağıtım şebekelerinin ihale sonuçlarının kesinleşmesiyle belli olacak!..
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BBD3FCCB67DAB795DDB5E6E8E9125865?newsId=3389), [web.archive.org (arşiv bağlantısı)](http://web.archive.org/web/20141025140233/http://www.aksiyon.com.tr:80/aksiyon/newsDetail_getNewsById.action;jsessionid=BBD3FCCB67DAB795DDB5E6E8E9125865?newsId=3389)
