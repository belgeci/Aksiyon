# Trafik canavarına demir kelepçe

*Yasin Yağcı - Semih İnceöz 1997.09.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk demiryolculuğunun "paşa"sı Haydarpaşa Garı'na veya Sirkeci Garı'na gittiğinizi düşünün, ya da Ankara'daki tren garındasınız.
  </font>
 </div>
 <div id="newsText">
  <font class="detail-text">
   Mekan farketmiyor, şartlar aynı; bakımsız ve pislik içindeki gar binaları, yılgın ve isteksiz personel, rayların üzerinde ayakta durmaya çalışan kırıkdökük, yıllanmış, yılgın trenler... Son yıllarda iyice artan bu görüntüler demiryollarımızın en belirgin vasıfları. Trene binmiş olmanın imtiyaz sayıldığı günler geride kaldı. Yolcu da yükçü de kaçtı.
   <br/>
   <br/>
   Aynı şekilde bir başka ülkenin, mesela İsviçre'nin veya Japonya'nın herhangi bir istasyonuna giderseniz bu sefer tam tersi bir manzara ile karşılaşırsınız. Bizim garlarımızda ne kadar pislik varsa oralarda o kadar temizdir mekanlar. İnsana alaka gösteren bir personel tipi çıkar karşınıza. Bizde kir pas içinde hizmet etmeye çalışan lokomotifleri, vagonları orada ancak müzede görebilirsiniz.
   <br/>
   <br/>
   Bir zamanlar gözbebeğimiz olan demiryolları nasıl oldu da bu hale geldi dersiniz. Ve her platformda kendimize örnek aldığımızı defalarca dile getirdiğimiz gelişmiş ülkelerin bu pratik uygulamalarından kaçınmamızın sebebi hikmeti nedir diye sorarsınız.
   <br/>
   <br/>
   Kara ve havayolunun gelişmesiyle alarm vermeye başlayan "kara tren"i düzlüğe çıkarmak için yıllardır birçok çözüm teklifleri getirildi, çok konuşuldu, "kurtarma projeleri" hiçbir zaman raftan alınıp raya indirilemedi, tozlanmaya bırakıldı. Zarar ve telaş arttıkça gelinen noktayı muhafaza etmek kâr sayıldı. Bugünlerde TCDD'nin kurtarılması için bazı kıpırdanmalar göze çarpıyor. Kuruma çağdaş bir görünüm kazandırmak için Dünya Bankası kollarını sıvamaya başladı. Japonya'nın Dünya Bankası'nın kullanımına sunduğu fondan bir milyon dolar TCDD'ye hibe edildi. Fakat bu yardım kendi danışman şirketlerinden birisinin kurum hakkında bir rapor hazırlaması şartıyla verildi. Bunun için de İngiliz danışmanlık şirketi BoozAllen and Hamilton (BAH) tarafından bir rapor hazırlandı. Rapora göre ilk etapta halledilmesi gereken sorunlar özetle şöyle:
   <br/>
   <br/>
   Yeni yatırımlar kendi kendini finanse edebilecek, kısa dönemde getiri sağlayacak projelerle sınırlandırılmalı.
   <br/>
   <br/>
   Yolcu taşımacılığında amaç, tren sayısını azaltmak, yolcuyu artırıp maliyeti düşürmek olmalı; zarar eden hizmetler iptal edilmeli.
   <br/>
   <br/>
   TCDD'de anahat yolcu hizmetleri, Ankaraİstanbul arası anahat prestij trenleri ve  sınırlı  sayıda  şehirlerarası anahat trenleri ile sınırlı olmalı.
   <br/>
   <br/>
   Demiryolu ile doğrudan ilgisi bulunmayan ortaklıklar, fabrikalar, limanlar, hastaneler tasfiye edilerek demiryolu işletmeciliği üzerinde yoğunlaşılmalı.
   <br/>
   <br/>
   İdari giderler ve personel maliyeti en aza indirilmeli.
   <br/>
   <br/>
   "Kâr eden demiryolu mu var?"
   <br/>
   <br/>
   Aslında birkaç demiryolu mensubunu dinlemek, öyle sıkı bir araştırmaya, koşuşturmaya gerek bırakmadan TCDD'nin hastalıklarını günyüzüne çıkarmaya yetiyor. Türkiye'de demiryolunun kısmi felç haline girdiğinin o kadar çok belirgin işareti var ki. Demiryolunun geldiği (ya da kaldığı) noktayı anlayabilmek için, aslında şu bilgiler bile yeterli: 47 km'lik Tecer Kangal demiryolu inşaatı 23 yıldır sürüyor. HanlıBostankaya (44,5 km) demiryolu inşaatı 16, 32 km'lik Menemen Aliağa demiryolu 14, Ankaraİstanbul sürat demiryolu SincanÇayırhan bölümü (85 km) 18 yıldır devam ediyor. 1950 yılından bu yana 788 km demiryoluna karşılık 1200 km otoyolu yapıldı. 1994 yılında karayollarına yatırım için ayrılan pay yüzde 73, buna karşılık demiryollarına ayrılan pay ancak yüzde 7. Toplu yolcu taşımacılığında demiryollarının payı 1955 yılında yüzde 24 iken 1994 yılında yüzde 4'e düştü. Gelişmiş ülkelerde elektrikli taşıma oranı yüzde 82, Türkiye'de bu oran yüzde 8.1.
   <br/>
   <br/>
   Tam 37 yıldır zarar ederek belki de dünyada eşi benzeri görülmemiş ve görülmeyecek bir ilke imza atmış durumda TCDD. 1993'te 8 trilyon, 94'te ise 40 trilyona yakın zarar etti. Bu yılki zararını kimse tahmin etmek bile istemiyor. Diğer KİT'ler gibi TCDD'nin de finansman dengesi bozulmuş. 1959 yılından bu yana hiç kâr edemeyen TCDD 1959 yılında 55 milyon, 1965 yılında 262 milyon, 1970 yılında 991 milyon, 1975 yılında 1 milyar 70 milyon lira zarar ederek bir rekora imza attı. Kurumun geçen yılki toplam giderleri 57 trilyon iken gelirleri sadece 19 trilyon olarak gerçekleşti.
   <br/>
   <br/>
   Giderek azalan geliri, giderlerinin ancak yüzde 25'ini karşılayabiliyor. Örneğin 1994'te 5.2 trilyon gelire karşılık sadece personel gideri 5.7 trilyon. SSK ve vergi borçları yüzünden TCDD'nin kapısı hacizciler tarafından sık sık çalınmaya başlamış. Japonya'da, Fransa'da saatte 300 km. hız yapan "uzay trenler"e halkın hücum ettiği bir zamanda, bizim TCDD'nin büyükleri şu savunmayı yapabiliyorlar: "Dünyada kâr eden demiryolu yoktur."
   <br/>
   <br/>
   Avrupa ve Amerika'da trenler saatte 400 kilometreye kadar çıkan hızlara ulaşırken, Türkiye'dekilerin hızı saatte 50 kilometreye ancak çıkabilmekte. Yine Japonya'da 600 km'lik OsakaTokyo hattı 2 saatte alınırken, Türkiye'de 577 kilometrelik İstanbulAnkara arası Bilecik ve Eskişehir'den dolanarak 8 saatte katediliyor. Bir çok Avrupa ülkesinden bu denli geri bıraktırılmış demiryolları, "zarar etmesi normaldir" mantığını normal kılmakta.
   <br/>
   <br/>
   Raylar üstündü 139 yıl
   <br/>
   <br/>
   1825 yılında ilk ticari demiryolunun İngiltere'de faaliyete geçmesi, dünya üzerinde bir ulaşım devrimi başlatmıştı. Yeni demir at, bütün sanayii değiştirmişti. Ondokuzuncu yüzyıl sonunda elektrikli demiryolu sistemleri devreye girince insanlar çok uzaklara daha çabuk gitmeye başladılar. Ancak özel arabaların geniş halk kitlelerine dönük olarak üretilmesinden sonra gerileme dönemine girildi. Yetmişli seksenli yıllarda bütün dünyada otomobil sahibi olabilmek için bir yarış başladı. Bu yarışa nüfuslarının ancak üçte bir kısmının otomobile ayıracak parası olan ülkeler de dahil olmuşlardı. Havayollarına olan rağbetin artması ve karayolu taşımacılığının güçlenmesi ile birçok ülkedeki demiryolu sistemleri, bu asrın başında taşımakta oldukları yolcu ve eşyadan daha azını taşır oldu.
   <br/>
   <br/>
   Türkiye'de ilk demiryolu inşaatına 1856 yılında bir İngiliz şirketince İzmirAydın arasında başlanmış. Cumhuriyet Türkiyesi daha yaşını doldurmadan, Osmanlı'dan kalan yaklaşık 4 bin km'lik demiryolu 1924'te millileştirilmiş. Karma bütçeli bir devlet kuruluşu olarak yapılandırılan demiryollarının adı önce "Devlet Demiryolları Müdüriyeti Umumiyesi", 1927 yılında da "Devlet Demiryolları ve Limanları İdarei Umumiyesi" olmuş. 1953 yılında şimdiki adını alarak kamu iksitadi teşebbüsü, 1984 yılında da Turgut Özal tarafından kamu iktisadi kuruluşu şekline dönüştürülmüş. 1968 yılından sonra AnkaraHaydarpaşa hattından başlayarak elektrifikasyon ve sinyalizasyona geçilmeye başlanmış, 19721982 dönemi için 10 yıllık bir master plan hazırlanmış. Birinci beş yıllık planın uygulaması olarak 1963 yılından sonra, demiryolu çeken araçlarında modernleşmeye gidilmiş, buharlı lokomotiflerin yerine önce dizel elektrikli, daha sonra elektrikli anahat lokomotifleri devreye girmiş. Ancak bütün bu gelişmeleri yeterli bulan bir kişi bile yok "camiada." Bu yeniliklerin, şartların ve teknolojinin bir "itmesi" olduğunu kabul ediyor "raycılar."
   <br/>
   <br/>
   Karayolu lobisi etkin konumda
   <br/>
   <br/>
   Yirminci yüzyılda yaşanmakta olan taşımacılık problemleri, demiryollarının içinde ağırlıklı yer aldığı genel bir nakliye sistemi oluşturularak çözülebilir. Demiryollarının havayolları veya karayolu taşımacılığına göre üstün olan birçok yönü var. Bu faydaların başında güvenlik gelmekte. Karayollarında olan kazalar gazete sayfalarında çok daha fazla yer kaplamakla beraber demiryollarındaki kaza sayıları, karayollarında meydana gelenlerden çok daha az. Kazaların insan sağlığına verdiği zararlar ve sebep olduğu ölümler bilinen hususlar. Kazaların mali yönü ise hiç üzerinde durulmayan fakat ülke ekonomisine verdiği kayıplar açısından son derece önemli bir husus. Bu maliyetlerin değerlendirmesini yapmak çok zor olmakla beraber bunların arasında alınamayan ücretler, mal kaybı, tamir masrafları, hastane, yasal ve idari giderler ve ilk yardım servisleri de göz ardı edilmemeli.
   <br/>
   <br/>
   Diğer ulaşım sistemlerine oranla bu denli avantaj içeren demiryollarının geri kalmasının ardındaki sebeplerin başında uzmanlara göre otomotiv ve yan sanayinin çalışmalarının büyük etkisi var. Mimarlar Odası eski Başkanlarından Oktay Ekinci bu görüşü savunanlardan: "Petrol tröstlerinin çıkarlarını gözeten Dünya Bankası demiryollarına destek vermemiş, otoyol projelerine sürekli kredi vermiş. Türkiye de bu tuzağın içerisinde uzun yıllarca kalarak demiryollarını köreltmiş, karayolu tuzağı haline gelen bir ülke olmuştur. İşte trafik canavarı filan deniliyor. Eğer bir canavar varsa o da karayolu lobisidir. Bu politikayı Türkiye'ye kazandıran herkes de bu canavarın organlarıdır."
   <br/>
   <br/>
   Birleşik Taşımacılık Sendikası Başkanı Orhan Altuğ da aynı görüşü savunmakta. Altuğ'a göre demiryollarının geri bıraktırılmasının ilk adımları İkinci Dünya Savaşı'ndan sonra yapılan Marshall yardımları ile atılmaya başlandı: "Türkiye'de İkinci Dünya Savaşı'ndan sonra bir dönüm noktası yaşandı. Özellikle Marshall yardımlarından sonra Türkiye'de ulaşım politikaları karayolları lehine oluşturulmaya başlandı. Bu yardımı yapanlar bunu ön koşul olarak öne sürmüşlerdi. Nedeni çok açık; ürettikleri otamobillere pazar arıyorlardı. Dünyada karayollarına paralel olarak demiryolları geliştirilirken Türkiye'de bu yapılmadı. Amerika'da ve Avrupa'da ki bunlar otomobil üreticileridirler demiryolları gelişmiş durumda."
   <br/>
   <br/>
   Rahmetli Turgut Özal döneminde yapılması öngörülen ve Ankaraİstanbul arasını üç saate kadar indirecek "Hızlı Tren" projesinin hayatiyet kazanamamasının ardında da yine aynı lobilerin olduğu dile getiriliyor. Sözkonusu proje kapsamında açılması tasarlanan Ayaş yakınlarındaki tünelin yapımının bazı otobüs firmaları tarafından geciktirildiği belirtiliyor. Atatürk Üniversitesi öğretim üyelerinden Hayati Uzunay da bu noktaya dikkat çekiyor: "Ham petrol ithalatı 25 milyon tona ulaşan bir ülke için "elektrifikasyon" şebekesi kurulmuş bir demiryolu toplu taşımacılığı ülke ekonomisine büyük yararlar sağlayacaktır. Bu meyanda Ankaraİstanbul seyahat süresini 34 saate düşüreceğini bildiğimiz "Ayaş Tüneli" projesi acaba birileri mi engelliyor ki, uzun yıllardan beri tamamlanamadı. Şayet böyle bir durum söz konusu ise, yapımını ve işletme haklarını o firmalara verelim."
   <br/>
   <br/>
   Askeri yükler ücretsiz taşınıyor
   <br/>
   <br/>
   Türkiye'de demiryollarının modernleşme ihtiyacı gerekli parasal kaynağın ayrılmaması ve yatırımların yenilenmemesi sonucu yetersiz kalırken, demiryolu taşımacılığının tüm taşımacılık içinde payı da giderek geriledi. Bu gerilemeye ilişkin önleyici tedbirler de alınmadı. TCDD'nin maddi açıdan en verimli üniteleri liman işletmeleri. TCDD, ağırlıklı olarak hâlâ yüzyılın başlarındaki teknolojiyi kullanıyor. Örneğin 1930'lu yıllarda trenlerin hız limitleri 60 kilometre idi. Bugün de aynı. Yani Ankaraİstanbul arası 1930'lu yıllarda kaç saat sürüyor idiyse bugün de aynı sürüyor.
   <br/>
   <br/>
   1987 yılından bu yana dış kaynak kullanmaya başlayan kurumun faaliyet dışı giderleri de çoğalmış durumda. Son yıllarda vergi yüzsüzleri sıralamasında yer alan TCDD'nin borçlarının büyük oranını faizler oluşturuyor. Her yıl 3.2 trilyon lira dış ve 11.8 trilyon lira da iç borç ödemek zorunda kalan TCDD bu yükün altında eziliyor adeta. 1996 yılında yaklaşık olarak zarar ettiği kırk trilyon liranın yüzde altmış beşini özel bankalardan alınan kredilerin faizleri oluşturuyor. Genel Müdür Tekin Çınar'a göre en önemli sorun alınan kredilerin geri ödenememesi: "Yeni yatırımların olabilmesi için alınan krediler, kuruluşumuz üzerinde önemli bir yük oluşturmakta ve finansal problemlere yol açmaktadır. Bu nedenle gerekli yatırımlarımız ertelenmekte ve kamuoyunun beklentileri istenilen boyutta karşılanamamaktadır."  Aslında bir KİT olan kurumun zarar etmesi Türkiye şartlarında normal karşılanabilir. Anormal olan ise neden TCDD'nin zarar eden KİT'lerin en başında geldiğidir.
   <br/>
   <br/>
   Demiryollarının zarar etmesiyle ilgili dile getirilen iddialar arasında askerler ile ilgili olanı hayli dikkat çekici. Bugün TCDD'nin yönetim kadrosunun büyük çoğunluğu asker emeklilerinden oluşuyor. Böylesi bir yapılanma doğal olarak hem askeri bir disiplin ve hiyerarşiyi yönetim faaliyetlerine yansıtır hem de yeni yapılanmaları etkiler. Öte yandan TCDD'nin taşıdığı yüklerin yarısından fazlası askeri mühimmat ve yükler. Bunda şaşıracak bir şey yok denilebilir. Ama eğer askeriye taşıttığı yükler için TCDD'ye para ödemiyorsa şaşılacak çok şey var.
   <br/>
   <br/>
   Ülkemizde şu anki tabloya bakıldığında kara, deniz, hava, demiryolu ve diğer ulaşım sistemleri arasında gerek ulaşım sektöründen aldıkları pay, gerekse yatırım ödenekleri açısından büyük farklar var.
   <br/>
   <br/>
   Demiryollarına ayrılan ödenekler her sene azalmakta. 1950 yılında Bayındırlık Bakanlığı'na karayolu ve demiryolu için verilen ödeneklerde karayoluna ayrılan pay demiryoluna ayrılandan üç kat daha fazlaydı. Bu oran 1976 yılında 34, 1995 yılında ise 60 katına kadar çıkmış.
   <br/>
   <br/>
   Oysa günümüz dünyasında demiryolu ulaşımı; hat kapasitesi, arazi işgali, yapım maliyeti, kullanım ömrü, enerji tüketimi, çevre gibi konulardaki avantajlarının yanında, en güvenli ulaşım aracı olması, petrolden bağımsızlığı gibi birçok nedenlerden modern dünyada toplu taşımacılığın tek ulaşım aracı olarak kabul edilmekte, yatırım payları bu sektörde yoğunlaşmakta.
   <br/>
   <br/>
   Örneğin düz bir arazide çift hatlı, sinyalli ve elektrikli 12 km.lik demiryolunun maliyeti, 2x3 şeritli 1 km.lik otoyolun maliyetinden %30 daha ucuz. Karayolu taşıma sistemi kısa mesafeli ve parça taşımalarda belki demiryoluna yakın bir ekonomiklik arz etse de, demiryolu taşımacılığı 250 km.den daha uzun mesafeli ve blok nitelikli taşımalarda en uygun ve ekonomik taşıma sistemi. Tüm avantajlarına rağmen demiryollarımızın neden bu kadar harap bir durumda olduğunu Birleşik Taşımacılık Sendikası Başkanı Orhan Altuğ şöyle açıklıyor: "Diyorlar ki demiryolları yeniden yapılandırılmalıdır. Demiryollarının idari açıdan yapılandırılması bir ihtiyaç. Ama özellikle İngiliz danışman şirketin sunduğu raporda yeniden yapılandırma adı altında bir tasfiye sözkonusu. Yeniden yapılandırmayı isteyen Türkiye değil, Dünya Bankası. Bir Amerikan şirketine 1 milyon dolar veriyor ve bir yapılandırma raporu hazırlamasını istiyor. Bu 1 milyon dolar Japonya'nın Dünya Bankası'nın kullanımına sunduğu fonların içinden alınmıştır. Herşeyden evvel bir yabancı şirketin yapması art niyet taşıyor kanımca. Bu yapılanmanın teşhisini neden bizim insanlarımız yapmıyor? Demiryollarında yakıt olarak petrol kullanılıyor. Petrolü de dışarıdan alıyoruz. Oysa en ekonomik ve çevreye zarar vermeyen enerji elektrik enerjisidir. Şimdi bu raporu hazırlayanlar diyorlar ki elektrik sizin için lükstür, siz petrol kullanın. Tüm araştırmalar göstermiştir ki elektrik enerjisi petrole oranla yüzde kırk daha avantajlıdır. Tüm bunlar etkin çevrelerin bir oyunudur."
   <br/>
   <br/>
   Herkese bir makam
   <br/>
   <br/>
   TCDD'nin 5 bin civarında çalışanı var. Tipik bir KİT havasına bürünen kurumda içinden çıkılmaz bir yığılma yaşanıyor. Bazı birimler eleman azlığından kıvranırken, bazı kısımlarda ihtiyacın birkaç katı personel çalışıyor. Uzun süre 9 adet daire başkanlığıyla idare edilen merkez teşkilatı, iş hacminde önemli bir değişiklik olmamasına rağmen, daire başkanlığı sayısını birkaç yıl içinde 18'e çıkardı. Demiryollarında kokuşmuşluğun öyle bir ölçüsü var ki, neredeyse herkese bir makam, bir koltuk ihdas ediliyor. Daire başkan yardımcısı sayısı 1994'te 40'tan 57'ye yükseldi. 101 olan şube müdürü sayısı 1994'te 236'ya, 109 olan şube müdür yardımcısı sayısı da 167'ye çıkartıldı. Büro şefi sayısı 87'den 200'e fırlarken, hizmet üretimi ise her geçen gün geriliyor.
   <br/>
   <br/>
   Son on yılda toplam personel sayısında 1520 bin azalma sağlanarak, istihdam kuruluşu olmaktan bir ölçüde kurtulmaya çalışan işletmenin bugünkü personel durumu, 1993 yılı sonu itibarıyle; memur: 2.616, sözleşmeli: 22.567, daimi işçi: 17.155, geçici işçi: 6.349 olmak üzere toplam 48.687 kişi. Bağlı ortaklıklardaki sayı da gözönüne alınırsa bu rakam toplam 55.223'e ulaşıyor.
   <br/>
   <br/>
   Son dönemlerde personel alımlarındaki kısıtlamalara rağmen kurumda çalışanların sayısı hat safhada. Üstelik bu çalışanların yarısından fazlası masa başında meşgul. Mesela Eğirdir istasyonuna tren bir geliş ve bir de gidiş olmak üzere günde iki kere uğruyor. Buna mukabil personel tam takım görev başında. Bu istasyonda santral memurunun bile olması aslında her şeyi çok güzel gözler önüne sermekte.
   <br/>
   <br/>
   TCDD Genel Müdürü Tekin Çınar da personel sorununun, kurumun temel sıkıntılarından olduğunu ifade ederek, "Bazı birimlerdeki kadro şişkinlikleri mevcut şartlarda ve yasal çerçeve kapsamında eritilememekte. Aktif hizmet veren makinist, tren şefi, makasçı gibi faal personel ihtiyacımız giderek artıyor" diyor. Bunun yanısıra iş başına gelen her hükümetin kendi istekleri doğrultusunda hareket müdürleri ataması istikrarlı bir yapılanmanın sürmesini olumsuz yönde etkiliyor. TCDD'de 1960 yılından bu yana genel müdürlük 17 kez değişikliğe uğradı.
   <br/>
   <br/>
   İhaleler planlı yapılmıyor
   <br/>
   <br/>
   Dünyada demiryolu ikinci doğuşunu yaşarken, mesela Japonya'da saatte 300 km'yi aşan trenler devreye girerken, Türkiye'de demiryolu ciddi bir nefes darlığı çekiyor. Hükümet düzeyindeki gözetimi, koordinasyonu ve ilişkileri Ulaştırma Bakanlığı'nca yürütülmekte olan Türkiye Cumhuriyeti Devlet Demiryolları (TCDD) Genel Müdürlüğü İşletmesi'nin merkezi yönetimi 18 İhtisas Daire Başkanlığı ile, Teftiş Kurulu ve Savunma birimlerinden oluşmakta; demiryolu taşımacılığı ile ilgili hizmetler ise merkezleri İstanbul, Ankara, İzmir, Sivas, Malatya, Adana ve Afyon'da olmak üzere yedi Bölge Başmüdürlüğü tarafından yürütülmekte. Ayrıca, demiryolu şebekesine bağlı bulunan Haydarpaşa, Derince, Bandırma, İzmir, Mersin, İskenderun ve Samsun limanları TCDD tarafından işletilmekte.
   <br/>
   <br/>
   Gelişmiş ülkelerde yüklerin yüzde 90'ı demiryolu vasıtasıyla taşınıyor. Bizde ise demiryolunun yük taşınmasındaki payı ancak yüzde 11. En sağlam otoyolun ömrü 15 seneyi geçmezken, demiryolunun ömrü en az 30 yıl. Kuruma modern teknikleri kazandırmak gayesiyle yapılan yeniliklerin bir çoğunun yanlış planlamalar ve yanlış ihaleler sonucu yapılıyor olması kurumu trilyonlarca lira zarara sokmakta. Bu duruma en uygun örneklerden bir tanesi KapıkuleÇerkezköy arasında açılan istasyon ve hatlar. Ankara'ya kadar uzanan bu hat daha önceden bir plan ve program çerçevesinde yapılmadığı için bugün faaliyete geçmesine rağmen kullanılamıyor. Elektrikli hat bitmiş olmasına rağmen bu sisteme uygun lokomotifin ülkemizde bulunmayışı sebebiyle Demiryolu Tesisler Dairesi'nin önceden incelemeden yaptığı bu yeniliğin(!) üç, dört sene önceki fiyatlar ile kuruma maliyeti üç trilyon lira.
   <br/>
   <br/>
   Yoklukla mücadele
   <br/>
   <br/>
   Demiryolu çalışanları, devletin ve ilgili bakanlığın demiryollarına ilgisinin giderek azaldığını, Ulaştırma Bakanının açılış ve sergilere katılmak, kendi seçim bölgesine tren seferlerini başlatmak gibi işler dışında demiryollarıyla ilgilenmediğini belirtiyorlar: "Demiryollarına miadını doldurmuş bir sektör gözüyle bakıyor büyüklerimiz. Bizimle ilgilenen, sıkıntılarımızı dinleyen yok. Uygun olmayan şartlarda çalışmak şevkimizi kırıyor. Günü kurtarmaya çalışıyoruz" diyorlar.
   <br/>
   <br/>
   Çok vahimdir ki, tren şefinin elinde telsiz bulunmaz, makinistin kullanacağı telsiz kalitesizliğinden çalışmaz ya da ağır aksak çalışır. Makiniste yola çıkış emri hareketten birkaç saat önce, hatta 15 dakika önce verilir. Makinist, lokomotifte yedeğini bulamayacağı için çantasında 2025 bin liralık ampul taşımak durumundadır. Yola çıkacak makiniste ve yardımcısına yiyecek (kumanya) verilmez. 300 kişilik treni açlık ve geçim kaygısının sürdüğü uzun bir yolculuğa çıkaran 'kahraman makinist(!)' nihayet varacağı istasyona ulaşır. Yarım yamalak uyur, tekrar geri döneceğinden yiyeceğini almak için alışveriş eder ve tekrar yola çıkar... Kahraman makinistin bireysel sıkıntıları depreşmeye, ayağı tökezlemeye, gözleri uykuya dalmaya görsün; anlık bir dikkatsizliğin maddimanevi zararı kadar, ölen ve sakat kalanların vebalinin baskısı altında ezilir. O artık 'katil makinist'tir. Herkesin suçlu aradığı kaza mahallinde bir günah keçisidir. Yönetim; bakanıyla, genel müdürüyle kendini aklamak için alelacele hiçbir anayasada, kanunda ve yönetmelikte görülmeyecek şekilde makinistini suçlar, yargılar, cezalandırır ve genel olarak derhal işten kovar. Oysa, lokomotife binmemiş, bırakınız demiryollarının, makinistin bile verimli çalışma şartlarını iyileştirmemiş yöneticilerin ilgisizlik ve keyfiyetinin aksine makinistlerin hata yapmaması insanüstü gayretlerinin bir sonucudur.
   <br/>
   <br/>
   Demiryollarında kilit personel olan, makinistlerin ve disgeççelerin eğitim düzeyleri de son derece ilkel ve yetersiz. İşletmenin 4000 makinist ihtiyacına yönelik ciddi birtakım tedbirler alınmamakta, emekli olan ve çeşitli sebeplerle giderek azalan tecrübeli makinistlerin yerine yenileri yetiştirilmemekte. Tüm yük, 20002300 arasında değişen makinistlerin sırtına yüklenilmekte. Bir makinist, ortalama % 50 oranında fazla çalıştırılmakta, buna karşılık hak ettikleri parayı yönetmelik gereği alamamaktalar. Demiryollarının önümüzdeki günlerde aşması gereken en önemli sorun büyük oranda makinist istihdam etmek ve makinist yetiştirmek olmalıdır.
   <br/>
   <br/>
   Demiryollarının sorunları
   <br/>
   <br/>
   * Demiryollarında 1000 km yol yenilenmesi gerekirken yeterli yol yenilenmemiştir. Bugün kullanılan 140 yıllık yollar yenilenmeden bırakınız hızlı treni, normal trenler bile risksiz çalışamaz. Şu anda 300 metre kurp (viraj) olan demiryollarımızda, hızlı trenin çalışması için 3000 metreden az viraj olmamalıdır. Kısaca, yollar iyileştirilmeli, kurplar genişletilmelidir.
   <br/>
   <br/>
   * Vagonlar ilkeldir. Her türlü konfordan uzaktır. Özellikle, Ankaraİstanbul, Ankaraİzmir hatlarının dışındaki hatlarda bu ilkellik ve konforsuzluk insanı rahatsız edici boyuttadır.
   <br/>
   <br/>
   * Toshiba denilen 4300 beygir gücündeki elektrikli lokomotifler Divriğiİskenderun arasında cevher taşıması işi için alınmış, ancak yolcu trenlerinde kullanılmaktadır. Bu lokomotiflerin yolcu trenlerinde çalıştırılması bir kısım uzmanlarca inayet olarak nitelendirilmektedir.
   <br/>
   <br/>
   * Demiryollarında tüm dünyanın uyguladığı otomatik durdurma sistemine sür'atle geçilmesi gerekir. Makinist hatasını anında önleyecek ve kaza riskini çok azaltacak bu sistemin kurulmasında çok geç kalınmıştır.
   <br/>
   <br/>
   *19932002 yıllarını kapsayan, bakanlığın kabul ve ilan ettiği Ulaştırma Master Planı'nda demiryolları ile ilgili önemli hususlara yer verilmiştir. En azından bu plana bağlı kalınmalı ve kabul edilmiş hedeflere geliştirilerekulaşılmalıdır.
   <br/>
   <br/>
   *Demiryolları mahfillerinde, devlet ve hükümetler bazı politikalarını ve hesaplarını TCDD'ye yüklemeseydi geçen yıl herşeye rağmen TCDD 1 trilyon lira kâr edecekti yorumu yapılıyor.
   <br/>
   <br/>
   *Yetişmiş eleman sıkıntısı çekilmekte. Mesela bir makinist 36 saat görev yapmak zorunda kalıyor. Bu da istenmeyen bazı üzücü durumların ortaya çıkmasına sebebiyet vermekte.
   <br/>
   <br/>
   Tekin ÇINAR (TCDD Genel Müdürü): Türkiye'de tecrübe sahibi bir şirket yok
   <br/>
   <br/>
   Kuruluşumuzun önemli sorunlarından bir tanesi personel sorunu. Aktif hizmet veren makinist, tren şefi, makasçı vb. faal personel ihtiyacı giderek artmakta. TCDD'nin daha iyiye gidebilmesi için bir yeniden yapılanma projesi geliştiriliyor. Kuruluşumuz, iç dinamikleri bakımından böylesi bir çalışmayı yürütebilecek yeterliliğe sahip olmakla birlikte, konusunda deneyim sahibi olmuş bir firmanın yardım ve desteğini almayı akılcı bir çözüm olarak düşünmüştür. Türkiye'de bu konuda tecrübeye sahip bir firma bulunmamaktadır. Bu yüzden ihale BOOZ ALLEN/ HAMİLTON firmasında kalmıştır.
   <br/>
   <br/>
   Ali İhsan İLKBAHAR (Otomotiv Sanayii Derneği Başkanı)
   <br/>
   <br/>
   Ankara'nın desteklemesi lazım
   <br/>
   <br/>
   Öğrencilik yıllarımızda demiryollarını desteklerdik, yine de  destekleriz. Ama tabii ki iyi işletilecekse iyi yapılacaksa. Trafiği azaltacağı için, ana yollar daha iyi olacağı için demiryolarını şiddetle desteklemek lazımdır. Ama bu otomobil talebini azaltmaz. Türkiye'de demiryollarına hemen hemen yatırım yapılmadı. Yapılsaydı bu kadar geri kalmazdı. Demiryoluna Ankara'nın destek vermesi lazım. Türkiye'nin artık doğru dürüst bir demiryoluna ihtiyacı var. Hızlı giden, iyi çalışan, iyi hizmet veren, garından trenine kadar her tarafı eksiksiz çalışan, geç kalmayan bir sistemin kurulması gerekir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=505E0428E02B63665F915C6356A4C568?newsId=2985), [web.archive.org (arşiv bağlantısı)](http://web.archive.org/web/20120725095326/http://www.aksiyon.com.tr:80/aksiyon/newsDetail_getNewsById.action;jsessionid=505E0428E02B63665F915C6356A4C568?newsId=2985)
