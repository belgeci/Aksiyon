# Kamyoncular üzerinden nüfuz savaşı

*Abdullah Özyurt 2004.09.27*

<div bgcolor="#FFFEF6">
 <font>
  <img border="0" height="1" src="/web/20051220022330im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051220022330im_/http://www.aksiyon.com.tr/resim/512/40.jpg" vspace="5"/>
  </p>
 </font>
 <font class="content">
  BAĞDAT / CİZRE / HATAY - Irak’ta sadece Türk kamyon şoförleri kaçırılıyor. Çünkü Türklerin elindeki taşımacılık sektöründe 10 bin kamyoncu çalışıyor. Fakat, terörün ardında “Amerikan işgaline direnenler var” diye kestirip atmak sorunun cevabı değil. Direnişçilerin ‘siyasi hedefleri’ ve ‘kimlikleri’ net biçimde ortada yok. Günde iki bin kamyonun giriş yaptığı Irak topraklarında kamyoncular üzerinden Türkiye’yle mi savaşılıyor?
  <br>
   Irak’ta Türk kamyonlarına yönelik saldırıların son 3-4 ayda yoğunlaşması, halkın ülkedeki diğer Türklere bakışının değişmesine de neden oldu. Önceleri Irak’ın güney illerine kadar gelen kamyoncularımız, saldırılarla birlikte Musul-Bağdat arasındaki Beji kentinden aşağıya inmemeye başladı.
  </br>
 </font>
 <p>
  <font class="content">
   Olayların başladığı günlerde eylemler kimse tarafından üstlenilmiyordu. Çoğunlukla silahlı saldırı şeklinde gerçekleşen eylemlerin arkasında kimin olduğu anlaşılamadı. Kimi kaynaklar, saldırıların arkasında Türk kamyoncuları kendilerine rakip olarak gören Iraklı kamyoncuların olduğunu dahi iddia etti.
   <br>
    <br/>
    Öte yandan, ileriki dönemlerde kamyoncularımızın güvenliğinin sağlanması konusunda Iraklı otoritelerle Türkiye arasında yapılan görüşmelerde dikkat çekici açıklamalar yapıldı. Türk kamyonculara yönelik saldırıları önleyebileceğini belirten Kürt lider Celal Talabani, kamyoncularımızın güzergâh değiştirerek kendi bölgesi olan Süleymaniye’den geçmesini teklif etti. Kamyoncular tarafından kabul görmeyen bu teklifin gerçekleşmesi durumunda Talabani’ye ciddi bir gelir kapısı açılacaktı.
    <br/>
    <br/>
    Olaylar rehine alma biçimine dönüşünce eylemlerin arkasında Ebu Mushap El Zerkavi’ye bağlı örgütlerin bulunduğu ortaya çıktı. Öte yandan, Türkiye’de 15- 20 Kasım bombalama eylemlerini yapan, El Kaide’nin Türkiye yapılanmasını oluşturan Habip Aktaş, Gürcan Baç ve Azad Ekinci’nin Irak’ta olduğu haberleri bu sıralarda konuşulmaya başlandı. O dönem bu iddiayı güçlendiren en büyük delil, Türk kamyon şoförü Murat Yüce’nin öldürülmesinin ardından yayımlanan görüntülerde yüzleri maskeli bazı örgüt mensuplarının Türkçe konuşmasıydı.
    <br/>
    <br/>
    Bunun üzerine bu kişilerin Habib Akdaş ve saldırılardan sonra kaçan diğer örgüt mensupları olabileceği, adı geçen şahısların El Zerkavi grubuna katılarak eylemler gerçekleştirdiği ihtimali gündeme geldi. Örgütün Türkiye yapılanmasında yer aldığı belirtilen Azad Ekinci’nin Bakuba’da bir polis merkezine düzenlenen intihar saldırısında öldüğü haberi de bu ihtimali güçlendirdi.
    <br/>
    <br/>
    Ve tarihler 10 Eylül’ü gösterdiğinde Habib Akdaş’ın rehin alma olaylarının sık sık yaşandığı ve El Zerkavi grubunun bulunduğu belirtilen El Ambar bölgesinde öldüğü haberi geldi. Bu durum İstanbul’daki saldırılardan sonra kaçan örgüt mensuplarının El Zerkavi grubu eylemlerinde yer aldığı, Türklere yönelik saldırılarda bu isimlerin tetikleyici rol oynadığı ihtimali güçlendi. Ancak, Habib Aktaş’ın cenazesinden görüntülerinin bulunduğu ve örgüt mensupları tarafından basına verilen CD’de Aktaş’ın ölümünü Türkçe duyuran ses bölgede daha başka Türklerinden olduğu ihtimalini akıllara getirdi.
    <br/>
    <br/>
    Rehin alma eyleminden sonra örgüt mensupları tarafından basına ulaştırılan kaset veya CD’lerde istekler genel hatlarıyla aynıydı: Şoförün çalıştığı şirketin ülkedeki faaliyetlerine hemen son vermesi. Çoğu zaman kabul edilen bu istek şoförlerin hayatını kurtarırken, 3 şoförü ölümden kurtaramadı. Zerkavi’ye bağlı örgüt, en son, Musul’un güneyinde rehin aldığı Tarsuslu bir şoförü vahşice öldürdü.
    <br/>
    <br/>
    Direnişçi örgütlere yakın kaynaklar ile yaptığımız görüşmelerde, yapılan eylemi tasvip etmediklerini söylemekle birlikte Amerika’ya mal taşıyan herkesin Amerikalı gibi görüleceğini belirten açıklamalara şahit olduk. Kısacası, Amerikan ordusuna mal taşıyan Türk kamyoncuları, direnişçilerin gözünde birer Amerikan askerleri.
    <br/>
    <br/>
    Türklerin hemen bu hatadan vazgeçmesi gerektiğini vurgulayan örgütler ve onlara yakın kaynaklar zaman zaman konuyu Türkiye’yi tehdit edecek duruma kadar getirdi. Bu durum önceleri Irak’ta diğer yabancılara nazaran oldukça rahat hareket eden Türkleri de zor duruma soktu. Örneğin direnişin önemli merkezlerinden Felluce’de kamyoncuların kaçırılmasıyla başlayan süreç neticesinde korumasız çalışan şantiyeler basılarak Türk işçiler kaçırılmaya başlandı.
    <br/>
    <br/>
    Türk kamuoyunda bir süredir sorulan, “Neden Türk şoförleri öldürülüyor? Özellikle Aleviler mi öldürülüyor” soruları ne yazık ki bölgenin iyi bilinmediğini ortaya koyuyor. İlk sorunun cevabı Türkiye’nin ekonomik durumu ve işsizlikle ilgili. Kuzey Irak’ta çalışan nakliye şirketlerinin tamamı Türkiye’den. Yani direnişçiler isteseler de burada Türkten başka yabancı kamyon şoförü bulamazlar. Güneyde yani Kuveyt’ten Irak’taki Amerikan birliklerine mal taşıyan kamyonlarda da Türk şoförler var ancak bu bölgede başka ülkelerden (aralarında Mısır gibi Arap ülkeleri de bulunuyordu) şoförlerin de kaçırılıp öldürüldüğü görüldü. En son Kuveyt’ten Irak’a mal taşırken kaçırılıp rehine alınan ancak şirketi faaliyetlerine son verince serbest bırakılan Hataylı şoför Mithat Çivi, şirkette çok sayıda Arap asıllı Hataylı Türk vatandaşının çalıştığını söylemişti.
    <br/>
    <br/>
    Bu şoförler hem bölgeyi hem de Arapçayı bilmeleri nedeniyle şirketler tarafından tercih ediliyor. Yani, şoförler Arap ve Alevi oldukları için kaçırılmıyor. Bu arada şunu da belirtmek gerekiyor ki, Kuzey Irak’ta da Kürt bölgesinin dışına çıkılacaksa Kürt kökenli vatandaşlarımızdan çok Arap kökenli Türk şoförler tercih ediliyor. Kürt kökenli şoförlerimiz, Arapların Kürtlere beslediği nefretten olsa gerek Irak’ta Kürt bölgesinin dışına çıkmıyor.
    <br/>
    <br/>
    Bırakın Irak’a gitmeyi, sınırın yanından bile geçmem
    <br/>
    <br/>
    Irak’ta saldırılar veya rehine alma sonucunda öldürülen Türk şoför sayısı her geçen gün artıyor. Gün geçmiyor ki eşi, babası veya çocukları öldürülen bir ailenin feryatları Türkiye’nin bir ucundan duyulmasın. Irak’a en fazla şoför gönderen illerin başında Hatay geliyor. Şu anda Irak’ta şoför olarak çalışan 2 bin civarında Hataylı bulunuyor. Hataylı şoförlerin tercih edilmesindeki en önemli neden dil probleminin bulunmaması. Hatay’dan Irak’a çalışmaya giden 6 şoförün cenazesi geldi. 5 şoför yaralı olarak geri dönerken, 3 kişi de önce rehine alındı, ardından, çalıştıkları şirketlerin Irak’ta faaliyetlerini durdurmasından sonra serbest bırakılarak ailesine kavuştu.
    <br/>
    <br/>
    Irak’ta ilk kaçırılan Türk şoförü Hatay’ın Reyhanlı ilçesine bağlı Konuk köyünden Bülent Yanık. Mısırlı meslektaşı V. Tevfik Jerges ile birlikte rehine tutulan Yanık tam 17 gün ölümün nefesini ensesinde hissetmiş. “Hayatımın en zor 17 günüydü” diyen Yanık, “Bize işkence yapmadılar ama her an ölümü hissederek, öldürüleceğini düşünerek yaşamak, işkenceden daha zor” diyor. Yakalanış anını ve rehinelik günlerini anlatırken hâlâ içinde bir ürperti olduğunu belirten Yanık, ekmeğini buradan kazandığını, yine TIR’larda çalışmaya devam edeceğini ancak kesinlikle Irak’a gitmeyeceğini söylüyor.
    <br/>
    <br/>
    “Bir daha asla Irak’a gitmem”
    <br/>
    <br/>
    Yakalandığı anı anlatan Yanık, “Konvoy halinde Felluce’ye yaklaşırken yolumuzu kaybettik. 5 TIR malzeme götürüyorduk. Ben üçüncü TIR’ı kullanıyordum. Önümdeki araçla mesafe açılınca konvoya sivil araçlar girdi. Bir tanesi özellikle beni yavaşlattı. Daha sonra birisi ateş açtı. Aracıma üç kurşun isabet etti. Ben tamamen yavaşlayınca, arabadan birisi inerek silah zoruyla beni durdurdu. Onlara insan demeye bin şahit ister. Önce bizi Amerikalı zannettiler, Türk olduğumuzu anlayınca bize iyi davrandılar. Sürekli ölümle tehdit ettiler. Biz de onlarla beraber namaz kıldık. Sonraki günlerde bu tehditleri devam etti ama bize asla işkence yapmadılar. 17 günlük rehineliğim döneminde en çok çocuklarımı özledim. Onları bir daha göremeyeceğimi düşünmek beni çıldırtıyordu. Allah’a şükür onlara kavuştum. Her kim olursa olsun, ne kadar zor durumda kalsa da kesinlikle Irak’a çalışmaya gitmesin” diyor.
    <br/>
    <br/>
    Irak’ta rehine alınıp sağ dönen bir başka Hataylı şoför ise Mithat Çivi. 15 gün direnişçilerin elinde esir kalmış. “Benim bu sıkıntıyı çekmemin nedeni Amerikan askerlerinin konvoysuz olarak yükümü teslim etmemi istemeleridir” diyor. Çivi, Amerikan askerlerinin eskort isteyince kendisine silahları doğrultup “Gitmezsen biz vururuz” dediğini kendisinin de mecbur kaldığını ve ardından da rehine alındığını anlatıyor. Rehinelik günlerinde direnişçilerin kendisine çok iyi davrandığını hatırlatan Çivi, “Beş kilometrelik yolun birinci kilometresinde iki otomobilden inen silahlı bir grup beni arabadan indirdi. Ellerimi ve gözlerimi bağlayarak bir arabanın bagajına koydular. Yarım saat kadar gittikten sonra bagajdan çıkartıp arka koltuğa oturttular. Bir müddet daha gittikten sonra bir köye geldik. Direnişçilerden biri beni tekmelemeye başladı. Bu arada iki kaburga kemiğim kırıldı. Sürekli, kafamı kesmek suretiyle öldürüleceğimi söylediler. İçlerinden biri beni tekmeleyene kızdı. Daha sonra kimse en küçük bir zarar vermedi. Ama benden başka esir arkadaşlarımın öldürüldüğü haberini alıyordum. Bu beni daha da korkutuyordu. Orada eşime ve çocuklarıma bir daha sarılamayacağımı düşündüm. Ülkeme ve aileme kavuşamayacağımı zannediyordum. Ama onlar benim canımı bağışladı. Allahıma şükürler olsun. Bir daha Irak’a gitmek şöyle dursun, Irak sınırına bile yaklaşmam” diyor.
    <br/>
    <br/>
    Direnişçilerle kaldığı dönemde kendisine çok iyi davranılması, hatta serbest bırakırken şerefine ziyafet hazırlanması şoför Mithat Çivi’nin fikirlerini de etkilemiş. “Helalleşip ayrıldık, ayrılırken ağlayanlar bile oldu” diyen Çivi, meslektaşlarına da şu tavsiyede bulunuyor: “Kesinlikle Amerikan askerlerine yük taşımayın. Ben orada Amerikalılarla çalışmama rağmen onlar bana sahip çıkmadı. Direnişçi teröristlerden beni yaralayan dışındakiler iyi davrandı. Şirketimin faaliyetlerini durdurmasının ardından beni serbest bıraktılar” dedi.
    <br/>
    <br/>
    Kuveyt’ten Irak’ta bulunan Amerikan askerlerine gıda maddesi taşırken, Hataylı TIR şoförü Macit Yiğitbaş (41) ve Yahya Dönmezbaş (52) ile birlikte rehine alınarak öldürülen Samandağlı Zeynel Abidin Uğurol’un (34) cenazesinin defnedilmesinin ardından bir ay geçmesine rağmen evdeki hüzün hâlâ ilk günkü gibi.
    <br/>
    <br/>
    “Bilseydim silahı alnına dayar göndermezdim”
    <br/>
    <br/>
    Hataylı iki TIR şoförü ile birlikte kaçırılarak öldürülen Zeynel Abidin Uğurol’un babası Abbas Uğurol, oğlunun Irak’a gitmesini istememiş. Baba Uğurol, “Ama o ekmek parasını kazanmak için gitti. Keşke önüne çıkıp silahı kafasına dayasaydım da onu göndermeseydim. Bir aydır oğlumun ardından göz yaşı döküyoruz. Hâlâ Zeynel’in öldüğüne inanmak istemiyoruz. Ama onu kendi ellerimle mezara koydum. Bir baba için dünyada bundan daha ağır bir yük olmaz” diyor. İki çocuk babası olan Zeynel Abidin Uğurol’un eşi Gönül Uğurol (27), eşinin dört ay önce Kuveyt’te faaliyet gösteren Metaş firması aracılığıyla Kuveyt’e çalışmaya gittiğini ve bir ay önce ölüsünü karşıladıklarını belirterek, “Internet ve televizyonlarda diğer iki Türkle birlikte eşimin de resmi yayımlanmıştı. Onun öldürüldüğüne inanamadık. Babam, oğlunun öldürüldüğünü duyunca çok üzüldü. İlk duyduğunda kendini evimizin ikinci katından atarak intihar etmek istedi. Eşi şoför olan kadınlara sesleniyorum. Ne olur kocanızı Irak’a göndermeyin. Dul kalmak istemiyorsanız gitmesine engel olun. Bu öyle bir acı ki, sanki yüreğinizde bir avuç kor var ve bu kor her geçen gün büyüyor” diye konuştu.
    <br/>
    <br/>
    REHİNE OLAYLARINI ÜSTLENEN ÖRGÜTLER
    <br/>
    <br/>
    Ürdünlü Ebu Musab El-Zerkavi Grubu, El Kaide ile bağlantılı Tevhid ve Cihad, Tevhit Tugayı’nın Aslanları, İslam Ordusu, Irak Ulusal Güçleri Grubu (Şam Merkezli), İslami Direniş Hareketi-El Numan Tugayları, Felluce Mücahitleri.
    <br/>
    <br/>
    MEHMET EMİN DEĞER*: OLAYLARIN YÜZDE 70’İNİ MAFYA YAPIYOR
    <br/>
    <br/>
    Maalesef kamyoncuları kaçırma ve fidye isteme vardır. Bu direniş hareketleri ile birlikte mafyalaşma, çeteleşme oluşmaya başladı. Eskiden bu fidyeciler şehir merkezlerinde idi, çocukları kaçırıyorlardı. Ancak özellikle son dönemlerde Musul ve Tikrit’te böyle bir mafya oluştu. Bugünkü olayların yüzde 70’ini bunlar yapıyor. Tek başına kalmış, aracı bozulmuş kamyoncuları kaçırmaya hatta öldürmeye kadar gidiyorlar. Yakın bir zamanda bizim amca oğlunun şoförünü arabasının başında vurulmuş bir şekilde buldular. Direnişçilerin Amerikan düşmanlığı vardır, yani böyle bir mesaj veriyorlar ama onun dışındaki hadiselerde TIR şoförünü fidye karşılığında serbest bırakıyorlar. Sadece şoförleri değil, yol kenarında buldukları araçları da kaçırıyorlar. Bizim iki tane aracımız kaçırıldı ve daha sonra bunları bize sattılar. Şoförler bir yerde durmuş, sonra kamyonları kaçırılmış. İki aracı para karşılığında aldık bir ay önce. Birine 15 bin, diğerine 10 bin dolar istediler, biz de verdik. Irak’ta bir fırtına, bir yangın var. Bir otorite boşluğu var. Kimin ne için çarpıştığı belli değil. Siyasî açıdan, halkların kaynaşması açısından bu ticaretin sürmesini istiyoruz.
    <br/>
    (*) Türk–Irak Dostluk Heyeti Başkanı
    <br/>
    <br/>
    SON GÜNLERDEKİ KAÇIRMA OLAYLARI
    <br/>
    <br/>
    <b>
     <i>
      22 Eylül 2004
     </i>
    </b>
    <br/>
    <br/>
    Irak’a yaptığı ilk seferde silahlı saldırıya uğrayarak hayatını kaybeden tanker şoförü Cuma Duymaz’ın cenazesi Viranşehir Şoförler ve Otomobilciler Odası’na ait ambülansla memleketi Şanlıurfa’nın Viranşehir ilçesine getirildi
    <br/>
    <br/>
    Musul’da öldürülen kamyon şoförü Mehmet Atatan’ın (39) cenazesi, Gaziantep’in Şehitkâmil ilçesine bağlı Acaroba köyüne getirildi.
    <br/>
    <br/>
    Musul kenti yakınlarında bir kişinin öldüğü saldırıda yaralı olarak kurtulan kamyon şoförü Mesut Aydın (45) memleketine getirilerek Tarsus Devlet Hastanesi’nde tedavi altına alındı.
    <br/>
    <br/>
    Adanalı Murat Turgay, önceki gün Musul’dan yükünü boşalttıktan sonra Türkiye’ye dönerken yolda kimliği belirsiz kişilerin saldırısına uğradı. Beş kurşunla bacaklarından yaralanan Turgay, kendi imkanları ile Habur Sınır Kapısı’na gelerek ailesine kavuştu.
    <br/>
    <br/>
    <b>
     <i>
      21 Eylül 2004
     </i>
    </b>
    <br/>
    <br/>
    Irak’ta kaçırılan Mersinli TIR şoförü Tahsin Top serbest bırakıldı. 5 Ağustos’ta kaçırılan Top’un serbest bırakılması için 40 bin dolar fidye istenmişti
    <br/>
    <br/>
    Irak’ın Musul kentinde direnişçiler tarafından öldürülen Türk şoför Ali Bayındırlı’nın cenazesi Habur Sınır Kapısı’ndan Türkiye’ye getirilerek ailesine teslim edildi.
    <br/>
    <br/>
    <b>
     <i>
      27 Eylül 2004
     </i>
    </b>
    <br/>
    <br/>
    İskenderunlu TIR şoförü Ömer Kılıç (28) silahlı saldırıdan sonra hayatını kaybetti. Geride üç çocuk ve gözü yaşlı bir anne kaldı.
    <br/>
    <br/>
    Ali Haydar Veziroğlu’na ait Vinsan şirketinde çalışan 10 şoförün kaçırıldığı ortaya çıktı.
    <br/>
    <br/>
    Veziroğlu bir gün sonra, işçilere yapılan haksızlık giderilinceye kadar şirketin Irak’taki faaliyetlerini dondurduğunu açıkladı. Vinsan, Divaniye-Nasıriye-Samava’da yapılacak ekspres otoyol projesinin ihalesini kazanarak işe başlamıştı.
    <br/>
    <br/>
    <b>
     <i>
      14 Eylül 2004
     </i>
    </b>
    <br/>
    <br/>
    Mersinli şoför Durmuş Kuldereli’nin Irak’ta kaçırılıp boğazı kesilerek öldürüldüğüne ilişkin görüntüler internet sitesinde yayımlandı.
    <br/>
    <br/>
    <b>
     <i>
      13 Eylül 2004
     </i>
    </b>
    <br/>
    <br/>
    14 Ağustos 2004 tarihinde Irak’ta uğradığı saldırı sonucu rehine alınan Durmuş Kumdereli’nin Irak’ta öldürüldüğü haberi ailesini yasa boğdu. Saldırıda tutsak alınan Mustafa Köksal serbest bırakılmıştı.
    <br/>
    <br/>
    <b>
     <i>
      06 Eylül 2004
     </i>
    </b>
    <br/>
    <br/>
    Hataylı şoför Mithat Çivi, Irak’ta, “İslami Direniş Harekatı–El Numan Tugayları” adlı grup tarafından kaçırıldıktan yedi gün sonra serbest bırakıldı.
    <br/>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=16185&yorum=2407), [web.archive.org (arşiv bağlantısı)](http://web.archive.org/web/20051220022330/http://aksiyon.com.tr:80/detay.php?id=16185&yorum=2407)
