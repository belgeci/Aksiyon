# PETLAS ONLARLA GURUR DUYMUYOR

*Ufuk Şanlı - Turan Bozkurt 2001.09.01*

<div>
 <p class="spot">
  Lastik  sektöründeki  acımasız rekabet iş  Petlas'a gelince  ölümcül rekabete dönüştü. Binek lastik üreterek piyasaya canlılık getirmek isteyen Petlas, yasal hakkı olan teşvikleri sırf yeşil sermaye olduğu gerekçesi ile alamıyor. Petlas'ın rekabet gücünün kırılması pazardaki paylaşılmış yapının devamını sağlıyor
 </p>
 <p class="metin">
 </p>
 <img border="0" src="/web/20020329155519im_/http://www.aksiyon.com.tr/2001/352/resimler/petlas.jpg"/>
 <p class="metin">
  Herşey ekonomiden sorumlu Devlet Bakanı Kemal Derviş'in Türkiye'nin nezaket arzeden şartlarını farketmesiyle başladı. Başbakan Bülent Ecevit tarafından Petlas hakkında rapor hazırlaması istenen MHP'li Bakan Mirzaoğlu'nun soruşturmasına güvenmeyen Bakan Derviş'in Petlas hakkında MİT ve JİTEM'den bilgi istemesi dikkat çekti.
 </p>
 <p class="metin">
  Şimdi şu soru ve cevapları birlikte takip edelim: Kombassan, Petlas'ı kimden aldı? Devletten. Yatırım teşvikleri için taahhütleri kim istedi? Devlet. Kombassan 2 yıl içinde gerekleştireceğini söylediği yatırımları niçin gerçekleştiremiyor? Devlet adına yetkili kılınan kişiler  izin vermediği için. Sadece bir şehrin ekonomisi için değil Türkiye'nin stratejik menfaaatleri için de önem arzeden Petlas'ın akıbetinin ne olacağı hâlâ netlik kazanmadı. Umarız Haşim Bayram'ın tepesi atmaz.
 </p>
 <p class="metin">
  İstrerseniz Petlas gerçeğini ta başından başlayarak takip edelim:
 </p>
 <p class="metin">
  Ambargonun onurlu kuruluşu Petlas
 </p>
 <p class="metin">
  Her şey Kıbrıs savaşı sırasında ABD'nin Türkiye'ye uyguladığı silah ambargosuyla başladı. 1974'teki ekonomik ambargo yüzünden savaş uçaklarına lastik temin etmekte zorluk çeken Türkiye, uçak lastiklerinin üretilmesi için yerli bir firma kurmak zorunda kaldı. Savaş uçaklarının lastiklerini üretmesi için 1975'te kurulan Petlas, aradan geçen zaman içinde kendini yenileyemedi ve daha sonra özelleştirme kapsamına alındı. Bedava verilmesine rağmen alıcısı çıkmayan Petlas'ı 5 Mayıs 1997 tarihinde Kombassan Holding satın aldı. Hem de sözleşme gereği 3 yıl içerisinde 30 milyon dolarlık yatırım yapması şart konarak.
 </p>
 <p class="metin">
  Petlas'ın borçlarını ödeyip mevcut teknolojik yapının fizibilitesini çıkartan Kombassan Holding tam 212 milyon 800 bin dolarlık yatırım teşvik izni için Hazine Müsteşarlığı'na 31 Temmuz 1998 tarih ve 78292 numaralı yazı ile başvurdu. Petlas yeni yatırım alanları olarak ise binek radyal, tam çelik, kamyon, otobüs lastik imalatı, modernizasyon ve tevzi yatırım alanlarını belirledi. Fakat Hazine Müsteşarlığı bu dönemde teşvik isteyen diğer tüm lastik fabrikalarının taleplerini kabul etmesine rağmen Petlas'ın başvurusuna cevap vermedi. Petlas yöneticileri, Hazine Müsteşarlığı'na 6 yazılı başvuruda bulunurken, aradan geçen süre içinde olumlu ya da olumsuz herhangi bir yanıt alınamadı.
 </p>
 <p class="metin">
  Hazinenin kafası karışıyor
 </p>
 <p class="metin">
  Hazine Müsteşarlığı da 11 Mayıs 1999 ve 28 Nisan 2000 tarihlerinde Başbakanlık'a yazı yazarak ne yapılması gerektiği konusunda bilgi talep ediyor. Fakat Başbakanlık da konuyla ilgili Hazine'ye herhangi bir bilgi notu göndermiyor.
 </p>
 <p class="metin">
  Bu dönemde yatırım teşvik belgesi verilmemesi üzerine tesis zor durumda kalırken faaliyetine ara verdi. İşçilerin çıkarılması gündeme geldi. Ankara'da temaslarda bulunan Petlas çalışanları siyasilerden yatırım teşvik belgesi verilmesi konusunda yardımcı olmalarını istediler. Bunun üzerine Petlas'ın, yatırım teşvik belgesi ile ilgili müracaatı geçtiğimiz aylarda Bakanlar Kurulu gündemine de geldi. Başbakan Bülent Ecevit, Petlas Fabrikasının bulunduğu Kırşehir'den milletvekili olan Devlet Bakanı Ramazan Mirzaoğlu'na konuyu araştırması için görevlendirmede bulundu.
 </p>
 <p class="metin">
  Bakan Mirzaoğlu, uzmanlara hazırlattığı raporu Hazine Müsteşarlığı'na ulaştırırken, yazının Başbakanlık'tan gelmesi gerektiği belirtilerek rapor hakkında Hazine tarafından işlem yapılmadı.
 </p>
 <p class="metin">
  Petlas'ın sorunlarını araştırmak için Bakanlar Kurulu tarafından görevlendirilen Devlet Bakanı Mirzaoğlu'nun verdiği bilgilere de itimat etmeyen Hazine'nin patronu Kemal Derviş'in isteği üzerine 29 Haziran 2001 tarihinde Başbakanlık, Milli Güvenlik Kurulu Genel Sekreterliği, Adalet Bakanlığı, Emniyet Genel Müdürlüğü ve Hazine Müsteşarlığı'nın katılımıyla toplantı yapılmasına karar veriliyor ve 6 Temmuz 2001 tarihinde bu toplantı gerçekleşiyor.
 </p>
 <p class="metin">
  Toplantıyla ilgili Başbakanlık, 20 Temmuz 2001'de yazı göndererek bu tür şirketlerin teşvik belgesi başvurularının askeri ve sivil güvenlik ile istihbarattan bilgi ve belge alındıktan sonra Hazine Müsteşarlığı tarafından değerlendirilmesini istiyor.
 </p>
 <p class="metin">
  Bu yazı üzerine Hazine Müsteşarlığı, MİT'e yazı yazarak Petlas ve İhlas Holding ile ilgili bilgi istiyor. MİT de başvuru üzerine Hazine Müsteşarlığı'na cevap veriyor. Yapılan değerlendirme sonuçları ülkede bazı gerçeklerin değişmediğini gözler önüne seriyordu.
 </p>
 <p class="metin">
  "Düşmanı yanlış yerde arıyorlar"
 </p>
 <p class="metin">
  MİT Ekonomik İşler Dairesi eski Başkanı Mahir Kaynak ilgi sahası içinde olmasına karşın MİT'in böyle bir araştırma yürütecek durumda olmadığına işaret ediyor. MİT'in asli görevinin devletin güvenliği için stratejik istihbarat toplamak olduğunu hatırlatan Kaynak, buna karşın MİT'in bu görev sahasına nelerin girmesi gerektiğine kendisinin karar veremediğini söylüyor. Ekonomiden sorumlu Bakanın MİT'ten istediğinin de ekonomik bir araştırma değil, bir güvenlik soruşturması olduğunu belirten Kaynak, uygulamanın yanlışlığına işaret ediyor: "Yanlış bir davranıştır çünkü bu ülkenin stratejik kuruluşlarından birisi olan Petlas'ı satın alanlar ABD'li, Fransız ya da başka bir ülkenin yöneticileri olsaydı Hazine ve Banka teminatları yeterli olurken, bu ülkede farklı düşünen ancak bu ülkenin insanları olanlara şirket sahibi olmanın bedeli ödetilmek isteniyor. Türkiye'nin kritik ekonomik tesisleri vardır. Bence bugün TPAO, Tüpraş, Botaş, Merkez Bankası gibi önemli kuruluşlar MİT'in birinci derecede ilgi sahası içindedir ve buraya atanacak yöneticiler ve buralara yönelik yabancı operasyonların önlenmesi için özel bir birime ihtiyaç vardır. Ancak üzülerek görüyoruz ki yabancı alıcıya gösterilen kolaylıklar maalesef bu ülkenin bazı vatandaşlarından özellikle dindar insanlardan esirgeniyor. Yabancıya verirsek bir şey olmaz, ama İslamcılar alırsa olmaz mantığı bu ülkenin gerçekleriyle bağdaşmayan garip bir mantık anlayışıdır. Burada söylenmek istenen bir diğer komik şey ise biz sizi başbakan yaparız ama şirket sahibi yapmayız görüşüdür".
 </p>
 <p class="metin">
  Ülke kan ağlıyor, tahtırevan meselesi
 </p>
 <p class="metin">
  Kombassan Holding Yönetim Kurulu Başkanı Haşim Bayram ise kendilerine verilen sözlerin yerine getirilmemesi yüzünden yüzlerce insanın mağdur olduğuna dikkat çekiyordu. Bayram, fabrikanın tam kapasite ile çalışabilmesi için yatırımın şart olduğunu dile getirirken şu çarpıcı açıklamalarda bulunuyordu: "Devletle yaptığımız anlaşma gereği 3 yıl içinde 30 milyon dolarlık yatırım yapacağımıza söz verdik ancak hâlâ dayanağı olmayan sözde istihbarat raporlarıyla devlet planladığımız 212 milyon 800 bin dolarlık yatırımı yapmamıza izin vermiyor. Bu yaptırımı ise sadece bize karşı uyguluyorlar. Bu ise hem anayasanın eşitlik ilkesine hem de rekabete aykırıdır. Yasal olarak çabamızı sonuna kadar sürdüreceğiz".
 </p>
 <p class="metin">
  Sermaye ayrımının anlamsızlığına işaret eden MÜSİAD Başkanı Ali Bayramoğlu ise "Son 8 ay içinde işten çıkarılanların sayısı 700 bine ulaşırken, kapanan işyeri sayısı binlerle ifade ediliyor. Türkiye'deki bir kısım zihniyetin sermayeyi renklere ayırmasının Türkiye'ye yararı olmayacağı ortada" diye konuşuyor ve ekliyor: "Bu zihniyet Türkiye'deki istihdamı değil Romanya ve Bulgaristan'daki istihdamı teşvik ettiğinin farkında mı?"
 </p>
 <p class="metin">
  Soruşturma politik mi?
 </p>
 <p class="metin">
  Konuyla ilgili açıklamada bulunan eski bir istihbaratçı ise ulusal güvenlik konusunu tartışmaya açan Başbakan Yardımcısı Yılmaz'ın MİT konusu gündeme getirilerek yıpratılmaya çalışıldığını savunuyor. 28 Kasım tarihinde basına 'sosyal patlama endişesi taşıdıklarını' söyleyen MİT Müsteşarı Atasagun'un böyle bir olayla sıkıştırılıp Yılmaz üzerindeki etkisinin kırıldığını söyleyen yetkili sözlerini şöyle sürdürüyor: "Yılmaz'ın çıkışlarının ardında MİT'e duyduğu güven yatıyor. Teşvik belgesi konusunda MİT'in tavrı '28 Şubatçılar'dan yana olursa Yılmaz güç kaybeder, karşı olursa bu sefer müsteşar zor durumda kalacaktır. Derviş'in bu konuyu ekonomiden anlamayan MİT'e havale etmesi ve MİT'in de olumsuz raporu Yılmaz'ı zor duruma düşürürken, MHP'nin elini yeniden güçlendirdi".
 </p>
 <p class="metin">
  Ya MİT'in Derviş
 </p>
 <p class="metin">
  soruşturması nasıl sonuçlandı?
 </p>
 <p class="metin">
  Bütün Türkiye'nin bildiği kurumlar hakkında istihbarat raporu isteyen, buna karşın yabancı sermayeye gereken kolaylıkları göstereceğini ifade eden Bakan Derviş'in bu tavrı akıllara başka bir soruyu daha getirdi.
 </p>
 <p class="metin">
  1997 yılından bu yana girilen ekonomik darboğazın ardından adet olduğu üzere kurtarıcı olarak gelen Kemal Derviş hakkında Milli İstihbarat Teştkilatı'nın görüşü nedir?
 </p>
 <p class="metin">
  12 Mart muhtırasının ardından kurulan Nihat Erim hükümeti her darbeden sonra artık gelenek haline gelen yurtdışından kurtarıcı getirme alışkanlığını devam ettiriyor ve
 </p>
 <p class="metin">
  Dünya Bankasında Başkan Yardımcısı olarak görev yapan Atilla Karaosmanoğlu'nu ülkeyi içinde bulunduğu durumdan kurtarması için göreve çağırıyordu.
 </p>
 <p class="metin">
  Her askeri darbeden sonra ekonomiyi düzeltmek için ABD'den ünlü bir ekonomist çağırma alışkanlığı Karaosmanoğlu ile artık bir gelenek haline gelmeye başlarken, güvenlik soruşturmasını yürüten MİT'in ilk itirazı yeni bakanlardan Atilla Karaosmanoğlu'naydı. "Bakanlar Kurulu açıklanır açıklanmaz MİT Müsteşarı Fuat Doğu, Başbakan Nihat Erim'e koşup ilk 'ihbarını' yaptı; 'Karaosmanoğlu, Sosyalist Kültür Derneği kurucularındandır. Devlet Planlama Teşkilatı'ndayken sol eğilimli olarak tanınmıştır".
 </p>
 <p class="metin">
  Karaosmanoğlu ABD'den, Dünya Bankası'ndan ayrılıp getirtilmişti hükümete. Başbakan Erim'in kafası karışmıştı. Karaosmanoğlu'nu Amerikalılar önermişti. MİT'in itirazına karşı referans olsun diye, hemen Dünya Bankası Genel Başkanı, ABD eski Savunma Bakanı Mc Namara'ya düşüncesini sordu. Temiz raporu hemen geldi: "Mr. Karaosmanoğlu, başarılı, milliyetçi pırıl pırıl bir beyindir." Bunları başbakandan duyan Sadi Koçaş kulaklarına inanamadı; Türkiye Cumhuriyeti'nin bir bakanı yabancı bir bankanın başından, ABD eski savunma bakanından soruluyordu! Ancak gelen temiz raporunun etkisiyle kurulan Teknokratlar Hükümetine, ekonomiden sorumlu Bakan olarak Atilla Karaosmanoğlu getirildi. (Sadi Koçaş, 12 Mart Anıları, 1978 s:104, 105)
 </p>
 <p class="metin">
  Geçtiğimiz aylarda vizyona giren George Orwell'ın 'Hayvan Çiftliği'nde komünist düzene 'eşitler arası eşitsizlik' üzerine eleştiriler getiriyordu. Türk ekonomisinin iflasın eşiğinde olduğu şu günlerde yaşanan bir başka tartışma ise bazılarının asla eşit olamayacağı intibaını uyandırıyor. Umarım biz haksız çıkarız ve Türkiye kazançlı çıkar, ama görünen o ki eşitlerin derdi sadece beyaz Türklerle...
 </p>
 <br/>
 <center>
  <a class="anaorta" href="http://web.archive.org/web/20020329155519/mailto:u.sanli@zaman.com.tr /  t.bozkurt@zaman.com.tr">
   u.sanli@zaman.com.tr /  t.bozkurt@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/352/ekonomi/1.htm), [web.archive.org (arşiv bağlantısı)](http://web.archive.org/web/20020329155519/http://www.aksiyon.com.tr:80/2001/352/ekonomi/1.htm)
