# Golan tepeleri olmadan asla

*Yasin Uygur 2004.02.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dış politikada aktif politikalar geliştiren Türkiye, şimdi de Suriye ile İsrail arasında arabuluculuk yapmak istiyor. Ancak, iki ülke arasındaki görüşmelerin başlayabilmesi için Golan Tepeleri"nin durumu gibi ciddi konuların ortak bir zeminde çözüme kavuşturulması gerekiyor. "Karizmatik ve yetenekli bir lider olan Başbakan Erdoğan"ın özellikle küresel barış için harcadığı çabalar dikkat çekici. Suriye ile İsrail arasında arabuluculuk önerisini memnuniyetle karşılıyor ve Türkiye"nin bu yaklaşımını alkışlıyoruz."
   <br/>
   <br/>
  </font>
 </div>
 <div id="newsText">
  <font class="detail-text">
   Bu sözler, Başbakan Recep Tayyip Erdoğan"a fahri hukuk doktoru unvanının verildiği törende konuşan New York St. John"s Üniversitesi Dekanı Peder Harrington"a ait. Türkiye"nin son zamanlarda dış politika alanında yaptığı hamlelerin nasıl karşılık bulduğunu göstermesi bakımından Harrington"ın yukarıdaki ifadeleri son derece önemli.
   <br>
    <br>
     Irak savaşı başlamadan önce bölge ülkelerini toplayarak Ortadoğu"nun lider ülkesi olduğunu yeniden hatırlatan Türkiye, şimdi de bölgedeki kronik sorunlara çözüm bulma yolunda önemli girişimlerde bulunuyor. İsrail ile Suriye"nin arasını bulmayı hedefleyen bu teşebbüsler henüz somut bir adıma dönüşmüş değil. Ancak, Amerika temasları sırasında Başbakan Erdoğan"ın Türk Evi"nde kendisine yöneltilen bir soruya verdiği cevapta, İsrail ile Suriye arasında yaşanan gerginliğe değinerek bu ülkeler arasında arabulucu rolü üstlenme teklifini hatırlatması ve bu konuda Dışişleri Bakanı Abdullah Gül"ün yakın bir zamanda girişimlerde bulunacağını söylemesi somut adımlar konusunda kayda değer  ipucu niteliğinde.
     <br/>
     <br/>
     Ön şartları aşabilmek
     <br/>
     <br/>
     Türkiye, Suriye ile İsrail arasında arabuluculuk yapabileceğini bir süredir dile getiriyor. Bu görüş, son olarak Suriye Devlet Başkanı Beşşar Esad"ın geçen yıl aralık ayında yaptığı Ankara ziyaretinde gündeme geldi. Beşşar Esad, Türkiye"nin arabuluculuk yapabileceğine dair teklifini memnuniyetle karşıladı. İsrail de geçen hafta Suriye ile arasındaki sorunların çözümü konusunda Türkiye"nin arabuluculuk yapmasını kabul ettiğini Dışişleri Bakanlığı sözcüsü Jonathan Peled"in ağzından kamuoyuna duyurdu.
     <br/>
     <br/>
     Her ne kadar görüşmelere hazır gibi görünseler de Suriye ile İsrail"in aralarındaki ihtilafları çözme noktasında ileri sürdükleri ön şartlar, müzakerelerin başlamasını zorlaştırıyor. Kilit konu ise Golan Tepeleri. İsrail Başbakanı Ariel Şaron"un "Suriye ile müzakere, sonunda Golan Tepeleri"nden çekilmek anlamına gelir" sözleri, iki ülke arasında kalıcı bir uzlaşma sağlanmasının ne kadar zor olacağını gözler önüne seriyor.
     <br/>
     <br/>
     Suriye ise, barış görüşmelerinin başlaması için BM kararlarının uygulanmasını istiyor. Suriye Devlet Başkan Yardımcısı Abdülhalim Haddam, "Eğer, İsrail gerçekten barış istiyorsa neden müzakerelere bırakılan yerden devam etmeyi kabul etmiyor? Şaron, "Biz ön şartsız müzakerelere yeniden başlamak, Suriye ile barış anlaşması imzalamak istiyoruz ama Golan"dan çekilmeden" diyor. Bu davranışı nasıl yorumlayabiliriz?" şeklinde konuşarak 4 yıl önce kesilen müzakere sürecine atıfta bulunuyor. Zira İsrail, 2000 yılından beri Suriye"nin yaptığı müzakere girişimlerini karşılıksız bırakıyor.
     <br/>
     <br/>
     Kilit nokta Golan Tepeleri
     <br/>
     <br/>
     İki ülke arasındaki gerginliğin kökleri, İkinci Dünya Savaşı yıllarına kadar uzuyor. 1948 yılında bağımsızlığını ilan eden İsrail, bölgedeki Arap ülkeleri ile karşı karşıya geldi ve çıkan savaşı kazanmasını bildi. Ancak, bu savaşta İsrail, ülke güvenliği açısından stratejik öneme sahip Golan Tepeleri"ni ele geçiremedi. Suriye"nin kontrolünde kalan tepelerin stratejik önemi sonradan ortaya çıktı. 1948-1967 yılları arasında buradan İsrailli yerleşim birimlerine yapılan saldırılarda 140 İsrailli hayatını kaybetti. Bu saldırıları önlemek için İsrail, 1967"de yapılan 6 Gün Savaşı"nda Golan Tepeleri"ni işgal etti. 1973"teki Yom Kipur Savaşı"nda Suriye ani baskınla Golan Tepeleri"ni geri aldı; ancak İsrail Ordusu Suriye askerlerini geri püskürtmeyi başardı.
     <br/>
     <br/>
     Bugün Golan Tepeleri, iki ülke arasındaki en büyük anlaşmazlık konusu olmayı sürdürüyor. Suriye"nin güneyinde yer alan Golan Tepeleri"nin Şam, Amman, Beyrut ve işgal altındaki Filistin toprakları üzerinde doğal bir stratejik üstünlük taşıması ve Suriye, Lübnan, Ürdün"ün yüksekliklerinden kaynaklanan devasa su kaynaklarını barındırıyor olması kendisini vazgeçilmez kılıyor. İsrail"in su ihtiyacının üçte birini Golan"dan temin etmesi, bu ülkenin neden söz konusu tepelerden kolayca vazgeçmediğini gösteriyor.
     <br/>
     <br/>
     İsrail"e karşı stratejik üstünlüğünü kaybeden Suriye, Golan Tepeleri"ni geri alabilmek için Tel Aviv"deki hükümetin devletler hukukunu çiğnemekten vazgeçmesini ve BM kararlarını uygulamasını masaya ön şart olarak ortaya koyuyor. Buna karşı İsrail ise geri çekilmek karşılığında Golan"ın gerekirse Barış Gücü askerleri ile çevrelenerek İsrail"i askeri yönden tehdit eden bir mevzi olmaktan çıkarılmasını ve buradaki su kaynaklarının İsrail"e ait olmaya devam etmesini öne sürüyor. İsrail, ayrıca, Suriye"nin Hizbullah, Hamas ve İslami Cihad gibi örgütlere verdiği desteği geri çekmesinin barış planı için olmazsa olmaz bir şart olduğunu dile getiriyor.
     <br/>
     <br/>
     Geçmişte işe yaramayan "su"dan formüller
     <br/>
     <br/>
     İki ülke arasındaki görüşmeleri kilitleyen bu iki temel konuda henüz ortaya bir mutabakat çıkmış değil. Arabulucu olmaya hazırlanan Türkiye"nin nasıl bir ortak zemin oluşturacağı merak ediliyor. Golan"daki su kaynakları ile ilgili olarak İsrail, 1993 yılında bir formül geliştirmiş ve söz konusu kaynaklar üzerindeki hakimiyetini devam ettirebilmek için Türkiye"yi devreye sokmaya çalışmıştı. Bu formüle göre, eğer Türkiye Fırat"tan Suriye"nin istediği gibi daha fazla su bırakırsa, Suriye de Golan"daki suyu İsrail"e gönül rahatlığı ile bırakabilecekti. Aslında "Türkiye formülü" yalnızca İsrail-Suriye barışı için de geçerli değildi. Türkiye"nin Fırat"tan aşağıya daha fazla su bırakması, Araplarla sürekli bir su kavgası içinde olan İsrail"i başka yönlerden de rahatlatacaktı. Ancak, beklenen olmadı ve bu formül Suriye ile İsrail arasındaki anlaşmazlığa bir çözüm getirmedi.
     <br/>
     <br/>
     Irak"ta Saddam rejiminin devrilmesiyle başlayan süreçte İsrail-Suriye ekseni, dönüştürülmek istenen Ortadoğu"nun geleceğini yakından ilgilendiriyor. Küresel oyuncu ABD ile bölgesel aktör Türkiye, bölgede istikrarın sağlanmasının yolunun bu hattan geçtiğini biliyor. Bakalım Türkiye, Ortadoğu"ya barış getirecek bu zor kilidi açmayı başarabilecek mi?
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=9882), [web.archive.org (arşiv bağlantısı)](http://web.archive.org/web/20121118101840/http://www.aksiyon.com.tr:80/aksiyon/newsDetail_getNewsById.action?newsId=9882)
