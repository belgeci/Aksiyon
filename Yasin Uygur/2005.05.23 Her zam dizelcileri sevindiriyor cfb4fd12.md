# Her zam dizelcileri sevindiriyor

*Yasin Uygur 2005.05.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa’da dizel otomobil satışları 2004 yılında yüzde 45’e yükseldi. Türkiye’de ise bu oran yüzde 22 seviyesinde. Benzin fiyatlarının sürekli yükselmesinden dolayı tüketiciler yeni nesil dizel otomobilleri tercih ediyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608020955im_/http://www.aksiyon.com.tr/resim/546/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dünya petrol fiyatlarındaki yükseliş devam ediyor. Şüphesiz, petrol fiyatındaki her artış insanların özellikle de aracı olanların gündelik hayatına yansıyor. Bu durum karşısında insanlar yakıt maliyeti düşük araçlara yöneliyor. Elbette otomotiv sektörü de...
   <br>
    <br>
     Türkiye’de yalnızca Nisan 2005’te benzin fiyatlarındaki artış yüzde 40 seviyesinde gerçekleşti. Bu artış son on yıldır dünyanın pek çok ülkesinde, özellikle de Avrupa’daki araba piyasasında yeni yapılanmaları beraberinde getiriyor. Benzin fiyatlarının yüksek maliyetinden şikayetçi olan insan sayısı sürekli arttığı için büyük otomobil firmaları çareyi yeni nesil dizel motorlu otomobiller üretmekte buluyor.
     <br/>
     <br/>
     Yeni nesil dizel teknolojisi sayesinde otomobiller eskiye göre daha sessiz, ekonomik ve çevreci. Üstelik eski dizel motorların verimsiz ve gürültücü imajını da ortadan kaldırıyor. Citroen, Peugeot, Renault, Volkswagen, Ford gibi büyük otomobil firmaları yeni nesil dizel teknolojisinin öncüleri arasında. Bu markaların küçük yani 1,6 litre ve altında bulunan motor hacimli modelleri hem daha az yakıt tüketimi, hem de vergi sisteminden olumsuz etkilenip yüksek vergiye tabi olmadıkları için ekonomik olma özelliğine sahip. Bu bakımdan, benzinli arabalarla aralarında fiyat bakımından uçurum da bulunmuyor.
     <br/>
     <br/>
     Akaryakıta sürekli gelen zamlar da göz önünde bulundurulduğunda küçük dizel otomobiller Türkiye ve Avrupa’da yeni bir alternatif olarak görülüyor. 1,6 litrenin üzerinde motor hacmi bulunan otomobiller ise eski dizel araçlar olarak kabul ediliyor. Bunlar, yüksek vergilendirme sınıfına girmeleri nedeniyle lüks araç sınıfında değerlendiriliyor ve daha fazla vergi alınıyor. Bu da pek çok insanın alım gücünün üzerinde olduğu için bu otomobillere olan talep oranı dünya genelinde hep olumsuz yönde etkileniyor.
     <br/>
     <br/>
     Avrupa’da 1993 yılında yüzde 20 olan dizel otomobil satışları, 2004 yılında yüzde 45’e yükseldi. 2005 yılı için bu pazara ilişkin tahmin ise tüm araç pazarının yüzde 40’lık bir bölümünü oluşturacağı yönünde... Örneğin, yalnızca Avusturya’da dizel araç kullanım oranı yüzde 90 seviyesinde. Türkiye’de de durum çok farklı değil. Türkiye otomobil pazarı incelendiğinde, dizel otomobil satışlarının 2001’den itibaren istikrarlı şekilde arttığı göze çarpıyor. Dizel otomobil satışlarının toplam satışlar içindeki payı 2001’de yüzde 3 iken 2002’de yüzde 13’e, 2003’te de yüzde 20’ye çıktı. Bu oran, 2004’te yüzde 22 seviyesini geçti. 2004 yılının ilk 6 aylık satış payına bakıldığında ise yüzde 26’lık bir tercih oranı gözüküyor. Dolayısıyla günümüzde satılan her 5 araçtan 1 tanesi dizel otomobil olma özelliğine sahip.
     <br/>
     <br/>
     Bu oranlara rağmen, Türkiye Avrupa ortalamasına yaklaşamıyor. Volkswagen firması yetkilileri, bu durumun Avrupa’daki otomobil kullanıcılarının daha bilinçli olmasından kaynaklandığını düşünüyor. Bir diğer sebep olarak da özellikle vergi sistemindeki yapısal farklılıklar ve daha çevreci otomobiller için uygulanan çeşitli vergi muafiyetleri gösteriliyor. 1,6 lt ve altı dizel motorların birçok modelde sunulmaya başlanmasıyla Türkiye’deki dizel otomobil satış oranlarının da daha fazla artacağı iddia ediliyor.
     <br/>
     <br/>
     Türkiye dizel otomobil pazarındaki rekabet
     <br/>
     <br/>
     Türkiye’deki dizel pazarı geliştikçe firmalar arasındaki rekabet de kızışıyor. Peugeot’nun dizel otomobil satışları toplam satışlarının önemli bir kısmını oluşturuyor. 2003’te Peugeot tarafından satışa sunulan 17 bin 967 adet otomobilin 7 bin 564 adedi, yani yüzde 42’si dizel otomobillerdi. 2004’e bakıldığında ise Peugeot’nun 10.568 adet dizel otomobil satışı gerçekleştirdiği görülüyor. Bu oranın üçte birini Peugeot’nun 2004 yılında 3.081 adet sattığı 206 1,4 litre HDi modeli oluşturuyor. Geri kalan kısım ise Peugeot 307 1,4 ve 1,6 litre HDi modellerine ait. Peugeot firması 2004 yılında 307’nin dizellerinden 6.447 adet sattı. Bu oran aynı zamanda toplam 307 satışlarının yüzde 41’ini oluşturuyor.
     <br/>
     <br/>
     Volkswagen firması Polo ve Passat dizel modelleriyle dikkat çekiyor. 2004’te toplam 3.043 adet 1,6 litre motor hacmine sahip Polo ve Passat satan Volkswagen için bu oran aynı zamanda bünyesindeki toplam otomobil satışlarının yüzde 47,2’sini oluşturuyor. Volkswagen’in Golf, Bora ve Touran gibi 1,6 litreden büyük dizel modelleri de var. Ancak bunlar, yüksek motor hacmi nedeniyle bir üst vergi dilimine giriyor. Dolayısıyla dizel satış oranları da daha düşük. 2004’te Volkswagen’in Golf, Bora ve Touran modelleri toplam otomobil satışlarının yalnızca yüzde 8,5’ini oluşturdu.
     <br/>
     <br/>
     Renault firması da dizel otomobil satışlarında önemli bir paya sahip. 14.500 adet Clio Symbol Dizel ve 10.603 adet Megane II Sedan 1,5 litre satan Renault, 2004 yılı toplam otomobil pazarının yüzde 5,56’sını elinde bulunduruyor. Hafif ticari araç pazarında da yer alan Renault firması 2004 yılında sattığı 21.138 adet Kangoo Dizel modeliyle toplam hafif ticari araç pazarının da yüzde 8,80’ini kapsıyor.
     <br/>
     <br/>
     Çevre dostu dizel yakıtlar
     <br/>
     <br/>
     Dizel motorlu otomobil pazarının büyümesindeki bir diğer önemli faktör de çevresel faktörler. Son dönemde yapılan düzenlemelerle akaryakıt şirketleri AB normlarına uygun yakıtları Türkiye pazarına sunmaya başladı. AB uyum yasalarına göre çevreye verilen zararın en asgariye indirilmesi için araçların yaydığı kükürt oranında azalmaya gidilmesi gerekiyor. Kükürt oranının fazla olması motora çabuk zarar veriyor, aracın performansı düşüyor. Önlem olarak Avrupa’da, dizel otomobil pazarının büyüklüğüyle orantılı olarak, en çok kurşunsuz ve motorin yakıt kullanılıyor.
     <br/>
     <br/>
     Türkiye de çevresel amaçlarla 2006 sonuna kadar araçların yaydığı kükürt oranı bakımından Avrupa standartlarını yakalamak zorunda. Mevcut duruma bakıldığında dizel araç yakıt kullanımının oldukça hızlı arttığı görülüyor. Petrol Ofisi’nin verilerine göre dizel otomobil, benzinli bir araca göre yakıtta yaklaşık yüzde 30 tasarruf sağlıyor. Bu da hem çevresel hem de ekonomik bakımdan insanları teşvik ediyor.
     <br/>
     <br/>
     Total Oil Türkiye A.Ş. Genel Müdürü Muammer Ekim, dizel araçların Türkiye’nin taşımacılıktaki karayolunun ağırlığı nedeniyle yüksek motorin tüketen bir ülke olmasından dolayı çok önemli olduğunu söylüyor. Ekim, Türkiye’de otomobil ve hafif ticari araçların da artarak dizele dönüşmesi ile motorin satışlarının istasyonlardaki payının yüzde 70’i geçtiğini ifade ediyor. Muammer Ekim, dizel yakıtların otomobillerde yoğun bir şekilde kullanılmaya başlanması ile tüketicilerin kullandıkları yakıtların çevre dostu olması beklentilerinin de karşılandığını düşünüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21619), [web.archive.org (arşiv bağlantısı)](http://web.archive.org/web/20070608020955/http://www.aksiyon.com.tr:80/detay.php?id=21619)
