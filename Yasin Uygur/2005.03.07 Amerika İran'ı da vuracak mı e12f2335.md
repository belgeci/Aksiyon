# Amerika İran’ı da vuracak mı?

*Yasin Uygur 2005.03.07*

<div bgcolor="#FFFEF6">
 <font>
  <img border="0" height="1" src="/web/20060103200402im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103200402im_/http://www.aksiyon.com.tr/resim/535/28.jpg" vspace="5"/>
  </p>
 </font>
 <font class="content">
  ABD Başkanı George Bush’un Avrupa zirvesinden sonra, ‘İran’a saldırı planlamıyoruz.’ açıklamasıyla herkes rahat bir nefes aldı. Ancak tartışmalar bitmedi.
 </font>
 <p>
  <font class="content">
   Bilim adamları hem savaş tamtamlarına hem de İran’ın nükleer silah taleplerinin gerginliğe prim vermesine karşı.
   <br>
    <br>
     İran ve Rusya arasında imzalanan Nükleer Yakıtın İadesi Anlaşması çerçevesinde Buşehr’de nükleer santralin inşası tamamlandı. Tahran Yönetimi nükleere bir adım daha yaklaştı.
     <br/>
     <br/>
     ABD Dışişleri Bakanı Condelezza Rice’ın İran’a yönelik sert açıklamalarıyla Ortadoğu’da ipler gerildi, Başkan George W. Bush’un geçen hafta Avrupa liderleriyle görüşmesinin ardından yaptığı açıklamalar ise kafa karışıklığına sebep oldu. Kabinenin şahin kanadını temsil eden Rice’ın uyarılarından sonra Bush’un İran’la ilgili tutumu tam bir şok etkisi yaptı: “İran’a saldırı planlamıyoruz.”
     <br/>
     <br/>
     Başkan Bush’un, Tahran’a nükleer programını durdurmayı resmen kabul etmesi karşılığında verilecek teşvikleri Avrupalı liderlerle konuştuğu söyleniyor. İran’a, Dünya Ticaret Örgütü’nün nihai üyeliğinin verilmesi gibi Avrupa’nın Tahran’ı teşvik çabalarına ABD’nin katılıp katılmayacağı ise şimdilik belirsiz. Avrupa “Önce havuç sunalım, olmazsa sopa.” görüşünü savunuyor.
     <br/>
     <br/>
     Perde arkasında hangi pazarlıklar yapılırsa yapılsın İran zor bir süreçten geçiyor. Tahran’ın nükleer silahların yayılmasını önleme anlaşmasına ve Uluslararası Atom Enerjisi Ajansı’nın (UAEA) belirlediği kurallara uyması, nükleer tesislerini denetime açması yönünde uluslararası baskı giderek artıyor. İran’ın uranyum zenginleştirme faaliyetlerinin bir adım sonrasında nükleer silah üretim aşamasına geçeceği fikriyle ortaya konan bu stratejik hamleler Ortadoğu’da yaşanacak yeni gerginliklerin de işaretçisi. ABD ve İsrail, İran’ı gizlice nükleer silah geliştirmeye çalışmakla suçlarken, Tahran yönetimi nükleer programın enerji elde etmeye yönelik olduğunu ve barışçıl amaçlar taşıdığını savunuyor. İranlı yetkililer, “Ajans nereyi istiyorsa denetledi, yükümlülüğümüz olmadığı halde bütün soruları cevapladık.” diyor.
     <br/>
     <br/>
     Ancak, bütün bu gelişmelere rağmen bölgeden gerilimi tırmandıran haberler de gelmiyor değil. ABD’nin potansiyel nükleer, kimyasal ve füze hedeflerini belirlemek üzere, İran’da  gizli keşif çalışmaları yaptığı ileri sürülüyor mesela... Ortaya atılan senaryolar ve haberler alt alta konduğunda “İran vurulacak.” yargısına varılabilir. Ancak, bilim adamları konuyu daha soğukkanlı bir üslupla ele alıyor.
     <br/>
     <br/>
     İranlı yetkililer ve bazı Avrupalı bilim adamları, Bush’un NATO toplantısındaki temaslarını “ABD, Avrupa Birliği’ni İran konusunda aynı gemiye bindirmeye çalışıyor, bu bir ikna turu.” şeklinde değerlendiriyor. Ancak bunun aksine hem ABD’nin savaş tamtamlarına hem de İran’ın nükleer silah elde etmek için sınırları zorlamasına karşı çıkanlar da var. Frankfurt Barış Araştırmaları Enstitüsü Balistik Füze Savunma Araştırmaları Proje Direktörü Dr. Bernd W. Kubbig bunlardan biri. TÜSİAD tarafından geçen hafta İstanbul’da düzenlenen Nükleer Tartışma konulu konferansa katılan Kubbig, tartışmaları Aksiyon’a değerlendirdi. Kubbig, AB’nin öncelikli olarak ABD ile stratejik ortaklığından vazgeçemeyeceğini düşünüyor. İran’daki politik ve ekonomik çıkarlarını korumak için AB’nin geç kalmaması ve mutlaka arabulucu rolü oynayıp sorunun diplomatik yolla çözümünü sağlaması gerektiğini söylüyor.
     <br/>
     <br/>
     İran ve ABD’yi Avrupa ile Türkiye masaya çekmeli
     <br/>
     <br/>
     Bernd W. Kubbig, Almanya ve Fransa gibi büyük Avrupa devletlerinin güvenlik endişesinden dolayı İran’da muhtemel nükleer silahlanmaya karşı olduklarının altını çiziyor. İran’ın şu an nükleer bir bomba yapacak mekanizmaya sahip olmadığını düşünen Kubbig, bir savaş ihtimaline karşı bütün Avrupa ülkelerinin sorunun diplomatik yolla çözümünden yana olduğunu belirtiyor. İran’ın güvenliğini yalnızca ABD’nin garanti edebileceğini hatırlatarak, Avrupa’nın öncü rol oynayıp İran ile müzakereleri başlatması gerektiğinin altını çiziyor.
     <br/>
     <br/>
     Burada Türkiye’ye de önemli bir rol düşüyor. Hem İran’ın ikna edilmesi hem ABD’nin görüşme masasına çekilmesinde bölgenin önemli aktörü Türkiye de rol almalı. Bu yüzden Kubbig, hem AB hem Türkiye’nin ABD ile İran’a aracı olması, çözüme yaklaştıracak adımları desteklemesi çağrısında bulunuyor. Dr. Kubbig, ayrıca, ABD ve Avrupa’nın Ortadoğu üzerindeki politikalarının birbirini tamamlayıcı nitelikte olduğunu düşünüyor. Bu nedenle bu iki büyük gücün beraber hareket ederek soruna barışçı bir çözüm yolu bulması gerektiğini söylüyor.
     <br/>
     <br/>
     İstanbul’da görüştüğümüz eski İran İslam Cumhuriyeti Başbakanı Prof. Dr. Ebu Muhammed Asgarhani (Abumohammed Asgarkhani) ise, nükleer tartışmaların ‘etik’ boyutuna dikkat çekiyor. Asgarhani, İran-Irak Savaşı’nda İngiliz, Fransız ve Amerikan firmalarının temin ettiği kimyasal silahların İran halkına karşı kullanıldığını hatırlatarak, “Eğer kitle imha silahları tehdit idiyse bu ilk İran halkı üstünde denendi. İlk kurban biz olduk.” diyor.
     <br/>
     <br/>
     Saddam Hüseyin’e kimyasal silahları batılı şirketlerin temin ettiğini, 1 milyon kişinin öldüğü bu savaştan sonra halkta ‘batıya güvenilmeyeceği’ kanaatinin güçlendiğini belirtiyor. İran’ın Nükleer Silahsızlanma Antlaşmalarına (NPT) uyduğunu hatırlatan Asgarhani, ABD’nin İran rejimini değiştirme konusunda ortaya atılan tartışmalarda AB ve İsrail’in rolünün unutulduğuna dikkat çekiyor. Dr. Kubbig de bu noktada Asgarhani’yle aynı fikirde: “İsrail nükleer monopol; şeffaf değil ve otokratik davranıp kapıları tümden kapatıyor.”
     <br/>
     <br/>
     İsrail ve Rusya’nın çok gelişmiş nükleer silahlara sahip olduğuna değinen Asgarhani de, Fransa’nın üçüncü kuşak nükleer silahlar üstünde durduğunu vurguluyor. Asgarhani, İran tarafını da eleştirerek, uranyum zenginleştirme çalışmaları kapsamında yıllar önce 5. faza geçen Pakistan, denemeler yapıp İran sınırında halka zarar verdiğinde bunun UAEA’ya bildirilmemesinin hata olduğuna kaydediyor.
     <br/>
     <br/>
     ABD’nin yeni korkusu Şii bombası mı?
     <br/>
     <br/>
     Kahire El Ahram Siyasi ve Stratejik Çalışmalar Merkezi Askeri Çalışmalar Birim Başkanı ve Teknoloji Danışmanı Dr. Muhammed Kadri Said ise Birinci Körfez Savaşı’ndan önce Pakistan ve Hindistan’ın elinde bulunan; Suudi Arabistan, Mısır gibi diğer ülkelerin de sahip olma girişimi nedeniyle nükleer silahların “İslam bombası” diye adlandırıldığını hatırlatıyor. Emekli General Said, “Şimdilerde zikredilen, bu bombanın Şii bombası olduğudur. Irak Savaşı sonrasında nükleer gücün, nüfuzu genişleyen şiilerin eline geçebileceği korkusu bu tartışmaların asıl nedeni.” diyor.
     <br/>
     <br/>
     Said’in bu noktadaki uyarısı fazlasıyla anlamlı. Çünkü iki yıldır Irak’tan çıkamayan ve şartların iyileşmesi yerine yeni problemlerle karşılaşan ABD’nin stratejik olarak başının terörden sonra bir de kontrol dışı nükleer silahlarla derde girmesi gibi ciddi bir sorundan bahsediliyor. Tahran Üniversitesi’nden Dr. Nasser Hadian, İran’ın uluslararası ilişkilerde “Stratejik Yalnızlık” olarak adlandırılan bir sendromu yaşadığına dikkat çekiyor. “Toplu savaş söz konusu bile olamaz.” diyen Hadian, Bush’un seçim kazanmasının yeni bir savaş yetkisi anlamına gelmediğini, Irak için 300 milyar dolarlık harcama yapıldığını, Amerikan askerinin yorgun olduğunu söylüyor. Diplomatik yollar aşılıp savaş olursa İran’ın NPT dışına çıkıp nükleer bombayı üretme ihtimalinin 100 kat artacağını ifade ediyor: “Her türlü askeri harekat Ortadoğu’da nükleer bir yarış başlatır. Bunun sonu gelmez.”
     <br/>
     <br/>
     İsrail Hava Kuvvetleri’nin, Fransa’nın gönderdiği Osirak reaktörünü barındıran Irak’taki Tamuz nükleer araştırma merkezine Haziran 1981’de saldırdığı gerçeğine dikkat çeken askeri uzmanlar da, topyekûn ya da parçalı da olsa girişilecek yeni bir askeri harekatın Ortadoğu’da nükleer yarışı tetikleyeceğine inanıyor.
     <br/>
     <br/>
     ABD ile İran arasındaki en son sıcak çatışma, Birinci Körfez Savaşı’ndan önce yaşanmıştı. İran 1987’de, Körfez’i kapatıp Irak petrolünün çıkışını engellemek tehdidini savurunca Amerikan donanması Basra Körfezi’nde İran petrol platformlarını bombalamıştı. Bu eylem, 1988’de de tekrarlanmıştı. ABD, bu sefer de İran’ın nükleer silahlanma çalışmaları yaptığını iddia ediyor ve nükleer tesisleri bombalama sinyalleri veriyor. Amerika ve İsrail, bu çalışmalara kanıt olarak İran’ın bazı bölgelerde UAEA’nın inceleme yapmasına izin vermemesini gösteriyor. İran yönetimi ise nükleer araştırma ve tesislerin elektrik üretimi ve alternatif enerji kaynağı oluşturma amaçlı olduğunu savunarak iddiaları reddediyor.
     <br/>
     <br/>
     UAEA ise İran’ın nükleer tesislerini askerî bölgelerde ve yeraltında kurduğunu iddia ediyor. Ajans yetkilileri bu nedenle gerçek bir izleme ve denetleme imkanı bulamadıklarını ifade ediyor. Buna karşılık, İran’ın güven oluşturmak ve UAEA’nın nükleer dosyasının bir an önce kapanması için zorunlu olmadığı halde denetçilere izin verdiği belirtiliyor. ABD ve İsrail, İran’ın nükleer çalışmalarının Buşehr, Natanz, Parçin bölgeleri ile başkent Tahran yakınlarındaki Lavizan tesisinde yapıldığını iddia ediyor. İki yıldır UAEA’nın yakın takibe aldığı İran’ın nükleer programı ile ilgili tartışmalar, en son İran’ın kurtuluş gününde füze menzilini bin 500 kilometrenin ötesine taşıdığını açıklamasıyla hızlandı. Füzelerin üstündeki İran bayraklarının yanıbaşında yer alan “İsrail’i yok edin.” yazılarıyla süslü fotoğraflar gerginliği tırmandırdı.
     <br/>
     <br/>
     ABD’nin bütün tepkisine rağmen kısa bir süre önce Buşehr’de İran ve Rusya arasında imzalanan Nükleer Yakıtın İadesi Anlaşması çerçevesinde nükleer santralin inşası tamamlandı. Buşehr’deki 800 milyon dolarlık nükleer santral ile ilgili ilk anlaşma bilindiği gibi 1995 yılında imzalanmıştı. UAEA yetkilileri, diğer bölge olan Natanz’ın uranyum zenginleştirilmesinde kullanılan T1 ve T2 tipi santrifüj imal etme kapasitesine ulaştığına dikkat çekiyor. Parçin askeri tesislerinde de incelemelerde bulunmak isteyen UAEA denetçilerine izin verilmemesi ABD’nin İran’a yönelik suçlamalarını artırıyor. İran yönetimi ise denetçilerin sadece tesisin civarındaki yeşil alandan örnekler almasına izin verdiklerini söylüyor ve tesislerde nükleer alanda çalışmalar yapıldığına yönelik iddiaları reddediyor.
     <br/>
     <br/>
     Prof. Dr. Ebu Muhammed Asgarhani, “ABD, nükleer gerekçeyle İran’ı vuracak.” açıklamalarının gelenekçi muhafazakarlar ile reformistleri aynı safta topladığını belirtiyor. Bundan daha dikkat çekici olanı ise, bu birleşmenin karşı safında neokonformist İranlıların, yani İran Şahinleri’nin olması. Bu yüzden İran devlet başkanlığı seçimlerinde muhafazakarlarla reformistlerin saflarının sıklaşmasının ilginç sonuçlar doğuracağı konuşuluyor. Eski Cumhurbaşkanı Ayetullah Haşimi Rafsancani’nin seçimin galibi olacağı şimdiden İran’da konuşulan konuların başında yer alıyor.
     <br/>
     <br/>
     Tartışmalara son noktanın ne zaman konacağı bilinmese de artık Bush yönetiminin ‘Stratejik Yalnızlık’ içindeki İran’a uygulayacağı 9 yöntemden açık açık bahsediliyor. Tecrit politikalarının sürdürülmesi, iç karışıklık ya da istikrarsızlık, topyekûn savaş, nokta saldırı, seçilmiş hedef ve nükleer tesislerin vurulması, tam diplomatik ilişki, pazarlık... Uzmanlara ve bilim adamlarına göre savaş ve saldırı dışındaki her seçeneğin zorlanması şart. Aksi takdirde Ortadoğu’da patlak verecek yeni bir savaş dünyayı cehenneme çevirecek felaket senaryolarını da beraberinde getirecek. Diplomatik yolda atılacak her adım ise bölgenin istikrarını perçinleyecek.
     <br/>
     <br/>
     kutu kutu
     <br/>
     <br/>
     Frankfurt Barış Araştırmaları Enstitüsü
     <br/>
     <br/>
     Balistik Füze Savunma Araştırmaları Proje Direktörü Dr. Bernd W. Kubbig:
     <br/>
     <br/>
     İRAN, ERTELEME KOZUNU KULLANMALI
     <br/>
     <br/>
     Ortak menfaatler söz konusu olduğu için ABD ve Avrupa’nın politikaları birbirini tamamlayıcı nitelikte bulunuyor. Bu yüzden beraber hareket edilmeli ve İran’la yapılacak diplomatik müzakerelerde barışçıl yol bulunmalı. ABD de müzakerelerin içinde olmalı. İran’da kitle imha silahlarının, nükleer bombanın olduğunu söylemek çok zor. Irak’la ilgili de aynı iddialar vardı ama bulunamadı. Bu mümkün olabilir. Böyle iddialar şüphe uyandırıyor. Bu yüzden İran nükleer bombası olmadığı ve yapmayacağı konusunda Avrupa’ya güven telkin etmeli.
     <br/>
     <br/>
     Müzakereler başarısız olursa İran nükleer bomba yapabilir mi ve ABD ile bir savaşa girebilir mi sorusuna cevap vermek çok zor. İran henüz böyle bir bomba yapabilecek pozisyonda değil. Ayrıca buna cesaret etmesi de çok zor; çünkü bunu yapmaya kalkışsa bir pencere açıp içeriye ABD ve diğer büyük güçlerin girmesine neden olacağını biliyor. Bu savaşa davetiye olur. İran uranyum geliştirme politikasını 20 yıl ertelediğini deklare ederse bence bu çok önemli bir gelişme sağlar. Bu yolla ABD askerî müdahalesinin önüne engel koymuş olur. Alternatif enerji kaynaklarını da Avrupa aracılığı ile elde ederse o zaman bir savaş durumu da meydana gelmez. Böylece kazan kaybet politikası da izlenmemiş olur. Bu bakımdan, İran’ın bu politikasını uzun döneme ilişkin olarak ertelemesinin ABD’nin muhtemel müdahale planını engelleyebileceğine inanıyorum.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=20270&yorum=3314), [web.archive.org (arşiv bağlantısı)](http://web.archive.org/web/20060103200402/http://aksiyon.com.tr:80/detay.php?id=20270&yorum=3314)
