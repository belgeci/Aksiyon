# Seçim öncesi Ladin'i yakalayacaklar

*Yasin Uygur Bilinmeyen-tarih*

<div>
 <font>
  <img border="0" height="1" src="/web/20041014152854im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041014152854im_/http://www.aksiyon.com.tr/resim/511/36.jpg" vspace="5"/>
  </p>
 </font>
 <font class="content">
  İnternet sitesi Znet’in koordinatörü Michael Albert’a göre, ABD’nin  Irak'tan çekilmesi büyük ölçüde bu ülkedeki direnişe bağlı. Bir de tüm dünyadaki savaş karşıtı direnişe...
 </font>
 <p>
  <font class="content">
   ABD içinde Washington yönetiminin izlediği politikaları eleştiren Afganistan ve Irak operasyonlarını "işgal" şeklinde nitelendiren, mevcut sisteme şekilde yüklenen yönelten çok sayıda kişi ve kuruluş var. Bunlardan biri de dünyanın sayılı muhaliflerinin bir araya geldiği ve sistem karşıtı yazıların yayınlandığı ZNet internet sitesinin koordinatörü Michael Albert. Geçen hafta İstanbul'a gelen Michael Albert'la, 11 Eylül saldırılarından küresel teröre, ABD'de yapılacak başkanlık seçimlerinden Kuzey Osetya'da meydana gelen saldırıya kadar bir dizi konuyu görüştük.
   <br/>
   <br/>
   -11 Eylül sonrasında terör, dünyanın bir numaralı gündem maddesi oldu. Bir sonraki aşamada terör İslam'la özdeşleştirildi. Müslümanların küresel teröre destek verdiğini düşünüyor musunuz?
   <br/>
   <br/>
   Tanımına baktığımızda terörizmi, siyasî amaçlarla sivil halka yöneltilen saldırılar olarak tanımlayabiliriz. Tarih boyunca çeşitli topluluklar bu amaçla sivil halka saldırmışlardır. Günümüzde ise ABD'nin siyasî hedeflerine ulaşmak için Irak'a ambargo uyguladığını; ambargo süresince milyonlarca insanın öldüğünü görüyoruz. Dolayısıyla İslamî fundamentalistler terörü bir araç olarak kullansalar bile terör mantalitesine sahip olduklarını düşünmüyorum. Washington'un teröre karşı bir savaş yürüttüğünü düşünmüyorum.
   <br/>
   <br/>
   -11 Eylül sonrasında Müslümanlara potansiyel suçlu gözüyle bakılmaya başlandı. İslam dünyası bir anda ciddi eleştiri ve suçlamalara maruz kaldı. Sizce neden Müslümanlar hedef seçildi?
   <br/>
   <br/>
   İslamî terörizm denen kavram yaşıyor. Ama ABD'nin yaptığı şu: İslamî terörizmi tüm İslam dünyası ile özdeşleştirmek. Bir yanda İslam dünyasını şeytanlaştırmak ve bu yolla halkı korkutmaktır. Halkı korkutmaktaki amaç da ABD'de sağcı politikaları hayata geçirmektir. Halk korktuğu zaman bu politikaların hayata geçirilmesine pek de itiraz etmeyecektir. Bu da Amerikan müdahaleciliğine ve ABD'nin yayılmacı politikasını meşrû bir zemine oturtmasına imkan sağlayacaktır.
   <br/>
   <br/>
   -11 Eylül saldırıları sonrası, Bush hükümetinin İslam dünyasına bakış açısı nasıl açıklanabilir?
   <br/>
   <br/>
   ABD başka Müslüman ülkelerle gayet iyi ilişkiler kuruyor. Örneğin, Endonezya ve Suudi Arabistan'la iyi ilişkileri var. Müslüman ülkeler eğer ABD'nin politikalarına uyum gösteriyorlarsa İslam ABD için sorun oluşturmuyor demektir. Dolayısıyla, iyi ilişkiler içerisinde olduğu Müslüman ülkelere tehdit yöneltmiyor. Eğer ABD'nin seçkinleri George Bush'un bir camiye giderek itibar kazanacağını düşünselerdi, Başkan Bush camiye giderdi.
   <br/>
   <br/>
   Bana göre, Amerikan seçkinleri için ABD politikalarını güdüleyen çok daha başka faktörler söz konusu. Başkan Bush'un İslam'a karşı bir yakınlığı ya da düşmanlığı olduğunu düşünmüyorum.  Uçaklar ikiz kuleleri vurduğu zaman Üsame bin Ladin'in gündeminde ABD dış politikası, fakirliğe, yoksulluğa ya da Amerikan emperyalizmine ilişkin bir madde yoktu. Onun kendi gündemi vardı ve gündeminin ana maddesi ABD'nin tepkisi sayesinde İslamî fundamentalizmin yükseleceği ve bu yolla kendi örgütüne çeşitli ülkelerden yandaşlar bulacağıydı. Bu yolla, diğer İslam ülkelerinde kendi örgütüne benzer örgütler kurmayı hedefliyordu. Dolayısıyla, ABD'nin Irak'a ya da Afganistan'a saldırması onu düşündürmemiştir. O sadece kendi gündemini izliyordu. 11 Eylül saldırılarının bu anlamda hedefine ulaşmak için Ladin açısından çok önemli bir gelişme olduğunu düşünüyorum.
   <br/>
   <br/>
   -ABD Irak'ta geçici anayasanın oluşturulması ve hükümetin kurulmasından sonra ülkeyi terk etmeyi taahhüt etmişti; ancak, henüz bu gerçekleşmedi. Sizce ABD Irak'tan ne zaman çekilecek?
   <br/>
   <br/>
   Amerikan hükümetinin Irak'tan çekilmesi büyük ölçüde direnişe bağlı. İlk önce Irak'taki direnişe; daha sonra da ABD'deki ve tüm dünyadaki savaş karşıtı direnişe bağlı. Eğer ABD, Irak'ta askerî açıdan başarılı olursa mevcut geçici hükümeti kendi isteklerini yerine getirecek bir hükümete dönüştürebilir. Ancak, direniş başarılı olursa Irak'tan çekilmek zorunda kalacak. Bu durumda, Iraklılara kendi istekleri doğrultusunda geleceklerini çizme şansı doğabilir.
   <br/>
   <br/>
   -Kuzey Osetya'daki olaylar gerçekten Rusya'nın 11 Eylül'ü mü?
   <br/>
   <br/>
   Saldırıyı, Rusya'nın seçkin kısmının ABD'nin yaptığı gibi kendi halkını korkutmak ve Çeçenistan'da yürütmekte oldukları politikalara devam etmek için bir bahane olarak kullanacaklarını düşünüyorum. Bu saldırıların İslam'la ilgili olduğunu da düşünmüyorum. Saldırıların faturası İslamî terör başlığı altında Müslümanlara kesilirse, bu çok yanlış olur.
   <br/>
   <br/>
   -ABD'de kasım ayında yapılacak başkanlık seçimlerine etki edecek en önemli unsurun Yahudi lobisi olacağı iddia ediliyor. Bu düşünceye katılıyor musunuz?
   <br/>
   <br/>
   Yahudi lobisinin çok etkili olduğunu düşünmüyorum. Asıl önemli faktör İsrail. İsrail Ortadoğu’da Amerika’nın bir ileri karakolu, bir ileri üssü. Eğer bir gün , ABD’de bir siyasetçi çıkıp da İsrail’e artık bu fonksiyonu istemediğini söylerse Yahudi lobisi de ortadan kalkacaktır. İsrail ve ABD'deki Yahudi lobisinin gücü, Amerikan politikalarına uygun adımlar atmasına bağlı. Dolayısıyla ABD'yi yöneten İsrail değil, İsrail'i yöneten ABD'dir.
   <br/>
   <br/>
   -Saddam Hüseyin'in yakalanmasının ardından devrik Irak liderinin Bush hükümetiyle ilişkisinin olduğus söylendi. Yakalanmasının, Bush'un ABD kamuoyundaki güvenirliğini ve oy potansiyelini artırmak için bir düzmeceden ibaret olduğu idda edildi?
   <br/>
   <br/>
   ABD'nin Saddam'a yardım ettiği düşüncesine katılıyorum. Bu yardım Saddam'ın en kötü suçlarını işlediği zaman en yüksek düzeydeydi. Örneğin, kimyasal silah kullanırken ABD Saddam'a yardım ediyordu. ABD, Ladin ve örgütüne hatta Taliban'a da yardım etmiştir. Fakat, bu ABD'nin politikasında bir kalıptır, alışılagelmiş bir durumdur. ABD'nin bu tip figürlere saldırmasının sebebi, bunların canavar olması değil; çünkü ABD başka canavarlar da besledi. Bush hükümeti eğer bugün bunlara karşı bir savaş yürütüyorsa, bunun sebebi bu kişi ve örgütlerin ABD'nin politikalarının güdümünden çıkmış ya da çıkıyor olmasıdır.
   <br/>
   <br/>
   Aynı amaç doğrultusunda seçimler öncesi Üsame bin Ladin'in de yakalanacağı iddia ediliyor. Katılır mısınız?
   <br/>
   <br/>
   ABD'nin, Ladin'i yakalama ihtimali oldukça yüksek. Öyle ki zamanlamasını da çok iyi yapabilirler. Seçimlerden birkaç hafta önce yakalayabilirler. Ancak, bu durumun Bush'un oy oranına etkisi medyanın alacağı tavra bağlı. Medya, Ladin'in yakalanması durumunda George Bush'un ne kadar büyük bir kahraman olduğunu söyleyip destek verebilir. Ama aynı zamanda, Ladin'in yakalanmasının neden bu kadar uzun sürdüğünü de sorgulayabilir. Kerry de eğer başkan olsaydı onu iki sene önce yakalayacağını söyleyebilir. Dolayısıyla, Ladin'in yakalanması durumunda bunun seçimlere etkisinin hangi yönde olacağı tamamen medyanın alacağı tavra bağlı. Medya, ABD başkanlık seçimlerinde en etkin rolü oynayacak olan kurumdur. Eğer Bush'un tekrar seçilmesinin dünyayı daha fazla dengesiz hale getireceğini düşünmeye başlarsa Amerikan seçkinleri ve medya, desteğini Kerry'e verecektir. Seçkinler ve medya Bush’un dünyayı daha fazla dengesiz duruma getirmesinden korkuyor. Dolayısıyla , korkuyu ön plana alırlarsa Kerry’i destekleyecektir.
   <br/>
   <br/>
   -Son olarak, Türkiye'nin Avrupa Birliği sürecini nasıl değerlendiriyorsunuz? Türkiye, AB'den müzakere tarihi alabilecek mi?
   <br/>
   <br/>
   Türkiye'nin Avrupa Birliği'ne üye olup olmayacağı konusunda kesin bir mantık yürütemiyorum. Ancak, Avrupa Birliği'ne üye olmak Türk toplumunun hayat standartlarını daha iyi duruma getirecekse, birlik Türkiye için önemli bir kazanç olacaktır. Aksi takdirde, olumlu bir gelişme olmayacaktır. AB'ye girmenin Türkiye'nin genel yapısı açısından önemli bir etkisi olacağını düşünmüyorum; çünkü AB'ye üye olmak Türkiye'deki egemen kuruluşların değişmesine sebep olmayacaktır. Dolayısıyla, Türk toplumunun AB'ye üye olması durumunda en üst seviyede özgürlük haklarına kavuşacağını söylemek sağlıklı olmaz; çünkü egemen kuruluşların toplum üzerindeki etkileri devam edecek.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=15813&yorum_id=1), [web.archive.org (arşiv bağlantısı)](http://web.archive.org/web/20041014152854/http://aksiyon.com.tr:80/detay.php?id=15813&yorum_id=1)
