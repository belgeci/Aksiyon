# Dünya Türkçe konuşuyor

*Yasin Uygur 2005.06.20*

<div bgcolor="#FFFEF6">
 <font>
  <img border="0" height="1" src="/web/20051228123029im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051228123029im_/http://www.aksiyon.com.tr/resim/550/70.jpg" vspace="5"/>
  </p>
 </font>
 <font class="content">
  Bu yıl üçüncüsü düzenlenen ‘Uluslararası Yabancılar İçin Türkçe Yarışması’nda’ 41 ülkeden 10 bin kişi arasından seçilen 120 öğrenci yarıştı. Birçok farklı ülkede eğitim veren Türk okullarının başarısını gösteren bu tablo aynı zamanda Türkçe’nin de giderek bir dünya dili olmaya başladığı şeklinde değerlendiriliyor.
 </font>
 <p>
  <font class="content">
   Türkçe, gün geçtikçe dünya dili olma yönünde ilerliyor. Dünyanın dört bir yanında açılan Türk okullarına bir eğitim ordusu önderlik ediyor. Hiçbir maddi kazanç gütmeden yurtdışına giden eğitim gönüllülerinin tek çabası Türkiye’nin ve Türk kültürünün insanlara daha iyi tanıtılmasını sağlamak. 1990’ların başından itibaren yurtdışına açılan eğitimciler, insanlara Türkçe’yi öğretmek ve Türkiye’yi sevdirmek için önce Kafkaslar ve Balkanlar, daha sonra da bütün Asya, Avrupa, Afrika ve Amerika’yı içine alan geniş bir coğrafyaya yayıldılar. Türkçe’yi öğretmek ve sevdirmek tabii ki kolay değildi ama zamanla Türk okullarının başarısını gören ülke halkları ve hükümetlerinin Türk diline olan ilgisi arttı. Eğitim kalitesi sayesinde öğrenci kapasitesi her geçen yıl artan bu okullarda şu an Türkçe eğitimi oldukça iyi seviyelerde veriliyor.
   <br>
    <br>
     Ayrıca onlarca ülkeden öğrencinin aralarında ortak unsur olan Türkçe ile iletişim kurmalarını sağlayan yarışmaların düzenlenmesi hem öğrencilerin seviyelerini ilerletmesini hem de Türkiye için gurur verici tabloların ortaya çıkmasını sağlıyor. İşte o gurur tablolarından biri de geçen hafta meydana geldi. Yurtdışındaki Türk okullarında eğitim gören yabancı uyruklu öğrenciler arasında düzenlenen Türkçe yarışmasını izleyenler Türkçe’nin dünya dili olması yolunda ne kadar büyük ilerleme kaydettiğini gördü. 92 ülkede 100 bin yabancı öğrencinin takip ettiği Türkçe öğretim setini hazırlayan Dilset-Zambak Yayınları tarafından bu yıl üçüncüsü düzenlenen ‘Uluslararası Yabancılar İçin Türkçe Yarışması’nda’ 41 ülkeden 10 bin kişi arasından seçilen 120 öğrenci yarıştı.
     <br/>
     <br/>
     Türkçe, kültürlerin buluşma noktası oldu
     <br/>
     <br/>
     Organizasyonda 35 dil bilen ve ‘Ali Şir Nevai Türk Dili Özel Ödülü’ verilen Belçikalı Türkolog Johan Vandawalle, yurtdışındaki Türkçe öğretiminin teşvik edilmesiyle Türkiye’nin, Türk halkının, Türk kültürünün daha iyi bir şekilde tanınmasının sağlanabileceğini düşünüyor. 13 yaşında öğrenmeye başladığı Türkçe sayesinde Türk halkını anlama, Türkiye ile bütünleşme fırsatı bulduğunu belirten Vandawalle, bu organizasyonla Türkçe’nin yalnızca dünya dili haline gelmesi için değil, aynı zamanda dünya barışına giden yolda da çok takdire şayan bir adım atıldığının altını çiziyor.
     <br/>
     <br/>
     Üç yıldır Kenya’da Light Academy adlı Türk okulunda görev yapan Boğaziçi Üniversitesi Türk Dili ve Edebiyatı mezunu Bekir Güçlü, Kenya’da insanların genel itibariyle Türkçe’ye olan ilgisinin düşük olduğunu belirtiyor. Türk okullarının elde ettiği başarılarılar nedeniyle insanlarda ‘iyi eğitim veren okulların öğrettiği dil öğrenilir’ düşüncesinin meydana geldiğini söyleyen Güçlü, bu nedenle Kenya’da Türkçe öğrenme eğiliminin giderek arttığını ifade ediyor. Öğretmen olarak böyle bir organizasyonda ilk defa yer aldığını belirten Güçlü, yarışmanın öğrencilerine farklı ülkelerden birçok insanla Türkçe konuşarak anlaşabileceğini göstermesi açısından önemli bir rol oynadığını söylüyor.
     <br/>
     <br/>
     Kırgızistan Kadamcay Semetey Lisesi’nde öğretmen olan Ahmet Gürsoy ise halkın ve devletin Türk okullarına olan ilgisinin oldukça fazla olduğunu belirtiyor. Gürsoy, Türk okullarında verilen kaliteli eğitim ve öğretimin yanında Kırgızca’nın Türkçe’ye çok benzemesi ve iki ülke arasındaki tarihi ve kültürel bağların güçlü olmasının Kırgızistan’da iyi seviyede Türkçe konuşulmasına katkıda bulunduğunu söylüyor. Kırgız öğrencilerin en büyük amacının üniversiteyi Türkiye’de okumak olduğunu ifade eden Gürsoy, bu yarışma sayesinde öğrencilerin hem Türkçelerini geliştirdiklerinin hem de iyi motivasyon sağladıklarının altını çiziyor. Rusya’da öğretmenlik görevini sürdüren Fatih Karsağ da Türkçe’nin ortak konuşulan dil olmasının yarışmanın en güzel yönünü oluşturduğunu belirtiyor. Türklerin dışarıya açılıp dilini, kültürünü tanıtması adına organizasyonun oldukça ses getirdiğini ifade eden Karsağ, Türkçe’nin farklı millet ve kültürlerden insanlar arasında bir köprü vazifesi gördüğünün altını çiziyor.
     <br/>
     <br/>
     Üniversiteyi Türkiye’de okumak istiyorlar
     <br/>
     <br/>
     6 ay gibi kısa bir sürede Türkçe’yi konuşmaya başlayan ve yarışmada ikincilik ödülü kazanan Kenyalı öğrenci İsa Ares, üniversiteyi Türkiye’de okumak istediğini söylüyor. Ceyhun Atıf Kansu’nun ‘Öğretmenim’ adlı şiiri ile ‘Orta Seviye Türkiye Türkçesi’ kategorisinde altın madalya kazanan Kırgız öğrenci Kanikey İsakova ise, Türkçe’nin bir dünya dili olduğunu söylüyor. Bu yarışma sayesinde Türkiye’yi ilk defa ziyaret etme imkanı bulup daha iyi tanıdığını ifade eden İsakova, Türkçe’ye küçük yaşlardan itibaren merakı olduğunu ve ileride Türkçe öğretmeni olmak istediğini belirtiyor. ‘Temel Seviye Türkiye Türkçesi’ kategorisinde altın madalya kazanan bir diğer Kırgız öğrenci Şirin Akmatbekova da, Türkçesini ilerletip üniversiteyi Türkiye’de okumak istediğini ifade ediyor. Bu tür yarışmaların devam etmesini dileyen Akmatbekova, bütün insanları Türkçe öğrenmeye davet ediyor.
     <br/>
     <br/>
     ‘Temel Seviye Yabancı Dil Türkçesi’ kategorisinde altın madalya kazanan Rus öğrenci Yaşa Yevsükov, günümüzde Türk-Rus ilişkilerinin çok önemli seviyelerde geliştiğini ve Türkçe’nin öğrenilmesi zor bir dil olmadığını belirtiyor. Yarışmanın insanlar arasında yeni dostlukların kurulması bakımından çok faydalı olduğunu belirten Yevsükov, gerekli olan tek unsurun ortak bir nokta olduğunu, Türkçe’nin de bu imkanı sağladığını ifade ediyor. Kırgız takımından yarışmaya katılan ve ‘Temel Seviye Yabancı Dil Türkçesi’ kategorisinde ikincilik ödülünü kazanan Sergey Pohilenko ise Ukrayna asıllı bir öğrenci. Kırgızistan’da doğup büyüyen Pohilenko, kaliteli eğitim vermesinden dolayı Türk lisesinde okumayı tercih ettiğini ve bu nedenle Türkçe öğrenmeye karar verdiğini belirtiyor. Yarışmaya katılmak için önceki zamanlara oranla çok daha fazla çalıştığını söyleyen Pohilenko, Türkçe’sini ilerletmesi bakımından yarışmanın oldukça faydalı olduğunu ifade ediyor.
     <br/>
     <br/>
     4 FARKLI KATEGORİDE ÖDÜL YAĞMURU
     <br/>
     <br/>
     Yarışmaya katılmak için her ülke kendi birincilerini seçerek Türkiye’ye gönderdi. Bu öğrenciler Kızılcahamam Asya Termal Tatil Köyü’nde üç günlük kampa alındı. Öğrenciler ‘okuma-anlama, dinleme, dilbilgisi, kelime bilgisi, konuşma ve yazma’ bölümlerinde birbirinden zor sınavlara tabi tutuldu. Sonuçlar ise dört farklı kategoriye göre açıklandı. ‘İleri Seviye Türkçe’ kategorisinde Kazakistan’dan Maria Rahimova ile Tataristan’dan Aygül Aminova birinci oldu. ‘Orta Seviye Türkiye Türkçesi’ kategorisinde Türkmenistan’dan Atamurat Hudayberdiyev, Kırgızistan’dan Kanikey İsakova ve Kazakistan’dan Janar Adresilova; ‘Temel Seviye Türkiye Türkçesi’ kategorisinde Kosova’dan Filiz Gjini ile Kırgızistan’dan Şirin Akmatbekova altın madalya aldı. ‘Temel Seviye Yabancı Dil Türkçesi’ kategorisinde ise Arnavutluk’tan Edona Fasllija, Moğolistan’dan Mandakh Bekhbat, Afganistan’dan Şafak Rahimi, Bosna Hersek’ten Almin Sulejmanovic, Rusya’dan Yaşa Yevsükov ve Irak’tan Şenge Hasan Kadir birinciliği paylaştı. Yarışmada 24 öğrenciye gümüş, 32 öğrenciye ise bronz madalya verildi. Ayrıca, birinci öğrencilere bin 500 YTL, ikincilere 750 YTL, üçüncülere de 500 YTL para ödülü verildi.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Ömer Bayram, 24-Haziran-2005
> Yeniden Türkçe: 
> Yabancılar arası Türkçe yarışması dilimizin ne kadar yaygınlaştığını göstermesi açısından anlamlıdır. Türkçe, bir zamanlar dünya diliydi zaten. Ben şahidim, şu anda Brezilya'da bile Osmanlı topraklarından göç eden insanların çocukları ve torunları Türkçe konuşmaktadır.

### Ömer Taşkan, 23-Haziran-2005
> Kardeşlik dili Türkçe: 
> Son derece mükemmel organize edilen bu yarışmaya davetli olarak katılma bahtiyarlığına eriştim. Emeği geçenleri yürekten kutlarım.

Kaynak: [www.aksiyon.com.tr](http://www.aksiyon.com.tr:80/detay.php?id=21996&yorum_id=5076), [web.archive.org (arşiv bağlantısı)](http://web.archive.org/web/20051228123029/http://www.aksiyon.com.tr:80/detay.php?id=21996&yorum_id=5076)
