# AB'nin yeni baş ağrısı

*Yasin Uygur Bilinmeyen-tarih*

<div>
 <p>
  <font>
   Avrupa Birliği, bu ayın başında tarihî bir adım atarak 10 yeni ülkenin katılımı ile 25 üyeli devasa bir yapıya dönüştü. Birliğin önünde, hantallaşan bürokrasiye çeki düzen vermekten karar mekanizmalarının yeniden tanzim edilmesine kadar bir dizi problem bulunuyor.
   <br/>
   <br/>
   Brüksel"deki karar mercilerinin, yeni üyelerin uyum sorunlarına, özellikle de 1 Mayıs"ta kulübe katılan üye ülkelerin ortalama gelir seviyelerinin AB ortalamasının yüzde 47 altında olmasına kalıcı çözümler getirmesi gerekiyor. Brüksel"in başını ağrıtacak asıl problem ise Polonya gibi başına buyruk politikalar izleme sevdasındaki ülkelerin durumu.
   <br>
    <br>
     Polonya, birliğin genişleme dalgasında yer alan 10 ülke arasında 38 milyon nüfusla en büyük ülke konumunda. Henüz üye olmadan ABD ile çok yakın ilişki içine girmesi, Irak Savaşı sırasında siyaseten bu ülkenin yanında yer alması, koalisyon güçlerine 2 bin askerle destek vermesi, hatta 9 bin kişilik çok uluslu gücün komutanlığını üstlenmesi AB"nin önde gelen ülkelerinden Almanya ve Fransa"yı kızdırmış bulunuyor. Bunun en bariz göstergesi Fransa Cumhurbaşkanı Jacques Chirac"ın "Irak"ta ABD güçlerine destek vermeniz durumunda birliğe üye olamazsınız" tehdidini savurması. Ancak, Polonya ne bu tür tehditlere kulak astı ne de geri adım attı. ABD"nin yanında yer alarak hem NATO hem de AB üyeliğini elde etti.
     <br>
      <br>
       Üyelik sürecinde Avrupa Anayasası ile ilgili itirazlarda bulunması ve bu konuda birlik üyesi ülkelerin ikna çabalarını karşılıksız bırakması da Varşova"nın AB bünyesine getirdiği sorunlardan bir diğeri. Mevcut durumda Polonya, 38 milyonluk nüfusu ile AB karar mekanizmalarında önemli bir söz hakkı elde ediyor. Almanya ve Fransa"nın başını çektiği "büyük" ülkeler ise karar mekanizmasına oy birliği yerine oy çokluğu prensibi getirerek, "küçük" ülkelerin oy hakkını "büyük" ülkeler lehine kısıtlamak istiyor. Polonya, "Egemenlik haklarımızı AB üyesi ülkelerle paylaşmaya hazırız. Ama egemenlik haklarımızı paylaşacağımız Avrupa; Almanya ve Fransa"nın tekeli altında olmamalı" diyerek, Nice zirvesi sırasında elde ettiği kazanımları bırakmak istemiyor.
       <br>
        <br>
         Polonya"nın AB ile paralel politikalar izlememe tutuma sadece dış politikayla sınırlı değil. İç siyasi yapısı ve izlenen ekonomi politikaları ile de AB"nin baş belası olacak gibi görünüyor. Brüksel"in gözünü korkutan eksikliklerin başında yüksek işsizlik oranı geliyor. Devlet harcamalarının kısıtlanması, özelleştirme, tarım sektörünün birliğe uyumu gibi pek çok konuda sorunlar yaşanıyor, Varşova ile Brüksel arasında...
         <br/>
         <br/>
         AB, Haziran 2003 tarihinde Lüksemburg"da kabul edilen Ortak Tarım Politikası (OTP) ile 2013 yılına kadar olan dönemde üye ülkelerin uygulayacağı tarımsal ve hayvansal üretim, destekleme, sübvansiyon politikalarını karara bağladı. Desteklerin azaltılması, et ve süt üretiminde ülkelere kotalar konulması, hayvan sağlığı, çiftlik ve üretim konusunda ortak standartlara uyulması da OTP çerçevesinde belirlendi. Buna göre, uygulama süresi boyunca çiftçilere sağlanacak yıllık doğrudan destek miktarı azami 10 bin Euro olacak ve asla bunun üzerine çıkılmayacak. Bitkisel üretimde çevrenin korunması, hayvansal üretimde hijyenin sağlanması, diğer sağlık şartlarında yeni kurallar ve standartlar getirilmesi gibi birçok düzenleme Polonya"nın işine gelmiyor. Bundan dolayı, Varşova hükümeti bu düzenlemelere ciddi anlamda itiraz etti ve üyelik müzakerelerinin yenilenmesini istedi. Ancak, bu itiraz AB tarafından dikkate alınmadı.
         <br/>
         <br/>
         AB ile Polonya arasındaki bir başka anlaşmazlık konusu gıda sektörü ile ilgili. Yalnızca Polonya değil, birliğe yeni dahil olan diğer üyelerin de gıda sağlığı ve güvenliği konusunda AB kriterlerine ne kadar uyduğu hâlâ tartışma konusu. 10 ülkede gıda sektöründe faaliyet gösteren 12 bin işletmeden bin 6"sı istenilen hijyenik şartlara sahip değil. Polonya ise bu konuda en kötü durumda. Ülkedeki en az 700 işletme AB kriterlerine uymuyor.
         <br/>
         <br/>
         Polonya"nın AB kriterlerini yerine getirmede eksik kaldığı diğer konular ise yolsuzluk ve işsizlik problemleri. Özellikle yolsuzluk oranının çok yüksek olması, Brüksel"deki yöneticileri kaygılandırıyor. İşsizlik oranının yüzde 20 seviyelerinde seyretmesi de bir diğer endişe kaynağı. Bütün bu olumsuzluklara rağmen Polonya turizm sektörü ile hasıla ve istihdam açısından (yaklaşık 23,3 milyar euro) birliğe en çok katkı sağlayacak ülkelerin başında geliyor.
         <br/>
         <br/>
         AB"ye getireceği bütün bu sorunlar ve karşılığında sağlayacağı katkılar göz önüne alındığında Polonya"nın, kısa vadede, Brüksel"i en çok uğraştıracak ülke olacağı söylenebilir.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1917 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11498), [web.archive.org (arşiv bağlantısı)](http://web.archive.org/web/20050223015123/http://www.aksiyon.com.tr:80/yazdir.php?id=11498)
