# AB ile anlaşamayacağız

*Yasin Uygur 2005.04.04*

<div bgcolor="#FFFEF6">
 <font>
  <img border="0" height="1" src="/web/20060106150556im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106150556im_/http://www.aksiyon.com.tr/resim/539/66.jpg" vspace="5"/>
  </p>
 </font>
 <font class="content">
  AB üyeliği süreciyle birlikte konferans tercümanlığı mesleği daha büyük önem kazandı. Ancak, Türkiye’yi bu alanda bekleyen önemli bir sorun var. Türkçe AB’nin resmi dilleri arasına kabul edildiğinde, çok sayıda profesyonel konferans tercümanına duyulacak ihtiyacı mevcut şartlarda karşılayamayacağız.
 </font>
 <p>
  <font class="content">
   “1960’lı yıllarda Nejat Eczacıbaşı’nın başkanlığını yürüttüğü Ekonomik ve Sosyal Etütler Konferans Heyeti tarafından Türkiye’de ilk defa uluslararası ekonomi zirveleri düzenlenmeye başlamıştı. Çeviriye ihtiyaç duyuluyordu; ama kimse bulunamıyordu. O zaman üniversitelerde konferans tercümanlığı diye bir eğitim dalı da yoktu. Bu nedenle çok iyi yabancı dil bilenler çeşitli sınavlara tabi tutuldu ve başarılı olanlar konferans tekniklerini öğrenmek üzere İsviçre’ye gönderildi. Sonrasında, İstanbul’da Enterkon ve Uluslararası Konferans Tercümanları Derneği (UKT) adlı çeviri şirketleri kuruldu. Böylece, Türkiye’de yazılı ve özellikle sözlü çevirmenlere olan ihtiyaç 60’ların sonunda karşılanmaya başladı.”
   <br>
    <br>
     UKT kurucu üyesi Leyla Ayaş Türkiye’deki konferans tercümanlığı sektörünün tarihini böyle özetliyor. Konferans tercümanlığının nasıl bir meslek olduğunu uzun yıllar kimsenin bilmediğini söyleyen Ayaş, sektörün Birinci Körfez Savaşı ile birlikte tanındığını belirtiyor. Bugün, Türkiye’de 100’e yakın konferans tercümanı bulunuyor. Bunların hepsi de profesyonel. 62 tercüman, 1967’de Konferans Tercümanları adıyla kurulan ve 1996’da faaliyetlerini Birleşik Konferans Tercümanları adıyla sürdüren derneğe üye. Sektörün duayenleri, Türkiye’de şu an için bu sayının yeterli olduğunu; ama müzakere sürecinde artacak uluslararası zirve ve toplantılar nedeniyle daha fazla sayıda tercümana ihtiyaç duyulacağını belirtiyor.
     <br/>
     <br/>
     Şüphesiz, bu alanda çalışanların azlığı yalnızca Türkiye’ye özgü bir durum değil. Dünya genelinde de profesyonel konferans tercümanı sayısı birkaç bini geçmiyor. Bunların çoğu da İngilizce, Fransızca ve Almanca gibi en çok konuşulan dilde tercüme yapabiliyor. TTG Group Çevirmenlik Bürosu Başkanı Murat Erduran, üye ülkelerin sayısı 25’e çıktığından beri Avrupalı meslektaşlarının oldukça zorlandığını söylüyor. Sektöre ayrılan bütçenin ihtiyaçları yeterince karşılamaması da bir diğer sorun... Avrupa’da pek çok insanın birden fazla dil bilmesinden dolayı tercümana çok fazla ihtiyaç duyulmadığını belirten Murat Erduran, bu sebeplerden ötürü Türkiye’nin sektörde Avrupa’dan geri kalmadığını iddia ediyor.
     <br/>
     <br/>
     Türkçe resmi dil olduktan sonra problem yaşanabilir
     <br/>
     <br/>
     Birleşik Konferans Tercümanları Derneği Başkanı Yiğit Bener’e göre, Türkçe AB’nin resmi dillerinden biri olduktan sonra belirli sayıda tercüman Avrupa Birliği kurumlarında istihdam edilecek ve müzakere sürecindeki toplantılarda çok sayıda çevirmen serbest olarak çalışacak. Bundan dolayı, 10 yıl içinde mevcut sayıdan daha fazla konferans çevirmenine ihtiyaç duyulacak. Bener, şu an görev yapan profesyonel konferans tercümanlarının çoğunun o zamana kadar emekli olacağını, bu yüzden de birden fazla dil bilen kaliteli konferans tercümanlarının şimdiden yetiştirilmesi gerektiğini ifade ediyor. Aksi takdirde, Türkiye bu alandaki taleplere cevap vermekte yetersiz kalacak ve müzakere sürecinde önemli problemler yaşanacak.
     <br/>
     <br/>
     AB kurumlarında çalışabilmek için gerekli kriterlere sahip olmak ve üst düzeyde yapılan sınavları geçmek şartı olduğu için bu konuda verilecek eğitimin çok büyük bir önem kazandığını ifade eden Yiğit Bener, bundan sonra yapılması gerekenin üniversitelerin çokdilli konferans çevirmenliği eğitimi veren bölümler açması olduğunu söylüyor. Leyla Ayaş ise çeşitli üniversitelerin mütercim tercümanlık ve yabancı dil eğitimi veren filoloji bölümlerinin bulunduğunu; ama bunların verdiği eğitimin oldukça tartışmalı olduğunu belirtiyor. 30 yılı aşkın meslek hayatında İngilizce bilmeyen birçok filoloji mezunuyla karşılaştığını söyleyen Ayaş, sorunun çözümü için yabancı dil eğitiminin ilköğretimden itibaren birkaç dili kapsayacak şekilde ve daha iyi öğretmenler tarafından verilmesinin şart olduğunu ifade ediyor.
     <br/>
     <br/>
     AB’nin öngördüğü kriterlerden biri de bu alandaki eğitimin yüksek lisans seviyesinde ve profesyonel konferans tercümanları tarafından verilmesi. Ancak, Türkiye’de yüksek lisans seviyesinde yalnızca Boğaziçi Üniversitesi’nde kriterlere uygun eğitim veriliyor. Boğaziçi Üniversitesi Çeviribilim Bölümü Öğretim Görevlisi ve Uluslararası Konferans Tercümanları Derneği Eğitim Komitesi Üyesi Dr. Ebru Diriker, Türkiye’den kaç konferans çevirmeninin AB kurumlarında istihdam edileceğini bilmenin şu anda imkansız olduğunu, bu nedenle çok iyi hazırlanmak gerektiğini belirtiyor. Boğaziçi’nde konferans tercümanlığı yüksek lisans programında İngilizce, Fransızca, Almanca ve Türkçe simultane (eş zamanlı) çeviri eğitiminin verildiğini, gelecek yıl bunların arasına İtalyanca’nın da ekleneceğini hatırlatan Diriker, diğer üniversitelerde de bu eğitimin yüksek lisans seviyesinde çokdilli ve AB standartlarına uygun olarak profesyonel konferans tercümanları tarafından verilmesi gerektiğinin altını çiziyor.
     <br/>
     <br/>
     AB kurumlarının tercüman seçim kriterleri dolayısıyla İngilizce, Almanca, Fransızca gibi çok konuşulan dillerden birinin yanında az konuşulan bir dil bilmenin de oldukça faydalı olacağını belirten Diriker, yeni yetişecek konferans tercümanlarının az bilinen özellikle Doğu Avrupa dillerinden birini bilmelerinin müzakere sürecinde AB kurumlarındaki toplantılarda çalışabilmeleri için onlara önemli avantaj sağlayacağını iddia ediyor. Bu nedenle Doğu Avrupa dillerinde eğitim ve öğretim üzerine eğilmenin son derece önemli olduğunu ifade ederek, “Bu dillerde eğitim veren bölümler birçok üniversitede açılmalı.” diyor.
     <br/>
     <br/>
     Yalnızca iki üniversitede var
     <br/>
     <br/>
     Türkiye’de Doğu Avrupa dilleri üzerine yalnızca Ankara ve İstanbul Üniversiteleri eğitim veriyor. Ankara Üniversitesi Dil ve Tarih Coğrafya Fakültesi’nde batı dillerinin yanı sıra Romence, Macarca, Rusça, Lehçe, Bulgarca gibi az konuşulan Doğu Avrupa dillerinin kültür ve edebiyatının da öğretildiği anabilim dalları; İstanbul Üniversitesi Edebiyat Fakültesi’nde ise Çağdaş Yunan Dili ve Edebiyatı programı bulunuyor. Ankara Üniversitesi Batı Dilleri ve Edebiyatları Bölüm Başkanı Prof. Dr. Tuna Ertem, lisans eğitimi verilen Batı ve Doğu Avrupa dillerinin yazılı ve sözlü çevirmenlik için mütercim tercümanlığı bölümleri kadar olmasa da yeterli seviyede eğitim verdiklerini belirtiyor. Doğu Avrupa dillerinin ileride daha büyük önem kazanacağını söyleyen Tuna Ertem, AB sürecinde yetiştireceğimiz sözlü ve yazılı tercümanların AB kurumlarına kabul edilmesi için mutlaka diğer üniversitelerde de bu dillerde eğitim veren bölümlerin açılması gerektiğini söylüyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20731&yorum=4005), [web.archive.org (arşiv bağlantısı)](http://web.archive.org/web/20060106150556/http://www.aksiyon.com.tr:80/detay.php?id=20731&yorum=4005)
