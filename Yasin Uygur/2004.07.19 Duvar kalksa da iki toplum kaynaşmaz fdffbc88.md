# Duvar kalksa da iki toplum kaynaşmaz

*Yasin Uygur 2004.07.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kudüs İbrani Üniversitesi’nden Prof. Paul Scham, İsrail’in inşa ettiği Güvenlik Duvarı’nı lüzumsuz görüyor. Duvar’ın, Berlin Duvarı ile karşılaştırılmasını da doğru bulmuyor; ancak, Filistin halkına zarar vereceğini kabul ediyor. Zaten, kendisi de bu şartlar altında bir Filistin vatandaşı olsa, intihar bombacısı olabileceğini söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070823190434im_/http://www.aksiyon.com.tr/resim/502/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Filistin meselesi, Ortadoğu’da çözüm bekleyen konuların başında geliyor. Son elli yıldır gündemden hiç düşmeyen soruna kalıcı bir çözüm bulmak o kadar da kolay değil. İsrail’in, her yeni dönemde farklı stratejileri uygulamaya koyması, Filistin meselesini içinden çıkılmaz bir hale getiriyor. Arkasına aldığı ABD desteği ile Filistin topraklarını işgal eden İsrail, aradan geçen yıllar boyunca bu topraklar üzerinde ilginç uygulamalara imza attı. Batı Şeria ve Gazze’de yerleşim birimleri inşa ederek, Filistin halkının hayat alanını daralttı. Şimdi de, 1967 yılından beri işgal altında tutulan topraklar üzerinde bir ‘Çin Seddi’ inşa ediyor. İntihar saldırılarını önlemek amacıyla yapılan Güvenlik Duvarı’nın gerek İsrail toplumu, gerekse Filistin halkı üzerinde önemli bir psikolojik travma meydana getireceği muhakkak. Tıpkı, Soğuk Savaş döneminin sembolü Berlin Duvarı’nın Alman halkının zihni altyapısında ‘doğulu’ ve ‘batılı’ şeklinde iki ayrı dünya görüşü meydana getirmesi gibi.
   <br>
    <br>
     Prof. Dr. Paul Scham, Kudüs İbrani Üniversitesi’ne bağlı Harry S. Truman Barış Enstitüsü’nde misafir araştırmacı olarak çalışmalar yapan bir akademisyen. İsrail’in izlediği politikaların yanlış olduğunu söyleyen Paul Scham, Aksiyon’un sorularını cevapladı.
     <br/>
     <br/>
     —Bir süre önce İsrail Yüksek Mahkemesi, Güvenlik Duvarı’nın Kudüs’ün kuzeyinden geçen 40 kilometrelik bölümünün Filistinlilerin geçiş hakkını engellediğine, dolayısıyla güzergâhın değiştirilmesi gerektiğine karar verdi. İsrail’de hükümet neden mahkeme kararına uymuyor?
     <br/>
     <br/>
     Bana göre, Güvenlik Duvarı’nın inşası gerekli değil. Ancak, duvarın yapımı mutlaka gerçekleştirilecekse, güzergâhın değiştirilmesi ve bunun Yeşil Hat boyunca olması gerekir. Duvarın, mevcut plana göre tamamlanması halinde Filistin halkı büyük zarar görecek. Bölgede yaşayanların geçiş hakkı engellenecek. Filistin topraklarının yüzde 14’ü İsrail topraklarına dahil olacak. Dolayısıyla, Yüksek Mahkeme’nin kararına kesinlikle katılıyorum. Ancak, sorunun mahkemeler yoluyla çözüleceğini de zannetmiyorum. İsrail hükümeti, Filistinli intihar bombacılarının bölgeye geçişini engellemek için duvarı inşa ettiğini ileri sürüyor. Mahkemenin karşı çıktığı mevcut planın da güvenliğin sağlanması için mutlaka gerekli olduğunu iddia ediyor. İhtilaf siyasi kaynaklı bana göre. Mahkemeler yoluyla çözülmesi ihtimali de oldukça düşük.
     <br/>
     <br/>
     —Duvarın yapımı insan haklarını ihlal etmiyor mu?
     <br/>
     <br/>
     Duvar inşaatı, plan dahilinde tamamlanırsa bundan Filistin halkı zarar görecek. Dolayısıyla insan hakları ihlal edilmiş olacak. Ancak, İsrail halkını da göz önünde bulundurmak zorundasınız. İsrail hükümeti ve ordusunun duvarı inşa etmekteki en büyük amacı, intihar bombacılarının bölgeye girişini engellemek. Böylece İsrail halkı da güvende olacak. Sadece Filistin ya da İsrail halkının zarar göreceğine bakmak, sorunu anlamak için yeterli değil. Problemin kaynağı siyasi. Dolayısıyla, siyasi sebeplere bakılmalı. Ayrıca, barışı sağlamak ve Filistin halkının zarar görmesini engellemek için bölgedeki Yahudi yerleşim birimlerinin büyük bir kısmının boşaltılması gerektiğini düşünüyorum. Bu, barışın gerçekleştirilmesi için atılacak çok önemli bir adım olacaktır.
     <br/>
     <br/>
     —İsrail’in Güvenlik Duvarı ile Berlin Duvarı arasında bir benzerlik var mı? Berlin Duvarı yıkıldı fakat o dönemde Almanya’nın doğusunda yaşayanlar hâlâ psikolojik olarak Batılı düşünceye sahip değiller. Kendilerini Batılı olarak görmüyorlar. Aynı durum Filistin toprakları üzerinde de yaşanabilir mi?
     <br/>
     <br/>
     Hayır, zannetmiyorum. İki duvarı kesinlikle birbirinden ayırmanız gerekir. Berlin Duvarı, Demir Perde’nin son parçasıydı ve Doğu Avrupa’yı temsil ediyordu. Yapılış amacı tamamen ideolojikti. Doğu Almanya’da yaşayan insanların birçoğu hâlen aynı ideolojiye sahip. Bu yüzden Batılı düşünceyi kabul etmiyorlar. Ancak, duvarın yıkılmasından sonra Almanya’nın batısına daha iyi ekonomik standartlara sahip olmak için geçen pek çok insan olduğu da göz ardı edilmemeli.
     <br/>
     <br/>
     İsrail’in inşasını sürdürdüğü duvarın yapılış amacı ise çok farklı. İsrail, duvarı tamamen güvenlik amacıyla inşa ediyor. Zâten, İsrail ve Filistin halkları, siyasi ve ekonomik şartlar ne kadar iyi olursa olsun, birlikte yaşamak istemiyor. Farklı dil, din ve kültüre sahipler. Aynı kurallar altında yönetilmek düşüncesine karşılar. Dolayısıyla, duvar olsa da olmasa da beraber yaşamak istemezler. Oysa, Doğu ve Batı Almanya vatandaşları duvarın yıkılmasından sonra birlikte yaşamaya başladı. Öyleyse, her iki duvarın yapılış amacının ve insanlar üzerindeki etkilerinin farklı olduğunu söyleyebiliriz. Bu yüzden, bu iki duvarı karşılaştırmak doğru olmaz.
     <br/>
     <br/>
     —Lahey Adalet Divanı’nın kararı hakkında ne düşünü
     <br/>
     yorsunuz?
     <br/>
     <br/>
     Her şeyden önce, Adalet Divanı’nın aldığı karar bağlayıcı değil. Benzer bir karar Birleşmiş Milletler Güvenlik Konseyi’nde alınsaydı bağlayıcı olurdu. Bu da şimdilik imkansız gözüküyor; çünkü ABD, İsrail aleyhinde konseyde görüşülen bütün tasarıları veto ediyor. Bence, bu sorunun kaynağı siyasi. Ancak, büyük güçlerin arabuluculuğu ile siyasi kararlar alınarak çözülebilir. Ayrıca, problemin çözümü için Uluslararası Adalet Divanı’nın doğru yer olduğunu da düşünmüyorum. Duvarın yapımına karşı olan pek çok ülke de divanın bu konuda karar vermesinin yanlış olduğunu söylüyor zaten.
     <br/>
     —Filistin halkının ekonomik ve sivil hakları engellenmese, hatta desteklense taraflar arasındaki problemler çözülür mü?
     <br/>
     <br/>
     Ekonomik sebeplerin, intihar saldırılarının ortaya çıkmasında önemli bir faktör olduğunu kabul ediyorum. Hamas, İslami Cihad ve diğer silahlı gruplar, Filistin vatandaşlarını ekonomik olarak destekleyip yanlarına çekiyor. Ama, problem ekonomik olmasından çok daha öte siyasi ve ulusaldır. Filistinliler, İsrail halkıyla aynı topraklar üzerinde yaşamak istemiyor. İsrail’deki hükümetin çözüm konusunda önemli bir adım atmadığını biliyorum. Fakat, İsrail’in barışçı bir politika izlemesi için Filistinlilerin de saldırıları durdurması ve sorunun siyasi yolla çözümüne katkıda bulunması gerekiyor. Dolayısıyla, Filistin halkını yalnızca ekonomik açıdan desteklemek iki taraf arasındaki problemin çözümünü sağlamak için yeterli olmaz.
     <br/>
     <br/>
     —Bir Filistin vatandaşı olsaydınız, silahlı gruplardan birine katılıp intihar bombacısı olur muydunuz?
     <br/>
     <br/>
     Filistinli olsam muhakkak bir intihar bombacısı olurdum. Aynı soru, daha önce eski başbakanlardan Ehud Barak’a da soruldu. Kendisi de ‘eğer bir Filistinli olsaydım, silahlı gruplardan birisine katılırdım’ demişti. Bu söyledikleri üzerine İsrail kamuoyundan oldukça büyük tepki görmüştü.
     <br/>
     <br/>
     —İsrail ile Filistin arasında bir barış sağlandığında, işgal altındaki topraklarda yaşayan Yahudi yerleşimciler bu kararı nasıl karşılar?
     <br/>
     <br/>
     Barışın sağlanması için bölgede mutlaka güçlü bir güvenlik sisteminin oluşturulması gerekiyor. Filistinlilerin, bölgede intihar saldırılarının devam etmeyeceğine İsrail ordusu ve hükümetini inandırması gerekiyor. Mevcut durumda, intihar saldırılarının sona ermesi oldukça düşük bir ihtimal. Zira, Hamas ve İslami Cihad gibi örgütler Filistin yönetiminden bağımsız hareket ediyor. Siyasi bir çözüme razı olmadıkça da faaliyetlerini sona erdireceklerini zannetmiyorum.
     <br/>
     <br/>
     Ayrıca, İsrail’in, Yahudi yerleşimcilerin  yaşadığı bölgeleri boşaltacağına da kesinlikle ihtimal vermiyorum. Çünkü bu durum, İsrail iç siyasetinde ciddi bir probleme ve kargaşaya sebep olur. Bence sınırların boşaltılması kalıcı bir barışa katkı sağlamaz ve Filistin halkının zarar görmesini engellemez.
     <br/>
     <br/>
     —ABD ile İsrail’in Ortadoğu üzerindeki çıkarları, özellikle Irak savaşından sonra,  çatışıyor mu yoksa uyum içinde mi?
     <br/>
     <br/>
     Ortadoğu’da İsrail ve ABD’nin çıkarları her zaman uyumlu oldu. Ancak, ABD’nin Irak’ı, İsrail’in çıkarlarına hizmet için işgal ettiğini düşünmüyorum. ABD’nin kendi çıkarı ve ideolojisi var. İşgal nedenlerine kesinlikle katılmıyorum. ABD Irak’ı işgal ederek İslami değerler ile Ortadoğu’nun yönetim şekli ve yapısını değiştirmeye çalışıyor. Bu da son derece yanlış ve aptalca bir politika. Ancak, ABD’nin Irak ve Ortadoğu üzerindeki çıkarlarının İsrail menfaatleri ile çatıştığını da kesinlikle düşünmüyorum. Bundan sonra çatışacağına da ihtimal vermiyorum.
     <br/>
     <br/>
     —İsrail’in Ortadoğu’da yaşayan etnik azınlıklara yönelik politikasını nasıl değerlendiriyorsunuz?
     <br/>
     <br/>
     İsrail’in Ortadoğu’da yaşayan etnik azınlıklara yönelik dostça yaklaşımı var. Ancak, bunun jeopolitik ya da Araplara saldırmayı hedefleyen bir strateji olduğunu düşünmüyorum. İsrail’in, iyi ilişkiler içinde olduğu bazı Arap devletleri ile Türkiye’yi kızdırmak isteyeceğini zannetmiyorum. İsrail, Türkiye’nin hassasiyetinden dolayı özellikle Kürtlere yönelik bir politika izlemiyor. 1970’den beri Kürtlerle iyi ilişkiler kurma çabasında da olmadı.
     <br/>
     <br/>
     —İsrail’in Kuzey Irak’ta yaşayan Kürtlerle işbirliği içerisinde olduğunu düşünüyor musunuz? İsrail, Kürt grupları askeri ve ekonomik yönden destekliyor mu?
     <br/>
     <br/>
     İsrail’in, Türkiye ve ABD’den bağımsız bir politikasının olacağına ihtimal vermiyorum. ABD, Irak’ın tam anlamıyla bir federe devlet yapısına sahip olmasını isterken ve bu yüzden bağımsız bir Kürt devletine karşı çıkarken, İsrail’in Kürtleri desteklemesi düşünülemez. Ayrıca İsrail, Türkiye ile diplomatik ve ticari ilişkilerinin bozulmasını göze alamaz. Dolayısıyla, Kürtlerle iyi ilişkiler geliştirebilir, ancak Kürtlere bağımsız bir devlet kurmaları için yardım etmez.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12619), [web.archive.org (arşiv bağlantısı)](http://web.archive.org/web/20070823190434/http://www.aksiyon.com.tr:80/detay.php?id=12619)
