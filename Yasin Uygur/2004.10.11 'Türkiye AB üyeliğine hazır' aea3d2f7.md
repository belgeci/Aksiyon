# 'Türkiye, AB üyeliğine hazır'

*Yasin Uygur 2004.10.11*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060128065331im_/http://www.aksiyon.com.tr/resim/514/38.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Prof. Dr. Nanette Neuwahi, Türkiye’nin AB üyeliğine kültürel sebeplerle karşı çıkılmasını kabul edilebilir olmadığını söylüyor. Ona göre, Türkiye çok büyük bir Müslüman nüfusa sahip. Ancak, Avrupa’da önemli oranda Türk nüfus yaşıyor.
 </font>
 <p>
  <font class="content">
   Türkiye gündemini kırk yıldır meşgul eden Avrupa macerasında artık son dönemece giriliyor. Avrupa Komisyonu’nun, 6 Ekim’de yayımlanan İlerleme Raporu’nda Bakanlar Konseyi’ne Türkiye ile gecikmeksizin müzakerelere başlanabilir önerisini sunması akıllara, “Artık mutlu sona ulaşılacak mı?” sorusunu getiriyor. Özellikle son iki yılda gerçekleştirilen önemli reformlar ile AB yolunda ne kadar kararlı olduğunu gösteren Türk hükümetinin aralık ayındaki zirveye kadar olumlu adımlar atmaya devam etmesi gerekiyor. Başta demokrasi ve insan hakları olmak üzere AB müktesebatını uygulama noktasındaki eksikliklerin giderilmesi Türkiye için bundan böyle daha da önemli.
   <br>
    <br>
     Kanada Montreal Üniversitesi Hukuk Fakültesi AB Hukuku Profesörü ve Yeditepe Üniversitesi Hukuk Fakültesi konuk öğretim görevlisi Prof. Dr. Nanette Neuwahl, Türkiye’nin Avrupa Birliği’ne katılım için gerekli olan Kopenhag Kriterleri’ni büyük ölçüde yerine getirdiğini düşünüyor. Komisyon’un Türkiye ile müzakerelere başlaması gerektiğini ifade eden Nanette Neuwahl sorularımızı cevaplandırdı.
     <br/>
     <br/>
     — Son gelişmeler ışığında Türkiye katılım müzakerelerine başlamak için yeterli seviyeye ulaştı mı? Müzakerelere başlamak için Türkiye’ye tarih verilirse, tam üyelik için en uygun tarih sizce hangisi olur?
     <br/>
     <br/>
     Birliğe üye olan her aday ülke Kopenhag Kriterleri’ni (siyasî, iktisadî, idarî vb.) yerine getirmek zorundadır. Türkiye bu kriterleri çok büyük ölçüde yerine getirdi. Aralık ayında yapılacak zirvede Türkiye hakkında olumlu bir karar verileceğine ve müzakerelere başlanacağına inanıyorum. Ancak, müzakerelerin tamamlanmasının uzun sürmesi bekleniyor. Türkiye’ye tam üyelik için en iyi ihtimalle 2015 tarihi uygun görülüyor. Bunun en önemli sebepleri, Türkiye’nin büyük nüfusu ve reformların uygulamaya geçirilmesinde hâlâ önemli sorunlar yaşanmasıdır. Bu gerekçeler Birliğe üye ülkeleri ve AB kurumlarını korkutuyor. Dolayısıyla, her konuda mutabakat sağlanmadan Türkiye’nin Birliğe ne zaman tam üye olarak katılacağını tahmin etmek mümkün olmaz.
     <br/>
     <br/>
     — Türkiye’nin Kopenhag Kriterleri’ni büyük ölçüde tamamladığını AB Komisyon Başkanı Romano Prodi de açıkça ifade etti. Ancak, bazı gruplar Türkiye’nin Birliğe üye olmasına şiddetle karşı çıkıyor. Bu karşıtlığın arkasında ekonomi, kültür, nüfus gibi faktörleri mi gözetiliyor?
     <br/>
     <br/>
     Türkiye’nin üyeliğine kültürel nedenlerle karşı çıkılması kabul edilir bir durum değil. Türkiye çok büyük bir Müslüman nüfusa sahip. Ancak, Birliğe üye Avrupa ülkelerinin de bazıları önemli oranda Türk nüfusu barındırıyor. Dolayısıyla, kültürel nedenler Türkiye’nin üyeliği önünde bir engel olamaz. Daha çok öne sürülen argüman, AB’nin Avrupa ülkelerine ait olduğu yönünde. Bu bakımdan coğrafî nedenler ve Birliğin bir Hıristiyan kulübü gibi kabul edilmesi şeklinde dinî gerekçeler ortaya atılıyor. Bence Avrupa, evrensel bir yaşam felsefesi olarak görülmeli. Dinin farklı kültürleri karşı karşıya getirdiği değil, onlara zenginlik kazandırdığı kabul edilmeli.
     <br/>
     <br/>
     Son zamanlarda herkes Birliğin çeşitlilik içinde olduğunu düşünüyor. Bence çeşitliliğin var olması önemli. Bazı insanlar buna karşı çıkıyor ama bu durum siyasî nedenlerden kaynaklanıyor. Birlik içinde çok farklı gruplardan meydana gelen bir çeşitlilik olursa ortak ve doğru karar vermenin çok zor olacağına inanıyorlar. Buna karşılık, bu konuda öne sürülen olumlu düşünceler de var. Benim düşünceme göre, Türkiye’nin AB’ye üyeliği, evrensel insanî ve demokratik değerler açısından bir zafer niteliği taşıyacak. Bu da bize Müslüman bir ülkenin insanî ve demokratik milletler grubuna dahil edilebileceğini gösterecek. Ayrıca, AB’nin demokratik sistemi olmayan diğer Müslüman ülkelerle (Arap ülkeleriyle) de iyi ilişkiler kurmasına imkân sağlayacak. Bu ülkelerde din ve devlet işleri arasında ayırım yok. Türkiye demokrasinin nasıl uygulanması gerektiği konusunda bu ülkelere iyi örnek olabilir ve onlarla AB arasında önemli bir köprü vazifesi görebilir.
     <br/>
     <br/>
     — AB hukuk müktesebatı ve Kopenhag Kriterleri’ni göz önüne aldığınızda, Türkiye’nin Avrupa Birliği’nin bir parçası olmak için hazır olduğunu düşünüyor musunuz?
     <br/>
     <br/>
     Türkiye’nin AB üyeliğine hazır olduğunu düşünüyorum. Kopenhag Kriterleri’ni tamamiyle yerine getirmek oldukça zor ama önemli olan Türkiye’nin kriterleri yüzde yüz tamamlamak için elinden gelen her şeyi yaptığının kabul edilmesi ve ciddiye alınmasıdır. Bu sebeple, bakış açısı önem kazanıyor. Müzakerelere başladıktan sonra geçiş süreci uzun sürebilir. 10 yıl gibi bir tarih öngörülüyor. Kısa sürede Birliğe üyelik ihtimali doğmazsa Türkiye AB’ye olan inancını kaybedebilir ve bu da farklı düşüncelerin meydana gelmesine neden olur. Türkiye’nin Birliğe ihtiyacı olduğu görüşüne inanıyorum ama bu durum aynı zamanda AB’nin nasıl bir yapıya bürüneceğine ve yürürlüğe girecek olan anayasasına da bağlı. Bu da, Türkiye’nin uzun dönem içerisinde Kopenhag Kriterleri’ne uyum sağlaması için avantajlı olacaktır.
     <br/>
     <br/>
     — Avrupa Birliği, genişleme politikasına çok önem veriyor. Sizce 10 yeni üye ülke, ne zaman tam anlamıyla Birlik müktesebatına uygun hareket edebilir? Bu süreç Türkiye’nin tam üyelik tarihi almasını geciktirir mi?
     <br/>
     <br/>
     Bu konuda bir tarih belirtmek zor olur ama kesin olan bir şey var ki o da Avrupa Birliği için genişleme sürecinin oldukça maliyetli ve uzun olacağıdır. Bütün konu yeni üye 10 ülkenin kolay hazmedilmesi ya da maliyetlerinin ucuz olması değil. Yeni üyelerin nüfusundan dolayı Birliğin yükümlü olduğu maliyet artarsa, ileriki yıllarda Birliğe dahil edilecek Romanya, Bulgaristan ve Türkiye’nin -daha çok masraflı olma ihtimallerinin kuvvetli olmasından dolayı- üyelik durumları sorgulanmaya başlanacak. Emin olunan bir şey var ki o da şudur: Türkiye’nin üyeliği Birliğe en çok yük getirecek katılım olacaktır. Bu durum Birliği korkutuyor. Bunu anlıyorum ama karar mekanizmaları yalnızca maliyet üzerine temellendirilmez. Dünyada politik olarak güçlü bir pozisyona sahip olmak, Birlik içinde istikrar sağlamak ve ABD ile diğer güçlü devletlerin ekonomileriyle baş edebilmek için Türkiye’nin üyeliği önemli. Ayrıca, dünya genelinde önemli sorumluluklara sahip olmak sorusu gündeme geliyor. Bu bakımdan Türkiye’nin köprü görevi görme fonksiyonu ile Asya ve Arap ülkeleriyle kurduğu iyi ilişkiler biliniyor. Dolayısıyla maliyet hesabı Türkiye’nin üyeliği için dikkate alınması gereken tek koşul olmamalı ve tam üyelik daha ileri bir tarihe bırakılmamalı.
     <br/>
     <br/>
     — Haziran ayında gerçekleştirilen Brüksel Zirvesi’nde mutabakata varılan AB Anayasası hakkındaki düşüncenizi öğrenebilir miyim? Sizce Anayasa ile AB, Amerika Birleşik Devletleri gibi hegemon bir güç haline mi dönüşür mü?
     <br/>
     <br/>
     Anayasanın Birlik içinde bir bütünlük sağlayacağını düşünmüyorum. Bu bakımdan Avrupa Birliği’nin mevcut sisteminde yeni gelişmeler kaydedilmesi gerekiyor; çünkü Birlik kurulduğu zamana göre çok farklı bir yapıya sahip bulunuyor. Birliğe üye çok sayıda ülke var ve bunlar önceki yapılarına göre çeşitlilik gösteriyor. Ekonomileri, gayri safi milli hasılaları, izledikleri politikalar ve kültürel yapıları çeşitlilik içinde. Bu kadar çok çeşitlilik olması da Birlik içindeki ülkelerin bir bütün olarak hareket etmesini zorlaştırıyor. Bu nedenlerden dolayı, Anayasası her ne kadar çok gerekli düzenlemeler içerse de, Avrupa Birliği’ni süper güç haline dönüştürmez.
     <br/>
     <br/>
     Anayasa konusunda son zamanlarda yeni yaklaşımlar söz konusu. Bazı AB ülkelerinde yapılacak referandumda Anayasa onaylanmayabilir. Mesela İngiltere, Anayasa karşıtı oy kullanabilir. Küçük nüfuslu ülkeler de referandum yapılmasına ilgi duymuyor. Bu durumda ne yapılmasına karar verilmesi lazım. Böyle bir durumda Anayasayı destekleyen devletler, Anayasaya karşı olan devletlerle görüşüp onlardan konunun dışında kalmalarını isteyebilirler. Bunun gerçekleşip gerçekleşmeyeceğini kestirmek zor ancak gerçekleşmesi mümkün. Bu da Avrupa’nın çok farklı devlet gruplarına bölünmesine neden olabilir ve Birlik içinde bir bütünlük sağlanması tamamen imkansız hâle gelebilir. Ama Anayasa içindeki düzenlemelerin yakın işbirliği çerçevesinde ilerletilmesi de mümkün. Dolayısıyla, Anayasanın onaylanması sürecinde meydana gelecek gelişmeleri tahmin etmek pek de kolay değil.
     <br/>
     <br/>
     — AB Anayasası’nda Hıristiyanlığa atıfta bulunulmadı ve bu durum Türkiye’yi memnun etti. Halbuki başta Hıristiyan demokratlar olmak üzere Birlik içindeki çeşitli gruplar Anayasada Hıristiyanlığa atıfta bulunulmasını istiyordu...
     <br/>
     <br/>
     Brüksel Zirvesi’nde Anayasa görüşmeleri sonuçlandırıldı. Şahsen, Hıristiyanlığa atıfta bulunulmasını doğru bulmuyorum ama şu an asıl konu bu değil zaten. Çünkü görüşmeler sonuçlandırıldı ve Anayasa tamamlandı. Önemli olan düşünce özgürlüğü ve insan hakları gibi temel hakların gözetilmesi. Bunlara önem verilmesi bence yeterli. Anayasada din ile ilgili unsurlara atıfta bulunulması AB’nin kalitesine hiçbir şey katmaz.
     <br/>
     <br/>
     — AB’ye üye kuzey ve güney ülkeleri arasında belirgin oranda anlaşmazlık var. İngiltere, Almanya ve Fransa karar mekanizmasında en önemli rolü oynuyor. Bu da İtalya, İspanya, Portekiz gibi diğer ülkelerin tepkisine neden oluyor. Yeni genişleme süreci sizce bu durumu değiştirebilir mi?
     <br/>
     <br/>
     Türkiye, Birliğe dahil olduğunda en büyük nüfusa sahip üye ülke konumunda olacak. Ancak nüfus büyüklüğünü herhangi bir devlete karşı koz olarak kullanacağını zannetmiyorum. Aksine, Türkiye’nin kendi belirli çıkarları doğrultusunda hareket edeceğini düşünüyorum. Irak, İran ve Suriye ile komşu olması sayesinde bu ülkelerle mevcut ilişkilerinden edindiği tecrübeleri de rahatça kullanabilecek. Dolayısıyla kendi çıkarlarını gözeteceğini ve bir gruplaşma içine girmeyeceğini zannediyorum. Türkiye’nin kuzey ya da güneyde bulunan ülkelerle değil bütün üye ülkelerle iyi ilişkiler geliştireceğine inanıyorum; çünkü gruplaşma Türkiye’nin çıkarlarına uygun olmaz.
     <br/>
     <br/>
     — AK Parti hükümetinin Türkiye’nin müzakere tarihi alması için yaptığı reformları ve izlediği politikaları nasıl değerlendiriyorsunuz?
     <br/>
     <br/>
     Tayyip Erdoğan çok yetenekli bir siyasetçi. Bir başbakan olarak gerek halkını memnun edecek gerekse Avrupa Birliği’nin takdirini kazanacak politikalar izlemek zorundaydı. Her iki tarafın da istediği yönde uygun adımlar attı. Türkiye’nin Avrupa Birliği ile mevcut ilişkilerini geliştirme noktasında kabul edilir reformların yapılmasını sağladı. Bu yüzden Erdoğan ve AK Parti hükümetini ülke yönetimi ve AB ile ilişkilerinde çok başarılı buluyorum.
     <br/>
     <br/>
     — Türk Ceza Kanunu’nu inceleme fırsatı buldunuz mu?
     <br/>
     <br/>
     Henüz detaylı inceleme fırsatım olmadı, ama gazeteleri takip ederek kanunun içeriği hakkında bilgi edindim. Ülke gündemini ve AB’yi en çok meşgul eden konu zina yasası oldu. Zina, TCK’dan çıkartılmasaydı Türkiye müzakerelere başlamak için tarih alamayacaktı. Erdoğan neden AB’nin isteklerini öncelikler arasına almadı ve bu durumun önemli bir sorun meydana getireceğini hesaba katmadan hareket etti anlamadım. Bu tür bir kanun hükmü daha önce Avrupa Birliği’nde hiç uygulanmadı. Konu Birlik içinde de tartışılabilir ama uygulanamazdı bence. Erdoğan’ın Brüksel’e gidip zina yüzünden meydana gelen sorunun çözümünü sağlaması ve çekilen zorluğu anlatması çok olumlu bir adımdı; çünkü bu durum Birliğe üye olmak için gerekli olan reformların, hazırlanma sürecinde yeterince tartışılmadığını gösterdi. Reformlar tamamlanmadan tartışılsa bu tür problemler meydana gelmez.
     <br/>
     <br/>
     Zina maddesinin yasa olarak çıkartılma talebinin İslamî gruplardan geldiğini düşünüyorum. Böyle bir yasa AB’nin demokratik yasama sistemine karşıttır. Eşlerden birinin zina yapması sonucunda hapisle cezalandırılması Avrupa’nın insan hakları anlayışına uygun değil.
     <br/>
     <br/>
     — Bir AB hukuku profesörü olarak size göre, zina konusundaki söz konusu düzenlemenin AB üyeliği sürecindeki bir ülkenin ceza kanunu içerisinde yer alması kabul edilemez bir durum mu?
     <br/>
     <br/>
     Avrupa Birliği için önemli olan insan haklarının yeterince uygulanmasıdır. Zina konusu bu hakların arasında yer almıyor. Dolayısıyla hem meslekî hem de şahsi açıdan zina unsurunun Türk Ceza Kanunu’nun dışında bırakılmasının çok doğru bir karar olduğunu düşünüyorum.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16670), [web.archive.org (arşiv bağlantısı)](http://web.archive.org/web/20060128065331/http://www.aksiyon.com.tr:80/detay.php?id=16670)
