# KOBİ'ler ortaklarıyla dışa açılacak

*Yasin Uygur Bilinmeyen-tarih*

<div>
 <p>
  <font>
   Türkiye’de iş sahasının yüzde 98’ini oluşturan KOBİ’ler AB İş Geliştirme Merkezleri sayesinde “stratejik evlilikler” kurarak bütün Avrupa’ya açılmayı hedefliyor. “En büyük şirketler” listelerinde adları gözükmese de Türk ekonomisinin belkemiğini Küçük ve Orta Büyüklükte İşletmeler (KOBİ) oluşturuyor.
   <br/>
   <br/>
   İstatistiklere göre, Türk iş sahasının yüzde 98’ine bu tür işletmeler hakim. Avrupa Birliği ile uyum çalışmaları içerisinde en büyük sorun da bu küçük işletmelerin AB standartlarına uygun hâle getirmek.
   <br>
    <br>
     Bu amaçla Kocaeli, Gaziantep ve İzmir’de “Avrupa Birliği İş Geliştirme Merkezleri - ABİGEM” adı altında danışmanlık şirketleri kuruldu. 2002-2006 arasında devam eden ve finansmanı Avrupa Komisyonu tarafından karşılanan proje kapsamında bu illerde faaliyet gösteren merkezlere, Türkiye Odalar ve Borsalar Birliği ile bölgelerdeki sanayi ve ticaret odaları maddi ve teknik anlamda destek veriyor.
     <br>
      <br>
       AB İş Geliştirme Merkezleri, bulundukları bölgenin Türkiye’nin büyüme, istihdam alanı ve rekabet gücü gibi öncelikli sorunlarına çözüm geliştirmek üzere KOBİ’lerin geliştirilmesini ve uluslararası piyasalarda yer alabilmelerini sağlamayı amaçlıyor. Aynı zamanda bölge ekonomilerine istihdam ve ihracat artışı yönünde katkı sağlamayı hedefliyor. Bütün bunların gerçekleştirilmesi için söz konusu merkezlerin birincil görevi de eğitim ve danışmanlık hizmeti sağlayarak KOBİ’leri hedefleri ve yapıları bakımından en doğru şekilde yönlendirmek...
       <br>
        <br>
         Merkez olarak bu üç ilin seçilmesi ise KOBİ’lerin sayısı ve bulundukları bölgedeki danışmanlık hizmetlerinden faydalanma oranıyla ilişkili. Kocaeli, Gaziantep ve İzmir’de KOBİ sayısının fazla olması ve danışmanlık hizmetinin az gelişmiş olması, merkez olarak bu illerin seçilmesini sağladı. Projenin başarılı olması durumunda 10 ilde daha yeni iş geliştirme merkezlerinin açılması hedefleniyor.
         <br/>
         <br/>
         AB-Türkiye KOBİ İş Ortaklık Platformu
         <br/>
         <br/>
         AB İş Geliştirme Merkezlerinin yakın gelecekte gerçekleştireceği faaliyetler arasında en dikkat çekici olanı Kocaeli’deki merkezin üzerinde çalıştığı AB-Türkiye KOBİ İş Ortaklık Platformu (EU Partner in Turkey) adlı proje. Marmara bölgesindeki KOBİ’lerin stratejik ortaklık kurarak uluslararası piyasalara açılmasını sağlayacak proje, Nisan 2005’te Almanya’da düzenlenecek Uluslararası Hannover Endüstri fuarıyla hayata geçirilecek. Küresel buluşma olarak adlandırılan bu organizasyonda belirli kriterler doğrultusunda seçilecek 60 KOBİ’nin AB şirketleriyle ortaklık ve işbirliği oluşturma çalışmasının başlatılması hedefleniyor. Bu süreçte KOBİ’lerin amaçları ve ortaklık kurmak istediği alan doğrultusunda gerekli alt yapı çalışmalarının hazırlanması ve danışmanlık hizmeti verilmesi öngörülüyor.
         <br/>
         <br/>
         ABİGEM Kocaeli Uluslararası İş Geliştirme Program Müdürü Suha Kızılbulut, stratejik ortaklıklar kurmasını sağlamak amacıyla, KOBİ’lerin kendilerini tanıtmaları ve daha rahat ifade edebilmeleri gibi gerekli her türlü çalışmayı onlarla beraber yürüteceklerinin altını çiziyor. Küresel buluşmayı en büyük organizasyonları olarak kabul ettiklerini belirten Kızılbulut, bu organizasyondan sonra üç AB üyesi ülkede daha firmaların eşleştirmesini gerçekleştirecek ve bu süreci kuvvetlendirecek organizasyonların yapılacağını ifade ediyor.
         <br/>
         <br/>
         Kızılbulut, bölgenin yapısı itibariyle organizasyonda otomotiv, yan sanayi, metal, plastik, kimya, gıda gibi belli başlı sektörlerin öne çıktığını ama farklı sektörlerden talepler doğrultusunda her firmaya uygun ortak bulmak için gerekli çalışmaları sürdürebileceklerini kaydediyor. ABİGEM Kocaeli Direktörü Hakan Avdan ise hedef kitlelerinin tamamen KOBİ kuruluşları olduğunu ve İş Ortaklık Platformu projesiyle KOBİ’lere uluslararası alanda faaliyet gösteren büyük firmalarla rekabet edebilmeleri için gerekli danışmanlık hizmetini ve altyapı desteğini çok daha uygun imkanlarla sunacaklarını ifade ediyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1054 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=18120), [web.archive.org (arşiv bağlantısı)](http://web.archive.org/web/20050217132115/http://www.aksiyon.com.tr:80/yazdir.php?id=18120)
