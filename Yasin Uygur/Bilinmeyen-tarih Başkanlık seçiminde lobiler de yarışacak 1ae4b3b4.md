# Başkanlık seçiminde lobiler de yarışacak

*Yasin Uygur Bilinmeyen-tarih*

<div>
 <font>
  <img border="0" height="1" src="/web/20050122213219im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050122213219im_/http://www.aksiyon.com.tr/resim/516/62.jpg" vspace="5"/>
  </p>
 </font>
 <font class="content">
  ABD’de başkanlık seçimlerinde geri sayım başladı. Başkan Bush ve John Kerry’nin kıyasıya bir mücadeleye girdiği seçimlerde lobiler de yarışıyor.
 </font>
 <br/>
 <p>
  <font class="content">
   Çıkar grupları ile etnik topluluklar, destekledikleri adayın başkan olması için seferber olmuş durumda.
   <br>
    <br>
     Bütün dünya nefesini tuttu, kasımda yapılacak Amerikan başkanlık seçimlerinin sonuçlarını bekliyor. Cumhuriyetçi Parti adına seçimlere katılan Başkan George Bush’la Demokrat Parti adayı John Kerry arasındaki yarışın son güne kadar devam edeceği anlaşılıyor. Kamuoyu yoklamaları, iki adayın başabaş gittiğini gösteriyor. Çekişmeli geçeceği şimdiden belli olan seçimde, adaylar kadar onları destekleyen seçmenler, etnik cemaatler, çıkar grupları, dev sermayeye sahip şirketler de yarışacak.
     <br>
      <br>
       İlk yarışın kayıtlı seçmenlerin artışında olduğu anlaşılıyor. Büyük çekişmeye sahne olması beklenen Pennsylvania, Ohio, Michigan ve Florida gibi eyaletlerde kayıtlı seçmen sayısında görülen artış, hayli dikkat çekici... Bu artış, dört yıl önce oy sayım hatalarının yaşandığı Florida’da yüzde 20 civarında. Bu da gösteriyor ki, gelecek hafta yapılacak seçim hayli çekişmeli geçecek.
       <br/>
       <br/>
       Seçmen sayısındaki bu artışın sebepleri arasında ABD’deki farklı etnik toplulukların uyguladıkları kulis faaliyetleri yer alıyor. Göçmenlerin yoğun olduğu ülkede farklı etnik kökene, din ve kültürel mezhebe sahip birçok azınlık grup yaşıyor. Amerikan siyasetine yön vermek ve siyaset yapıcılarını etkilemek isteyen bu grupların hepsinin amacı üç aşağı beş yukarı aynı: Mensup oldukları milletin ya da grubun çıkarlarını maksimize etmek.
       <br/>
       <br/>
       Başkanlık seçimleri azınlık grupları için ayrıca önemli fırsatlar da sunuyor. Destekledikleri adayın başkan olması durumunda, bu topluluklar yalnızca iç siyasette değil, Amerika Birleşik Devletleri’nin uluslararası politikası üzerinde de nüfuz sahibi olma şansı elde edebiliyor.
       <br/>
       <br/>
       Yahudi lobisinin gücü
       <br/>
       <br/>
       Örgütlü çalışan gruplar, ülke geneline yayılarak hem Amerikan Kongresi’nde hem de başkanlık seçimlerinde söz sahibi olmayı hedefliyor. Farklı azınlık grupları arasında Amerikan iç ve dış politikasında oynadıkları rol, Kongre’deki aktif temsilci sayısı ve başkanlık seçimlerine kulis faaliyetleri ile etki etme bakımından Yahudiler ilk sıralarda yer alıyor. Yahudilerden sonra Latin Amerika kökenli Hispanikler, Ermeniler ve Rumlar da önemli lobiler olarak dikkat çekiyor. ABD’de yaşayan Müslümanların da küçümsenmeyecek bir nüfuz gücüne sahip olduğu biliniyor.
       <br/>
       <br/>
       Yahudiler, özellikle seçimlerin istedikleri gibi sonuçlanması bakımından kulis faaliyetlerine oldukça önemli miktarda para harcıyor. Mevcut duruma bakıldığında Musevi azınlığın bu amaçla kurduğu binlerce dernek bulunuyor. Bu dernekler içinde en etkilisi Amerikan—İsrail Halkla İlişkiler Komitesi (AIPAC) adlı kuruluş. Diğer derneklerin çok büyük bir kısmı AIPAC’ın bünyesinde faaliyet gösteriyor. Diğer önemli dernek ise bir işçi kuruluşu olan Amerikan İşçi Federasyonu (AFL). Özellikle demokratların oy potansiyeli olan bu kurumu Yahudilerin ellerinde bulundurması, geleneksel olarak Yahudiler’in demokratlara yakın olmasını açıklıyor. Ancak, Başkan Bush’un görevde kaldığı süre içerisinde Irak savaşı ve Filistin sorunu çerçevesinde Ortadoğu’da izlediği İsrail yanlısı politikalar, başkanlık seçimlerinde Musevilerin oylarını hangi adaydan yana kullanacak sorusunun cevabını bulmayı güçleştiriyor.
       <br/>
       <br/>
       Uludağ Üniversitesi Uluslararası İlişkiler Bölümü Öğretim Üyesi Prof. Dr. Tayyar Arı, her seçimde en etkili lobi faaliyetlerinin Yahudiler tarafından yapıldığını söylüyor. Yahudilerin geleneksel anlamda Demokrat Parti’den yana oy kullandıklarını belirten Arı, George Bush’un İsrail yanlısı somut politikalarından ve John Kerry’nin başkan olması durumunda Ortadoğu’da izleyeceği siyasetin yönünü belirlememiş olmamasından dolayı Yahudi seçmenlerin çoğunun Cumhuriyetçi kanadı tercih edeceğini ifade ediyor. Prof. Dr. Tayyar Arı, bu bakımdan eski ABD Başkanı ve Demokrat Parti Temsilcisi Jimmy Carter’ın katıldığı bir diğer başkanlık seçimini kaybetmesinde Musevilerin oynadığı rolün önemine değiniyor. Yahudilerin Amerikan karar mekanizmalarında çok önemli role sahip olduğunu dile getiren Arı, bu ülkede yaşayan Musevi nüfusunun da gün geçtikçe arttığını belirtiyor. Tayyar Arı, resmi rakamlara göre ABD’de yaşayan Yahudilerin toplam nüfusunun 6 milyon olduğunu; ama gayr—i resmi rakamlarda bu sayının 10—15 milyon diye zikredildiğini öne sürüyor. Amerika’da Yahudiler, Florida, Ohio ve Pennsylvania gibi seçimin çok çekişmeli geçtiği yerlerde önemli bir nüfusa sahip.
       <br/>
       <br/>
       Yükselen değer Hispanikler
       <br/>
       <br/>
       37 milyon nüfusu ile en büyük azınlık grubu olan Hispanikler, Amerikan seçimlerine önemli ölçüde etki edebilecek bir diğer topluluk. Latin Amerika kökenli insanların oluşturduğu Hispanikler, coğrafi bakımdan dağınık bir görüntü çiziyor. Nüfusunun büyük kısmı California, Texas, New York ve Florida eyaletlerinde yaşayan topluluk, nüfusunun büyüklüğü ve yayıldıkları coğrafi alanın genişliği bakımından başkanlık seçimlerinde önemli rol oynayabilecek kapasitede. Örgütlenip, ortak faaliyet yürütmek açısından yetersiz bir toplum görüntüsü verse de Hispanikler karşılaştıkları sorunlar karşısında ortak tavır alıp, beraber hareket edebiliyor. ABD’de yaşayan Hispaniklerin yüzde 60’nı Meksikalılar, yüzde 10’unu Porto Rico’lular, yüzde 6’sını da Kübalılar oluşturuyor.
       <br/>
       <br/>
       2000 yılındaki seçimlerin sonucunu belirleyen Florida eyaletindeki oyların dağılımına bakıldığında Hispaniklerin önemli etkilerinin olduğu görülüyor. Başkan Bush, diğer aday Al Gore karşısında Hispanik oyların yüzde 61’ini almıştı. Ancak, son kamuoyu yoklamalarında Cumhuriyetçilerin Florida eyaletinde yaşayan Hispanik oyların yüzde 55’ini alacağını gösteriyor. Kerry’nin alacağı oy oranı ise yüzde 35 civarında.
       <br/>
       <br/>
       Hispanik oyların tamamı göz önüne alındığında Cumhuriyetçilerin alacağı oy oranının belirgin oranda düşeceğini söylemek yanlış olmaz. Bu durumun en büyük sebeplerinden biri olarak Hispanik nüfus içerisindeki işsizlik oranının artması gösteriliyor. Mevcut duruma bakıldığında Hispaniklerin yüzde 26’sı çalışmıyor. Bunun yanında, Başkan Bush’un ülkelerinde işsiz durumda olan Latin Amerikalılar’a yönelik 3 yıl yasal çalışma iznini öngören göçmen politikası, Hispaniklerin yüzde 63’ü tarafından Bush’un oy kaygısından dolayı böyle bir siyaset izlediği şeklinde değerlendiriliyor. İspanya’da düzenlenen bombalı saldırılar yüzünden Bush yönetimine tepki duyan Hispaniklerin sayısında da önemli oranda artış var. Latin Amerika kökenli insanlardan oluşan bu azınlık grubu geleneksel anlamda Cumhuriyetçilere daha yakın. Ancak, Bush yönetimi sırasında izlenen politikalar sonrası ortaya çıkan olumsuzluklar, Hispanik oyların Demokratlara gitmesini kuvvetli bir ihtimal olarak gündeme getiriyor.
       <br/>
       <br/>
       Müslümanlar bu kez Demokratların yanında
       <br/>
       <br/>
       Amerika’da yaklaşık 8 milyon Müslüman yaşıyor. Farklı milletlerden ve tamamen dağınık bir şekilde yaşayan Müslümanların çeşitli dernek ve kuruluşlar çatısı altında bir araya gelip birlik görüntüsü verdiğini söylemek çok zor. 11 Eylül saldırıları sonrası Müslümanların gerek ülke içerisinde baskı ve zorlamalarla karşılaşması gerekse Bush yönetiminin Afganistan ve Irak’ı işgal etmesi ve Ortadoğu’da İsrail’i kayıran politikalar izlemesi ABD’de yaşayan Müslümanların Cumhuriyetçilere karşı oldukça sert tepki göstermesine sebep oldu. Bu durum anket sonuçlarına da belirgin şekilde yansıyor. Georgetown Üniversitesi’nde Uluslararası Zogby Araştırma Merkezi tarafından düzenlenen ankete göre, Kerry Müslümanların yüzde 76’sının oyunu alırken Başkan Bush yalnızca yüzde 7’sinin oyunu alabilecek. Yüzde 11 oy ise bağımsız aday Nader’e gidecek. 11 Eylül saldırıları öncesi Müslümanlar arasında yapılan anketlere bakıldığında ise oldukça farklı bir tablo çıkıyor ortaya. Cumhuriyetçi Parti’ye destek veren Müslümanlar yüzde 23 seviyesindeyken, Demokrat Parti’yi tercih edenler ise yüzde 40 oranında kalıyordu. Yüzde 28 ise bağımsız seçmenlerden oluşuyordu.
       <br/>
       <br/>
       ABD’de yaşayan Müslümanların hakları ve çıkarları için çalışan Amerikan İslam İlişkileri Konseyi (CAIR), Amerikan Müslüman Konseyi (American Muslim Council) ve Milli İslam Komitesi (National Islam Committe) gibi belli başlı örgütler var. Ancak, ülkede yaşayan bütün Müslümanları temsil eden ve onları bir araya toplayabilecek güçlü bir örgüt yok. Prof. Dr. Tayyar Arı, bu durumun mali imkanların yetersizliğinden kaynaklandığını ileri sürüyor. Örgütlenme noktasında Müslümanların yetersiz olduğunu ifade eden Arı, birçok farklı ülkeden Müslüman insanın bulunduğunu ve hepsinin din birliğinden çok milliyetçi düşüncelerle hareket edip kendi ülke çıkarlarını öncelik olarak belirlediklerini iddia ediyor.
       <br/>
       <br/>
       ABD’de yaşayan Ermeni ve Rum nüfus ise Amerikan seçimlerinden ziyade ABD’nin siyasi hayatına yön verebilecek kapasiteye sahip bulunuyor. Ermenilerin toplam nüfusu 1,5 milyon, Rumların ise 2 milyon civarında. Her iki azınlık grubuna da Amerikan toplumu oldukça sempati duyuyor. Amerikan halkının gözünde ezilmiş toplum konumunda yer alan Rum ve Ermeni toplulukları, bu bakımdan Amerikan Kongresi’nde oldukça etkili bir konuma sahipler. Kulis faaliyetleri bakımından her iki topluluk da finans açısından zorluk çekiyor; çünkü yeterli destek göremiyorlar. Dolayısıyla Rum ve Ermeniler güçlü lobi faaliyeti yapabilecek örgütler kuramıyor. Bu da, her iki topluluğun bu seçime de öncekilerde olduğu gibi önemli oranda etki edemeyeceği anlamına geliyor. Ancak, destekledikleri adayın başkan olması durumunda, ülke siyasetine yön verme kabiliyetine sahipler.
       <br/>
       <br/>
       Ermeni ve Rumların taktiği
       <br/>
       <br/>
       Ankara Üniversitesi Uluslararası İlişkiler Bölümü Öğretim Üyesi Prof Dr. Ersin Onulduran,  Ermeni ve Rum lobilerinin çok yerel hareket ettiğini, yalnızca New York ve California şehirlerinde aktif olabildiklerini öne sürüyor. Onulduran, güçlü kulis faaliyeti yürütmediklerinden dolayı başkanlık seçimlerinde önemli ölçüde etkilerinin olamayacağını ileri sürüyor. Buna karşılık, varolan dar bölge sisteminden dolayı kendi insanlarını Senato ya da Temsilciler Meclisi’ne sokabilme imkanına sahip olduklarını ifade eden Onulduran, her iki topluluğa mensup temsilcilerin Amerikan Kongresi’nde belirgin şekilde etkileri bulunduğunun altını çiziyor.
       <br/>
       <br/>
       Amerikan başkanlık seçimleri sadece Amerikan halkını değil, bütün dünyayı yakından ilgilendiriyor. Önümüzdeki dört yıl boyunca Beyaz Saray’da oturacak başkanın izleyeceği politikalar, aynı zamanda önümüzdeki 10 yılın hangi stratejiler çerçevesinde şekilleneceğini de gösterecek.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### Leyla Melener, 10-Kasım-2004
> Lobilerin ne kadar etkili olduğunu gördük!: 
> ABD'de lobilerin iş yaptığı bir gerçek, fakat son başkanlık seçimlerinde ne kadar etkili olabildikleri, George W. Bush'un ikinci kez seçilmesiyle bir kez daha ortaya çıktı.

### Taptuk Emre Erkoç, 26-Ekim-2004
> Ufuk verdi: 
> "Başkanlık seçiminde lobiler de yarışacak" başlıklı haber, son günlerin kafa karıştıran konusuna değişik açılardan bakarak bizlere yeni bir ufuk açmış. Teşekkürlerimi ve saygılarımı sunarım.

Kaynak: [www.aksiyon.com.tr](http://www.aksiyon.com.tr:80/detay.php?id=17152&yorum_id=2257), [web.archive.org (arşiv bağlantısı)](http://web.archive.org/web/20050122213219/http://www.aksiyon.com.tr:80/detay.php?id=17152&yorum_id=2257)
