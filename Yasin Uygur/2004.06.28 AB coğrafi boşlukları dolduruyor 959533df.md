# AB, coğrafi boşlukları dolduruyor

*Yasin Uygur 2004.06.28*

<div>
 <p>
  <font>
   Avrupa Birliği, birleşik devlet olma yolunda ilerliyor. Yaklaşık iki buçuk yıldır tartışılan AB anayasası nihayet kabul edilirken, kıta Avrupası"ndaki coğrafi bütünlüğü sağlama adına birlik, önemli bir adım attı. Eski Doğu Avrupa ülkelerini 1 Mayıs 2004 tarihinde resmen üye kabul eden Brüksel, vakit geçirmeden bu kez Adriyatik kıyısındaki ülkelere üyelik için yeşil ışık yaktı.
   <br/>
   <br/>
   17-18 Haziran 2004 tarihleri arasında Brüksel"de toplanan AB liderleri, "Kopenhag siyasi kriterleri"ni yerine getirdiğini düşündükleri Hırvatistan"ın adaylığını uygun buldu ve üyelik müzakerelerinin 2005"in başında başlayacağını ilan etti. Hırvatistan, tam üyelik başvurusunu 21 Şubat 2003"te yapmıştı. AB"nin, bu kadar kısa sürede Hırvatistan"ı kabul etmesi ister istemez Türkiye"nin üyelik serüvenini akla getiriyor. AB üyeliği için ilk adımı 1963 yılında atan, üyelik başvurusunu 1987"de yapan, adaylık statüsünü 1999 yılında alan Türkiye hâlâ bekleme odasında tutuluyor. Aradan geçen beş seneye rağmen Ankara, önümüzdeki aralık ayında müzakere tarihi alabilmek için çırpınıyor. Brüksel ise tarih verip vermeme konusunda ciddi tereddüt içinde...
   <br>
    <br>
     Hırvatistan"ı hem aday ülke ilan eden hem de "tam üyelik müzakereleri"nin 2005"te başlayacağını duyuran Brüksel oldukça mutlu. Hırvatistan"ın Avrupa"ya katılacak olmasını "tarihi" bir olay olarak nitelendiren AB Komisyonu Başkanı Romano Prodi, bölgedeki diğer ülkelere de "AB"nin kapısının açık olduğu" mesajını verdi. Hırvatistan Başbakanı Ivo Sanader de, karardan duyduğu memnuniyeti dile getirerek, ülkesinin 2007 yılında tam üye olmayı hedeflediğini kaydetti. Hırvatistan ve Sırbistan"a resmi bir ziyaret yapan Almanya Başbakanı Gerhard Schröder ise, Zagreb"in şimdiden Bulgaristan ve Romanya ile arasındaki mesafeyi kapattığını belirterek, 2007"de AB"ye üye olması için güçlü destek vereceklerini söyledi.
     <br>
      <br>
       Hırvatistan"ın arkasında güçlü bir siyasi destek olduğu muhakkak. Ama, bu ülkeye tarih verilmesi bütün sorunlarını çözdüğü anlamına gelmiyor. AB Komisyonu"nun 20 Nisan"da hazırladığı rapor genelde olumlu olmasına rağmen Zagreb yönetimi, azınlık hakları, mültecilerin dönmesi, yargı reformu yapılması, bölgesel işbirliği, yolsuzlukla mücadele gibi birçok problemi henüz çözmüş değil. Uluslararası Ceza Mahkemesi ile yeteri kadar işbirliği yapılmaması, savaş suçlarından aranan emekli General Ante Gotovina"nın bir türlü bulunamaması da başını ağrıtacak gibi görünüyor. Nitekim, İngiltere ve Hollanda, Hırvatistan"ın müzakerelere başlamasını Gotovina"nın mahkemeye sevkine bağlayarak ortaklık anlaşmasını uzun süre imzalamaktan kaçındı. Ancak, geçenlerde Hollanda anlaşmayı onaylarken, İngiltere"nin de sonbaharda tasdik etmesi bekleniyor. Komisyon raporuna göre, Hırvatistan işleyen bir piyasa ekonomisine sahip. Ama, diğer üye ülkelerin piyasaları ile rekabet edebilecek seviyeye gelmesi de şart.
       <br>
        <br>
         AB çevrelerinde, Hırvatistan"ın 2007 yılında Bulgaristan ve Romanya ile birlikte birliğe üye olması beklenmiyor. Aksine, bunun birkaç yıl sarkabileceğini 2009 veya 2010 yılında gerçekleşebileceğini iddia ediyorlar. Bulgaristan ve Romanya AB"ye 1995 yılında başvurmuş, müzakerelere ise 1999 yılında başlamışlardı. 31 bölümden oluşan AB mevzuatının 25"ini tamamlayan Bulgaristan ile 19"unu karşılayan Romanya"ya karşı Hırvatistan"ın mevzuatın kaçta kaçını tamamlayabilecek kapasitede olduğu şimdilik bilinmiyor. Avrupa Komisyonu, Hırvatistan örneğinde olduğu gibi daha önce Letonya ve Litvanya"nın eksikleri olmalarına rağmen resmi üyelik müzakerelerine başlamak konusunda bir sakınca görmemişti.
         <br/>
         <br/>
         AB üyeliği kabul edildiğinde Hırvatistan, Yugoslavya Cumhuriyeti"nden birliğe Slovenya"dan sonra üye olan ikinci ülke olacak. Sırbistan-Karadağ, Makedonya ve Bosna Hersek de AB"ye 10 yıl içerisinde dahil olması beklenen diğer devletler. Özellikle Sırbistan ve Karadağ AB mevzuatına uygun hareket etmek için aynı çatı altında yaşamaya devam ediyor. Karadağ"ın bağımsız bir devlet olma arayışından kısa süreli de olsa vazgeçmesinin altında AB üyeliği yatıyor. Sırp ve Karadağlıların, oluşturdukları birliği 2006"ya kadar devam ettirebilecekleri tahmin ediliyor. Zaten, AB raporlarına göre iki ülke arasındaki ekonomik farklılıklar yüzünden birliğe ayrı ayrı dahil olmaları söz konusu.
         <br/>
         <br/>
         Sırbistan"ın Kosova"daki etnik meselelere çözüm bulmasının yanında, güney bölgesindeki açlık sorunuyla da ilgilenmesi lazım. Karadağ"ın ise özellikle hukuk reformu, yolsuzluğa karşı mücadele ve ekolojik problemlerine çözüm bulması gerekiyor. AB"ye Ocak 2004"te başvuran Makedonya"nın yerine getirmesi gereken pek çok eksiği bulunmasına rağmen bu ülke için de 2005 yılına randevu verilebileceği kuvvetle muhtemel. Üsküp yönetiminin müzakerelere başlamadan önce Yunanistan"la sorunlarını çözmesi ya da en azından asgari seviyeye indirmesi; Arnavutlarla ilgili sorunlarını hal yoluna koyması bekleniyor.
         <br/>
         <br/>
         Bosna Hersek"in durumu ise biraz farklı. Siyasi ve ekonomik sıkıntılara rağmen Brüksel, yavaş da olsa ilerleme kaydettiği için bu ülkeyi takdirle karşılıyor. Romano Prodi, siyasi ve ekonomik sıkıntıları aştığı takdirde Saraybosna"nın, Zagreb"ten sonra 2010 yılında birliğe dahil olabileceğini; aksi takdirde bunun 2014"e ertelenebileceğini söylüyor. Bu üç ülkenin, kesin tarihler belli olmasa da, AB"ye 2010-2015 tarihleri arasında üye olabileceği tahmin ediliyor. Balkan ülkeleri arasında birliğe üye olabilecek bir diğer ülke ise Arnavutluk. AB üyeliği için öncelikle sınır sorunlarını çözmesi, ekonomik kapasitesini geliştirmesi gereken Arnavutluk için tahmin edilen yıl 2015.
         <br/>
         <br/>
         AB mevzuatına uygun olmayan siyasi ve ekonomik yapılarına rağmen Balkan devletlerinin önümüzdeki 10 yılda birliğe üye olmaları güçlü bir ihtimal olarak karşımıza çıkıyor. Türkiye"nin tahmini üyeliği için yaklaşık on yıllık bir perspektif çizildiği dikkate alındığında, Brüksel"deki karar mercilerinin, Ankara ile müzakerelere devam ederken kıta Avrupası"ndaki coğrafi boşluğu doldurmaya öncelik vereceği anlaşılıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2853 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11638), [web.archive.org (arşiv bağlantısı)](http://web.archive.org/web/20060118001423/http://aksiyon.com.tr:80/yazdir.php?id=11638)
