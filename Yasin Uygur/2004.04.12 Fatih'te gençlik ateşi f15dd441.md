# Fatih'te gençlik ateşi

*Yasin Uygur 2004.04.12*

<font class="agenda2NewsSpot">
 Fatih Üniversitesi bu hafta düzenlediği bir programla Avrupa"dan gelen gençleri ağırlıyor.  Amaç, yerel seviyede düşünüp Avrupalı gibi hareket etme bilincini yerleştirmek.. Türkiye, Aralık 2004"te Avrupa Birliği"ne üyelik konusunda müzakere tarihi alacağını ümit ediyor.
</font>
<font class="newsDetail">
 En azından, Kıbrıs meselesinin çözümü noktasında yapmış olduğu açılımların Brüksel"in gözünden kaçmayacağını düşünüyor. Ankara-Brüksel hattındaki ilişkiler yalnızca siyasi hat üzerinde seyretmiyor elbette. Ekonomik ve kültürel ilişkiler de en az politik olanları kadar dinamik.
 <br/>
 <br/>
 Fatih Üniversitesi"nde, 12-16 Nisan tarihleri arasında gerçekleştirilecek program bunlardan biri. Üniversite bünyesinde faaliyet gösteren Uluslararası Gençlik Aktivite Kulübü (International Youth Activity Club - IYAC) tarafından düzenlenen program, Türkiye"nin AB"ye üyelik sürecinde yerel seviyede düşünüp Avrupalı gibi hareket etme bilincini gençler arasında yerleştirmeyi hedefliyor. Bünyesinde beş farklı eylem biçimi bulunduran Avrupa Birliği Gençlik Programları"ndan faydalanarak hazırlanan organizasyonun diğer amacı ise farklı ülkelerden gelen katılımcı gençleri tanımak, kültürlerarası etkileşime katkıda bulunmak...
 <br/>
 <br/>
 Fatih Üniversitesi"nin Hadımköy Kampusü"ndeki program, "Avrupa Gençliği: Üniversite Kulüpleri ve Gençlik Organizasyonları" adı altında gerçekleştirilecek. Türkiye, Almanya, Polanya ve Slovenya"dan toplam 24 aktif katılımcının iştiraki ile yapılacak programda, ayrıca, Fatih Üniversitesi"nden iki, Marmara Üniversitesi"nden de bir uzman katılımcı, birikimlerini ve deneyimlerini öğrencilerle paylaşacak. IYAC Kulübü"nün kurucu danışmanı ve Fatih Üniversitesi öğretim üyesi Prof. Dr. Kemal Fidanboylu ile öğretim görevlisi Kemal Özden"in gözetiminde sürdürülen ve beş gün sürecek programın sonunda katımcıların ortak kararı ile bir sonuç raporu hazırlanacak.
 <br/>
 <br/>
 Avrupa Birliği Gençlik Programları, Avrupa Parlamentosu ve Avrupa Konseyinin 13 Nisan 2000 tarihinde aldığı bir karardan yola çıkarak hazırlanıyor. Program, sadece gençlerin projelerine malî destek sağlamak yoluyla değil, aynı zamanda Avrupa çapında ya da daha geniş bir çerçevede ortaklıklar kurulması için bilgi, eğitim ve fırsatlar sağlanmasını içeriyor. Avrupa Birliği"ne üye ülkelerin herhangi birinde ya da diğer program ülkelerinden birinde yasal olarak ikamet eden ve yaşları 15 ila 25 arasında olanlara yönelik programlar, gençlere hareketlilik ve de üçüncü bin yılın Avrupa"sının kuruluşuna aktif katılım fırsatları sunuyor. "Bilgi Avrupası"na ulaşılmasına katkıda bulunmayı ve gençlik politikasının gelişimi için işbirliğine yönelik, yaygın eğitim temelli bir Avrupa düzleminin oluşturulması hedefleniyor.
 <br/>
 g
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-9659-34-fatihte-genclik-atesi.html), [web.archive.org (arşiv bağlantısı)](http://web.archive.org/web/20101024140159/http://www.aksiyon.com.tr:80/aksiyon/haber-9659-34-fatihte-genclik-atesi.html)
