# Varoşlarda sosyal deprem

*Yasin Uygur 2004.09.27*

<div bgcolor="#FFFEF6">
 <font>
  <img border="0" height="1" src="/web/20051220195918im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051220195918im_/http://www.aksiyon.com.tr/resim/512/64.jpg" vspace="5"/>
  </p>
 </font>
 <font class="content">
  Yıllardır göz ardı edilen bir gerçek gün yüzüne çıktı: Varoşlar psikolojik travma geçiriyor. Köyden kente göç eden ve şehre uyum sağlayamayan binlerce genç hem kendileri hem de çevreleri için sorun oluşturmaya başladı. Sivil toplum kuruluşları 'patlamadan önce' bu gençlere ulaşmaya çalışıyor.
 </font>
 <p>
  <font class="content">
   İstanbul tam anlamıyla göç mağduru bir şehir. Kimisi ‘taşı toprağı altın’ diyerek geldi, kimisi büyüsüne kapıldı, kimisi de yerinden yurdundan istemeden de olsa ayrılarak çareyi bu şehirde aradı. Önce Boğaz’ın etrafında uydu kentler, gecekondu gettoları oluştu, son olarak da İstanbul ile komşu il ve ilçeler gecekondu dağlarıyla birleşti. Fakat mevcut tablo hem ev sahibini hem de misafirlerini memnun etmedi. İstanbul içinden çıkılmaz bir şehir haline gelirken, göç edip gelmiş olanlar da huzur bulamadı. Sinirler gerildi, aile ilişkileri yıprandı. Bu tabloda en büyük hasarı ise zorunlu olarak Güneydoğu’dan göç edip gelen aileler gördü. Şeyhmuz da sayıları binleri bulan, ama mutlaka rehabilite edilmesi gereken göç mağduru gençlerden biri. 19 yaşında ve 5 yıldır İstanbul’un varoşlarında yaşıyor. Mardin’in merkez köylerinden birinde yaşayan Şeyhmuz Bıçakçı, terör yüzünden ailesi ile birlikte önce Mardin’e göç eder. Fakat gerek işsizlik, gerekse de uyum sağlayamama sebebiyle şehir yaşamında huzur bulamaz ve alternatifler arasında yer alan İstanbul’a, akrabalarının yanına göç etme fikrini uygulamaya koyar.
   <br>
    <br>
     Şeyhmuz önceleri iş bulur ve hem kendi geçimini hem de ailesinin geçimini sağlar. Fakat aldığı ücret şehir hayatına uyum sağlamasına yetmez ve bir süre sonra tamamen içine kapanık biri olur. Anne Zahide Bıçakçıoğlu bu durumu “Etrafında zengin, arabası olan, para harcayabilen yaşıtlarını görünce kişilik sorunları yaşamaya başladı. Aşırı asabi ve kavgacı oldu” şeklinde özetliyor. İçki ya da kumar alışkanlıkları olmasa da yaşadığı psikolojik sorunlar, özellikle de büyük şehre uyum sorunu Şeyhmuz’un mutlaka profesyonel birinden psikolojik destek almasını gerektirmiş ancak ne ailesinin böyle bir eğitimi var ne de kendisi bu ihtiyacının farkında. Tıpkı kendisi gibi göçle gelmiş, psikolojik sorunlu binlerce yaşıtı gibi...
     <br/>
     <br/>
     Sorun Etme, Sahip Çık (Ses-Çık) Projesi
     <br/>
     <br/>
     İstanbul zorunlu nedenlerle sürekli göç akınına uğrarken psikolojik sorunlar ve ruhsal bozukluklarla ilgilenen kuruluşların sayısı bir elin parmaklarını geçmiyor. Başak Kültür ve Sanat Vakfı (BSV) da bunlardan biri. BSV diğer vakıflardan farklı olarak, zorunlu olarak İstanbul’a göç etmiş aileleri ve bu ailelerin çocuklarını hedef alan bir çalışma yürütüyor. Avrupa Birliği Türkiye Delegasyonu tarafından Demokrasi ve İnsan Hakları alanında finansal bakımdan desteklenen ‘Sorun Etme, Sahip Çık (Ses-Çık)’ adı altında yürütülen bu proje ile 500 aileye ulaşılması ve 100 gence psikolojik danışmanlık ve rehberlik hizmeti verilmesi öngörülüyor. Vakfın amacı zorunlu göçün sonuçlarından etkilenen çocuk ve gençlerin, fiziksel, zihinsel, kültürel ortamlara uyum sağlamalarını kolaylaştırmak ve kendi kendilerine yeterli hale gelebilmelerine katkıda bulunmak. Vakfın hedef grubunu zorunlu iç göç nedeniyle travmaya maruz kalmış çocuk ve gençlerin yanı sıra dolaylı olarak aileler de oluşturuyor.
     <br/>
     <br/>
     Başak Kültür ve Sanat Vakfı, ilk olarak dokuz ilçede (Kadıköy, Maltepe, Kartal, Pendik, Tuzla, Sultanbeyli, Ümraniye, Üsküdar ve Beykoz) yaşayan ve bölgesini çok iyi tanıyan 68 kişilik gönüllü ağı oluşturdu. Uzmanlar denetiminde gönüllülerin yaptığı çalışmalarla şu ana kadar 460 aileye ulaşıldı. 100 çocuk ve gence verilmesi amaçlanan psikolojik ve rehberlik hizmeti ise hedefini çoktan aşarak 118’e ulaştı. Uzmanlar (proje koordinatörü, sosyal hizmet uzmanı, psikolog, sosyolog) alan çalışmaları sırasında ailelere ve özellikle hedef kitle olan çocuk ve gençlere yaklaşmakta çok zorluk çektiklerini belirtiyor. Bunun sebebi de göç travması dolayısıyla bu insanların belleklerinde önemli bir yer edinen güvensizlik duygusu. Yaşadıkları yerleri terk etmeleri çocukların zihnine dünyanın ve insanların güvenilir olmadığı düşüncesini yerleştirmiş. Bu da çocukların içine kapanık, toplumdan uzak ve bire bir ilişkilerde zayıf olmalarına neden olmuş. Vakıf uzmanları bu durumu ortadan kaldırmak amacıyla görüşme yaptıkları çocuk ve gençlerle iyi ilişkiler kurup, çalışıp aslında dünyanın kötü bir yer olmadığını göstermeye çalışıyor.
     <br/>
     <br/>
     ‘Ses-Çık’ çalışmasının önemli bölümünü Aile Bilinç Yükseltme Toplantıları oluşturuyor. Bu toplantılarda, zorunlu göçün aile ve çocuk üzerindeki ruhsal etkileri, çalışan çocuklar, aile içi iletişim, babanın çocuk gelişimindeki rolü ve göç sonrası yaşanan zorluklar gibi konular üzerinde bilgilendirme yapılıp çözüm önerileri tartışılıyor. Ekonomik durumun çok düşük seviyelerde olması ve bundan dolayı meydana gelen aile içi iletişim sorunları üzerinde duruluyor. Örneğin, babanın eğitimsiz olmasından dolayı iş bulamaması onu çalışan çocuğunun kazandığı paraya muhtaç ediyor. Bu da babanın, otoritesini kaybettiği hissine kapılmasına yol açıyor ve aile içinde şiddet ile iletişimsizlik sorunları ortaya çıkıyor.
     <br/>
     <br/>
     Başak Kültür ve Sanat Vakfı yürütmekte olduğu proje ile çocuklara, gençlere ve onların ailelerine yalnızca psikolojik, rehberlik ve danışmanlık hizmeti sağlamıyor, aynı zamanda bu insanlara örgün eğitim, mesleki eğitim ve daha birçok konuda yardımcı olmaya çalışıyor. Meslekî eğitim almak isteyen ancak maddî durumu yeterli olmayan aileleri bu tür eğitim görebilmeleri için ücretsiz eğitim veren kuruluşlara yönlendiriyor. Aynı zamanda göçten dolayı eğitimini yarım bırakmış çocuk ve gençleri okula gitmeleri için teşvik ediyor. Bunun yanında Vakıf bünyesinde matematik, bilgisayar ve İngilizce dersleri verilerek eğitimini devam ettirme şansına sahip olmayan çocukların daha çok mağdur olmaları engellenmeye çalışılıyor.
     <br/>
     <br/>
     Proje kapsamında rehabilite çalışmalarına tâbi tutulan ailelerden Mardin’den göç eden Bıçakçıoğlu ailesi ile Batman’dan göç eden Dakni ailesi çalışmaların kendilerine çok faydasının dokunduğunu söylüyor. İstanbul’a ilk göç ettikleri zaman komşularıyla iletişim sorunu yaşadıklarını, Vakıf’taki çalışmalara katıldıkça hem insanlara duydukları güvensizliğin azaldığını hem de komşularıyla daha kolay iletişim kurabildiklerini ifade eden bu iki ailenin büyükleri, panellerde öğrendiklerini de çocukları üzerinde uyguladıklarını ve büyük verim sağladıklarını belirtiyor.
     <br/>
     <br/>
     BSV Vakfı, 1 Ocak 2004 tarihinde başlattığı ‘Ses-Çık’ projesini yine bu yılın sonunda bitirecek. Vakıf uzmanları proje dahilinde elde ettikleri bütün sonuç ve bilgileri kamuoyuyla paylaşmak için sonuç raporu niteliğinde bir kitapçık hazırlayacak.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### İsmail Bükey, 10-Kasım-2004
> Aynen katılıyorum: 
> Yazarımıza aynen katılıyorum. Böyle gençleri Türkiye'ye kazandırdığı için Aksiyon dergisine teşekkür ederim.

Kaynak: [www.aksiyon.com.tr](http://aksiyon.com.tr:80/detay.php?id=16177&yorum_id=2258), [web.archive.org (arşiv bağlantısı)](http://web.archive.org/web/20051220195918/http://aksiyon.com.tr:80/detay.php?id=16177&yorum_id=2258)
