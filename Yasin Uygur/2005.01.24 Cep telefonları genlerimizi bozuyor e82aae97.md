# Cep telefonları genlerimizi bozuyor

*Yasin Uygur 2005.01.24*

<div bgcolor="#FFFEF6">
 <font>
  <img border="0" height="1" src="/web/20051104144505im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104144505im_/http://www.aksiyon.com.tr/resim/529/28.jpg" vspace="5"/>
  </p>
 </font>
 <font class="content">
  Türkiye’de yaklaşık 33 milyon, bütün dünyada ise 1,5 milyar insan cep telefonu kullanıyor.
 </font>
 <p>
  <font class="content">
   Herkes hayatımıza kattığı faydaların farkında ve hemfikir; ama anlaşılamayan konu cep telefonlarının zararlarıyla ilgili. Bilim dünyası şimdi bu sorunun cevabını arıyor.
   <br>
    <br>
     Cep telefonlarının insan sağlığı üzerindeki etkileriyle ilgili çalışmalar günden güne çeşitleniyor ve artık tek bir soruya yanıt arıyor: “Acaba cep telefonları çağın ölümcül hastalığı kansere sebep oluyor mu?”
     <br/>
     <br/>
     Fransa’da cep telefonu kullananlar üzerinde yapılan bir çalışma, son bir yılda beyin tümörüne maruz kalan kullanıcıların sayısında yüzde 31 artış olduğunu otaya çıkardı. İngiliz Tabipler Birliği tarafından Mayıs 2001’de hazırlanan bir raporda ise cep telefonundan yayılan radyasyonun arttıkça kanserli olguların da arttığı, düşük düzeyde bile maruz kalınan radyasyonun kadınlarda doğurganlığı azalttığı ifade ediliyor. Yüksek düzeyde maruz kalınan elektromanyetik dalgaların gözün retina ve kornea kısımlarında önemli hasara yol açtığı belirtilen raporda baş ağrısı, kan basıncında yükselme, baş dönmesi, baş sıcaklığının artması, kulak ağrısı, kulak arkasında yanma gibi bulguların da tespit edildiği dile getiriliyor.
     <br/>
     <br/>
     Cep telefonu kullanıcılarında görülen bu bulgulardan yola çıkan bilim adamları, cep telefonlarının, gerekli tedbirlerin alınmaması halinde kanser gibi ölümcül hastalıklara sebep olabileceği sonucuna varıyor. Konuyla ilgili olarak Uludağ Üniversitesi Tıp Fakültesi Öğretim Üyesi Yrd. Doç. Dr. Kayıhan Pala, henüz kesin veriler elde edilmemiş olsa da tütünle akciğer kanseri arasındaki ilişkinin de çok uzun yıllar sonra kanıtlanabildiğini söylüyor. Cep telefonlarından yayılan elektromanyetik dalgalar nedeniyle önümüzdeki on yılda önemli sağlık sorunlarının yaşanmasının son derece mümkün olduğunu belirten Pala, sağlık açısından cep telefonlarından mümkün olduğunca uzak durulması gerektiğini ifade ediyor.
     <br/>
     <br/>
     Çocuklar cep telefonu tehdidi altında
     <br/>
     <br/>
     Türkiye’de yaklaşık 33 milyon, bütün dünyada ise 1,5 milyar dolayında insan cep telefonu kullanıyor. Toplam kullanıcı sayısına sadece 2005’te 100 milyon yeni ismin eklenmesi bekleniyor. Artık gündelik hayatın vazgeçilmezlerinden biri haline gelen cep telefonlarıyla ilgili tartışmaların günden güne artması sağlık kurumları ve araştırma merkezlerini de harekete geçirdi.
     <br/>
     <br/>
     İngiltere’de Ulusal Radyolojik Koruma Kurulu uzmanları tarafından yayımlanan rapora göre çocuklar cep telefonu kullandığı zaman büyük bir risk altında bulunuyor. Kurul raporu, çocukların radyasyona yetişkinlerden daha fazla hassas olduğunu ve bu etkinin de beyin tümörüne yol açabileceğini belirtiyor. Ulusal Radyolojik Koruma Kurulu Başkanı Prof. Sir William Stewart, cep telefonunun zararlı etkilerinin beş yıl önceye göre daha ikna edici seviyede olduğunu ve maalesef bunların birçok bilim adamı tarafından göz ardı edildiğini ifade ediyor. Son 10 yılda bu konuda yüzlerce araştırmanın yapıldığını belirten Stewart, bilimsel çalışmalar kesin sonuçlandırılmamış olsa da gençlerin cep telefonlarının zararlı etkilerine yaşlılara oranla çok daha fazla maruz kaldığını söylüyor.
     <br/>
     <br/>
     Doğuş Üniversitesi Öğretim Üyesi Prof. Dr. Levent Sevgi de, cep telefonlarının insan hücreleri ve DNA’sını zararlı etkileme ihtimalinin olduğunu belirtiyor. Cep telefonunun haberleşme anı dışında mümkün olduğunca kullanılmaması gerektiğini belirten Sevgi, özellikle gelişme çağındaki çocukların vücutlarındaki hücrelerin sürekli çoğalmasından, dolayısıyla daha fazla zarara maruz kalma ihtimalinden dolayı, cep telefonu kullanımından uzak tutulması gerektiğinin altını çiziyor.
     <br/>
     <br/>
     Kocaeli Üniversitesi Elektronik ve Haberleşme Sistemleri Araştırma ve Uygulama Merkezi (EHSAM) Müdürü Prof. Dr. Hasan Dinçer ise on sekiz yaşının altındaki çocuklara cep telefonu alınmaması gerektiğinin önemine değiniyor. Enerjinin boyla ters orantılı olduğunu belirten Dinçer, özellikle kısa boylu çocukların radyasyona maruz kalarak daha fazla etkilendiğini ifade ediyor.
     <br/>
     <br/>
     Elektromanyetik etkinin sınırı ne olmalı?
     <br/>
     <br/>
     Cep telefonunun yaydığı elektromanyetik etki vücuttaki dokular tarafından emiliyor. Vücut ısısını artıran güç değeri olarak tanımlanan özgül soğurulma oranının (S.A.R) Dünya Sağlık Örgütü ölçütlerine göre 1’in altında olması gerekiyor. Bugün cep telefonu ve diğer bütün elektromanyetik etkiye sahip cihazlar için S.A.R değeri 0,08 olarak tanımlanıyor. Uzmanlar bu oranın aşılmasının insanlar için olumsuz etkiye sahip olduğunu ve kesinlikle bunun üzerinde cep telefonu satılmaması gerektiğinin altını çiziyor.
     <br/>
     <br/>
     2001 yılına kadar cep telefonu operatörleri ürettikleri telefonların S.A.R değerini açıklamaktan kaçınıyordu. Şu an bütün operatörler yeni yönetmelik doğrultusunda ürettikleri bütün modeller için özgül soğurulma oranını resmi olarak açıklamak zorunda. Ancak, S.A.R oranının düşük olması, cep telefonlarının insan sağlığı üzerindeki olumsuz etkilerinin ortadan kalkması anlamına gelmiyor. Yapılan araştırmalara göre, baş ağrısı, baş dönmesi, vücutta istenmeyen ısı artışı gibi kısa süreli olumsuz etkilerden yakınan kullanıcılarda bu belirtilerin, cep telefonu kullanımının devamıyla doğru orantılı olarak artış gösterdiği tespit ediliyor.
     <br/>
     <br/>
     İsveçli bilim adamı Dr. Kjell Hansson Mild, elektromanyetik radyasyonun insan üzerindeki etkileri ile ilgili, 11 bin cep telefonu kullanıcısı üzerinde yaptığı araştırmada yorgunluk, baş ağrısı, deride yanma hissinin kullanıcıların ortak şikayeti olduğuna dikkât çekiyor.
     <br/>
     <br/>
     Baz istasyonları kansere sebep oluyor mu?
     <br/>
     <br/>
     Yapılan çalışmalar bir binanın çatısında baz istasyonu olmasının binada bulunanları, binanın çevresinde bulunanlara göre daha fazla etkilediğini gösteriyor. Bu nedenle, çocuklar, hastalar ve diğer risk gruplarının yaşadığı binalarda baz istasyonu bulunmasının sağlık açısından sakıncalı olabileceği belirtiliyor. Benzer biçimde, baz istasyonlarının bulunduğu binadan bir kilometre uzaklaştıktan sonraki bölgede yaşayanlarda kanser olgularının daha az görüldüğü de biliniyor.
     <br/>
     <br/>
     İngiltere’de ve Yeni Zelanda’da baz istasyonlarına yakın binaların daha ucuza alıcı bulması, kamuoyunun bu konudaki duyarlılığını gösteriyor. Cep telefonlarının ve baz istasyonlarının bireysel olarak ölçülebilir düzeyde olmasa da, toplum düzeyinde çok ciddi sağlık riskleri oluşturabileceğinin göz önünde bulundurulması gerektiğini belirten uzmanlar, baz istasyonlarının okul bahçeleri, kreşler, hastaneler gibi toplu yaşam alanlarına kurulmasının kesinlikle önlenmesi gerektiğini ifade ediyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Sedat Ayyıldız, 27-Ocak-2005
> Cep telefonları genlerimizi bozuyor: 
> Makaleyi yazan arkadaşa çok teşekkür ederim. Gerçekten önemli bir konuda iyi bir çalışma yapmış.

Kaynak: [www.aksiyon.com.tr](http://www.aksiyon.com.tr:80/detay.php?id=19447&yorum_id=2819), [web.archive.org (arşiv bağlantısı)](http://web.archive.org/web/20051104144505/http://www.aksiyon.com.tr:80/detay.php?id=19447&yorum_id=2819)
