# Adı "yenı, kendı "eskı" bır mekan: Yenı Sölöz

*Gürhan Savgı - Mustafa Aydın 1999.12.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Elleriyle geniş bir daire çizip "Buraları hep Ermenilerden kalma" diyor yeni tanıştığımız Ahmet Amca. Sonra içini çekerek devam ediyor: "Köyde çoğunluk Selanik'ten göçmedir.
  </font>
 </div>
 <div id="newsText">
  <font class="detail-text">
   Yıllarca bu evlerde yaşadık. İçlerinde 100 yıllık olanları vardır. Ama şimdilerde köyde gençler eskileri yıkıp yerine beton evler yapıyorlar."
   <br/>
   <br/>
   Orhangazi İznik karayolu üzerinde bulunan Yeni Sölöz kasabası burası. İsmiyle tezat teşkil edecek derecede çok sayıda eski eve sahip bu kasabada Kurtuluş Savaşından önce Ermeniler oturuyormuş. Ancak savaştan sonra Ermeniler kasabayı boşaltınca, Lozan Antlaşması gereği Türkiye'deki Rumlarla mübadele edilen 'muhacir göçmenler' yerleştirilmiş kasabaya. Ermeniler de Osmanlı tebasından sayıldığına göre bu evleri eski Osmanlı evleri olarak nitelemek mümkün. Çoğu 34 katlı ve geniş mekanlar. Kasabanın ana caddesinde bile, elektrik direklerini ve motorlu taşıtları yok sayarsanız, 100 yıllık bir tarih dekorunda buluverirsiniz kendinizi.
   <br/>
   <br/>
   Samanlı Dağlarına sırtını dayamış, İznik Gölüne kuşbakışı bakan, tarihi dokusunu günümüze taşıyabilmiş, insanı sıcak bir kasaba Yeni Sölöz. Sokaklarında dolaşırken gördükleriniz gerçekten çok etkileyici. Kasabada evlerin çoğu ahşapkerpiç karışımı. Çoğunda hâlâ oturulan ve canlı renklerle boyandığı için insanda bir tabloya bakıyormuş hissi veren mekanlar bunlar. Hemen hepsinin pencerelerini rengarenk çiçekler süslüyor. Kasabada hafta sonları yaşlılarla çocuklar çoğunlukta. Gençler tarlalarda çalışmaya gidiyor çünkü. Kasabaya gelirken yol boyunca sağlı sollu zeytin bahçelerinde çalışanlar bu yılki hasadın bereketi konusunda fikir veriyor.
   <br/>
   <br/>
   Bir ömürün izdüşümü
   <br/>
   <br/>
   duvarlardan yansıyan
   <br/>
   <br/>
   Bir fotoğraf tutkununu tatmin edecek her şey var burada. Ancak yaşlılar fotoğraflarının çekilmesine kolay razı olmuyor. Ne kadar samimi bir sohbet ortamı oluştursanız, gönüllerini almak için dil dökseniz de, pek çoğu günah olduğuna inandıkları için şüpheyle baktıkları objektifinize poz vermekten kaçıyor. Ama sohbetlerinin tadına diyecek yok. Anaları babaları bu evlerde yaşamış bu kişilerin torunları şimdi aynı evlerde yaşıyor. Bir zamanlar küçücük eller kapının tokmağına dokunurken, zamanın akışıyla pörsümüş mor lekeli eller olmuş şimdilerde tokmağı çeviren. Siyah beyaz bir fotoğrafın yağız delikanlısının pürüzsüz yüzünün yerinde, bu eski evlerin duvarlarını anımsatan bir çehreyle gülümsüyorlar herşeye rağmen genç kalmış gözleriyle.
   <br/>
   <br/>
   Hayatlarıyla özdeşleşen bu mekanların, onların nice hatıralarını sarıp sarmaladığını gözlerinden okuyabiliyorsunuz. Zaten eskiler yıkılarak yerine yeni evlerin yapılması en çok onları üzüyor. İlk kazmayla birlikte kopan parça, hafızalarından bir 'an'ın da kopması demek. Eski ev toprağa karıştığında onların candamarı hatıralarda flulaşıyor. Yerine dikilecek kırmızı tuğlalı beton ev ise ahşabın sıcaklığından ve canlılığından hiçbir iz taşımıyor. O kadar yaban ve soğuk
   <br/>
   <br/>
   Sölöz'de doğa, tarih ve insan içiçe. Artık sayıları iyice azalan bu üçlüyü doğal ortamında görmeli, kahvede kaynak suyuyla demlenmiş buruk tadı damağınızda kalacak çayından içmeli, yaşlılarından eski hikayeleri dinlemelisiniz. Biraz terlemek isteyenler, Samanlı Dağlarının içlerine doğru dere boyu trekking yapıp akşam güneşinin batışını ve İznik Gölünün nefes kesen manzarasını izleyebilirler.
   <br/>
   <br/>
   Yaşayarak korumalı tarihi
   <br/>
   <br/>
   'Eski evler korumaya alınsa' diye geçirmeyin sakın içinizden. Topkapı Sarayındaki kutsal emanetleri hem de devlet desteği altında koruyamayan bir ülkede bu evler nasıl korunacak. Evlere bir ruhsuz teneke parçasından ibaret levha asarak koruma altına aldığını düşünmek çözüm değil ki. Herşeyin eskiyip pörsüdüğü bir dünyada evleri aslına uygun onarmaktansa, yıkıp yerine demir çimento karışımı çirkin bir ikametgah kondurmak daha kolay geliyor insanlara. Oysa koyu gölgeli sokaklarda, pencerelerdeki saksılardan yayılan çiçek kokularını içinize çeke çeke yürürken, bu evlerin size anlattıklarını duyabilmeniz, hissedebilmeniz için burada yaşamış olmanıza bile gerek yok. Yöre halkını bilinçlendirmek, maddi destekte bulunmak ve özendirmek gerek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5619), [web.archive.org (arşiv bağlantısı)](http://web.archive.org/web/20130410014928/http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5619)
