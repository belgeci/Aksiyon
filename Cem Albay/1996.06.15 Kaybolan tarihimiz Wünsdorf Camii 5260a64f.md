# Kaybolan tarihimiz: Wünsdorf Camii

*Cem Albay 1996.06.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   FRANKFURT  Yer "Wünsdorf' Brandenburg Eyaleti'nde, Berlin'e 60 km uzaklıkta küçük bir köy. Tarih 13 Temmuz 1915, ı. Dünya Savaşı'nın hemen başları. Müslümanlar'ın tutsak olarak bulunduğu "Hilal" adlı esir kampında yapımı biten bir cami törenle hizmete açılıyor.
  </font>
 </div>
 <div id="newsText">
  <font class="detail-text">
   Daha çok İtilaf Devletleri'nden esir alınan askerlerin bulunduğu kampta ağırlıklı olarak Fransa'nın Afrika sömürgelerinden, İngiltere'nin Hindistan ve Afganistan kolonilerinden ve Rus ordusundan tutsak alınan Müslümanlar bulunuyor. Oldukça iyi muamele gören bu esirlerin ibadet ihtiyacını karşılayan caminin yapılışının ana gayesi, Müslüman olan bu insanların Osmanlı İmparatorluğu'nun İtilaf Devletleri'ne karşı ilan ettiği cihad çağrısına uymalarını sağlamak idi. Burda aynı zamanda düşman ordularından kaçıp İttifak Devletleri saflarına geçen, Türk ordusu adına savaşmaya hazır bulunan Müslüman askerler de bulunuyordu. 1914 yılında kurulan bu kamplarda -Hilal ve Weinberg kampı arıtoplam 16 bin asker iskan ettirilmiş. Hilal kampına bir cami yapılması fikri ise ilk olarak Osmanlı Devleti Şeyhülislamı tarafından ortaya atılmış. Şeyhülislamın bu arzusu 10 Aralık 1914 tarihinde, o zamanın İstanbul Büyükelçisi Wangenheim aracılığı ile, Alman Dışişleri'ne iletilmiş. Bundan hemen sonra Dışişleri Bakanlığı Wangenheim'e bu konunun ele alındığını, Genelkurmay Başkanlığı Politik Dairesi'nin bu işle görevlendirildiğini iletmiş. Ayrıca daha önceleri İtilaf Devletleri de askerleri için böyle bir talepte bulunmuşlar. Yapımı için 45 bin mark ayrılan cami 5 hafta gibi kısa bir sürede inşa edilmiş. 12 metre çapında, 16 köşeli bir kubbeden ve 25 metre yükseklikteki bir minareden meydana gelen caminin ön avlusuna da suyunun devamlıaktığı, oldukça estetik bir görünüme sahip olan bir şadırvan yapılmış. Pencerelerde ise renkli camlar kullanılmış.
   <br/>
   <br/>
   Wünsdorf Camii, ramazan başlangıcına denk getirilerek törenle açılmış. 13 Temmuz 1915'te Alman ve Osmanlı yetkililerinin de hazır bulunduğu açılışta ilk hiıtbeyi Tunuslu Alim Muhammed Hüseyin vermiş. Bu hutbe daha sonra kampta sürekli olarak basılan kamp gazetesinde yayınlanarak, uçaklarla düşman kuvvetlerinin saflarına dağıtılmış. Hutbede İttifak Devletleri'nin elde edeceği zaferin Müslüman halkların bağımsızlığını sağlayacağını ve Osmanlı Halifesi'ne itaat edilmesi gertktiği ifade edilmiş. Bu' vesire ile Alman İmparatorluğu, düşman saflarındaki Müslüman askerler arasında ciddi bir propaganda gücüne sahip olmuş.
   <br/>
   <br/>
   Ayrıca kampta vefat edenler için bir mezarlık ve savaşta ölen Tatar askerlerinin anısına bir anıt yapılmış. Savaştan sonra ise, esirlerden, Zehlendorfer kabristanında yatmakta olan mevtalar hariç hemen hemen hepsi memleketlerine geri dönmüşler. En son ise Rusya'dan gelenler kalmış, daha sonra bunlar da 1921 yılında Alman hükümeti tarafından ülkelerine geri gönderilmişler. Ancak bu esirlerden 90 tanesi Almanya'da kalmayıbaşararak Tatar İmam İdris tarafından 10 Nisan 1918 günü kurulan Rusya-Müslüman Öğrencileri Derneği'nin üyesi olmuşlar. Daha sonraki yıllarda ise bunların, caminin yanında inşa ettikleri barakalarda yaşadıkları tespit edilmiş. 1922 yılında ise Almanya İçişleri Bakanlığı, üniversite öğrenimi görenlere ve iş sahibi olanlarına oturma izni vermiş. En sonunda, Almanya'ya esir olarak getirilen bu askerler, Berlin-Brandenburg Müslümanları olarak anılmaya başlanmış.
   <br/>
   <br/>
   Wünsdorf Camii ise 1924 yılına kadar bayram namazıkılınarak hizmetine devam etmiş.
   <br/>
   Daha sonraları bakımsızlıktan yıkılma tehlikesi gösteren bu cami 27 Ocak 1930' da Alman Dışişleri Bakanlığı tarafından Türk Büyükelçiliği'nin ilgisizliği gerekçe gösterilerek yıkılmış. Şimdi ise Wünsdorfda sadece, ilgisizlikten çürümeye başlamış olan Tatar Anıtı ile mezarlık bulunuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-23-kaybolan-tarihimiz-wunsdorf-camii.html), [web.archive.org (arşiv bağlantısı)](http://web.archive.org/web/20120826084526/http://www.aksiyon.com.tr:80/aksiyon/haber-23-kaybolan-tarihimiz-wunsdorf-camii.html)
