# Kaplanlara check-up

*Harun Odabaşı - Mürsel Çetin 1999.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eskiden holding kurmak zordu. Parmakla gösterilecek kadar az olan holdinglerin sahipleri de kamuoyu nezdinde ayrıcalıklı bir etikete sahip olurdu.
  </font>
 </div>
 <div id="newsText">
  <font class="detail-text">
   Sosyal bir statü olması yönüyle Yeşilçam senaristleri 'şımarık kızın holding sahibi babası' klişesini işlemekten uzun süre vazgeçemedi. Ancak ekonomideki yeni trendler 'milyoner', 'devlet memuru' gibi birçok kavramı tahtından indirdiği gibi holding kelimesini de o ihtişamlı imajından ayırdı, birkaç apoletini söktü. Artık holding kurmak çok kolay. İki şirketi biraraya getir, birkaç yüz milyon lira masraf yap, al sana bir holding. Bir süreden beri Türkiye'de adeta bir holding enflasyonu yaşanıyor. Merkez üssü Konya olmak üzere birçok ilde neredeyse her hafta bir holding kuruluyor.
   <br/>
   <br/>
   Holding sermayesinin kaynağı Almanya'daki Türk vatandaşlarının tasarruflarından oluşuyor. Konu medyada hararetle tartışılıyor. Bir kesim bu holdinglere 'yeşil sermaye' suçlaması yaparak sistem dışına itilmesini ve faaliyetlerinin durdurulmasını istiyor. Daha geniş bir kesimde sözkonusu holdinglerin yatırımlarda ve kâr payı dağıtımında rasyonel davranmadıklarını söyleyerek bir süre sonra Türkiye'de 'banker faciası' gibi hadiselerin yaşanacağını iddia ediyor. Holdinglerin işleyiş biçimi ile kamuoyunun kısa bir süre önce yakından tanıdığı 'saadet zinciri Titan' arasında benzerliğe dikkat çekiliyor.
   <br/>
   <br/>
   Holding gerçeği
   <br/>
   <br/>
   Türk iktisat tarihi açısından incelenmeye değer birçok niteliğe sahip olan bu gelişmeleri yerinde araştırarak birileri adına konuşmak yerine vakıanın kendisini tarafsız bir gözle ortaya koymak istedik. Eğrisi ve doğrusuyla holdingler nereye gidiyor? Çok ortaklı şirketlerin yapılanmaları ile başlangıçta ortaya konulmaya çalışılan alternatif modelin tecrübe, değişen ve gelişen ticari ve ekonomik veriler ışığında yeniden gözden geçirilmesi sağlandı mı? Alternatif ekonomik model olarak ortaya konulan bu sistem gerçekten iyi işliyor mu? Maddi ve manevi olarak ortaya konulan hedeflere ulaşılabildi mi? Revize edilmesi, gözden geçirilmesi gereken hususlar varsa nelerdir? Sistemde yapısal bozukluklar var mıdır? Varsa bunların nasıl düzeltilmesi gerekir? Ve daha bir çok soru...
   <br/>
   <br/>
   Sadece Almanya'da yaşayan Türk vatandaşlarının Alman bankalarında duran tasarruflarının yekûnu sıkı durun 150 milyar mark. Holdingler 1990 başından itibaren kurdukları organizasyonlar ile minimum 45 milyar mark parayı Türk ekonomisine kazandırdılar. Başlangıçta birkaç holdingle ve ciddi yatırımlarla yürütülen bu hareket şimdi sayıları 43'e ulaşan holdinglerle yapılıyor. Oluşum halinde olan holdingler de var. Pasta çok cazip ve de amansız bir yarış var. Ama yolunda gitmeyen gelişmeler göz ardı edilmeden titizlikle ele alınmalı.
   <br/>
   <br/>
   Devletin yurtdışındaki vatandaşlarının tasarruflarını Türkiye'ye getirme çalışmalarının çok eski ve trajik bir hikayesi var. 1970'li yıllarda bu iş için kurulan Devlet Sanayi Yatırım Bankası(DESİYAB) Türk vatandaşlarının Alman bankalarında ve yastık altında duran paralarıyla çok ortaklı şirketler kurmayı denedi, başarılı olamadı.
   <br/>
   <br/>
   Turgut Özal döneminde estirilen kalkınma rüzgarı dışarıdaki Türkler için bir cazibe merkezi oluşturdu. Hükümetin konut yapımına getirdiği kolaylık, Almanya'daki vatandaşlarımızın anayurt olarak bildikleri ülkelerinde bir işyeri ve konut sahibi olma isteğini kamçıladı. İlk başta herşey yolunda gitti. Fakat bir süre sonra evdeki hesap çarşıya uymadı ve Türkiye'deki evleri ve işyerleri zamanla problem haline geldi. Uzakta oldukları için gerekli ilgiyi göstermediler. Beyanname vermediler. Borçlar birikti ve gayrimenkulünü satmak istese bile satamaz hale geldi. Yurt dışındaki vatandaşlarımızın tasarruflarını Türkiye'ye getirme projesi ikinci defa başarısızlıkla sonuçlanıyordu.
   <br/>
   <br/>
   Gayrimenkuller sorun olunca bu sefer yatırımları Almanya'ya yönlendirmeye, orada döner salonları, fırınlar vb. yerler açmaya başladılar, işletmeler kurdular.
   <br/>
   <br/>
   1990'lara geldiğimizde dış Türkler Türkiye'deki sosyal şartları benimsemediler. 1. jenerasyonun emekli olup Türkiye'ye geldiğinde uğradığı hayal kırıklığı da işin tuzu biberi oldu. Çevresi ile uyum sağlayamıyor, sağlık imkanlarının yetersiz buluyor, kurdukları işletmelerde başarılı olamıyorlardı. Gerçi başarılı olanlar da vardı ama sayıları çok azdı. Artık Türkiyeye dön(e)meyeceklerini fark ettiler. Şimdilerde yıllarca Alman vatandaşlığını kabul etmemiş olanlar ikinci vatandaş olabilmek için uğraş veriyor. 2. ve 3. jenerasyon ise Türkiye'ye gelmeyi düşünmüyor bile.
   <br/>
   <br/>
   Bankalar yatırımı köstekliyor...
   <br/>
   <br/>
   1990'lı yıllar Türkiye'de yeni bir sermaye hareketinin filizlendiği yıllar oldu. Özal ekonomisinin ardından durgunluğa giren ve ekonomik kazançlarını kaybeden Türkiye'de herşeye rağmen kendi öz kaynaklarıyla filizlenmeye başlayan Anadolu sermayesi kabuğunu kırmak istiyordu. Fakat ekonomik yapının karakteri Anadolu Kaplanları olarak anılan bu hareketi desteklemeye imkan tanımıyordu. Merkezdeki sermaye devletin ekonomisini kontrol altına almıştı. Bu noktada hata aranacaksa, gümrük duvarlarının arkasına saklanarak ithal edilen malları yüksek fiyattan satışa sunan ve sonunda hem devlete hem halka kaybettirenlere bakılmalıdır.
   <br/>
   <br/>
   Evet, Anadolu sermayesi ya dışarıdan ya da içeriden finans kaynağı bulmak zorunda idi. Dışarıdan kredi bulmak için teminat göstermeleri lazımdı ki bu pek mümkün değildi. Bu onları "içeride" yeni arayışlara itti. Örnek gösterilebilecek bir dayanışma ile büyük başarılara imza attılar. Örneğin MÜSİAD çatısı altında 3500 üye biraraya gelerek yedi yılda 3 binin üzerinde fabrika kurdu. Daha büyümek isteyenler daha çok sıcak paraya ve dışarıdan teknoloji ithalatı için dış fon bulmaya ihtiyaç duydu. İçerden fon toplayıp dışarıdan teknoloji ithal etmek çok farklı sorunları beraberinde getiriyordu. Önce Anadolu'nun öz sermayesini yatırıma dönüştürmek isteyenler teşviklerden ve muafiyetlerden yararlanarak birşeyler yapmak istediler. Fakat içerde yeterli destek ve kaynak bulunamadı. Baskılar ve engellemeler bu yolun tıkanmasına sebep oldu.
   <br/>
   <br/>
   Konjonktür önlerini açtı
   <br/>
   <br/>
   İşte tam bu noktada içte ve dıştaki konjonktür 'Anadolu müteşebbisleri'nin aradıkları kaynağı yurtdışında yaşayan insanlarımızın tasarruflarından bulma imkanını ortaya çıkardı. Tipik olarak "Almancı" kelimesiyle tanımlanan Avrupa'daki Türkiyeli işçiler için gurbet artık vatan olmuştu ve Türkiye'ye gelme umutlarını da büyük ölçüde yitirmişlerdi. Vatanlarına katkı sağlayacak ciddi bir oluşumun içerisinde olmaya dünden razıydılar. Ve öyle de oldu.
   <br/>
   <br/>
   Türkiye'ye yurtdışından kaynak aktarmaya başlayan ilk kuruluşlar olan Yimpaş ve Kombassan Holding'in başındaki şahıslar öğretmen kökenliydi. İşadamı olmalarından çok misyoner yanları ağır basan bu insanlar Almanya'ya giderek cami cami, dernek dernek dolaşıp taşranın mâkûs talihini değiştirecek bir kalkınma hareketinin başlatılması gerekliliği üzerine konuşmalar yaptılar. Hem Türkiye kazanacaktı hem de kendileri. Anlatılan şeyler çok mantıklıydı. Kazandıkları paraları bu yolla memleketlerine gönderebilirlerdi. Bugün medyanın ve kamuoyunun gündeminde olan 'holdingleşme rüzgarı' bu şartlarda başladı. Çok geçmeden maya tuttu. Kurulan çok ortaklı şirketler Alman bankalarının mevduata verdiğinden daha fazla kazandırıyordu. Üstelik gurbetçiler faize de bulaşmadan anayurtlarına olan manevi borçlarını ödüyorlardı. Coğrafi olarak ve sağlanan imkanlar açısından Konya bu iş için en müsait yer sayılabilirdi.
   <br/>
   <br/>
   Holdingler başlangıçta döviz üzerinden % 1520 gibi kâr veriyorlardı. Bu normal sayılabilirdi. O dönemde zaten Türkiye'de dövize % 12 faiz veriliyordu.Toplanan paralar başlangıçta çok ciddi yatırımlara dönüştü. Kurucular mübalağalı yaşamadıkları için masraf çıkarmıyorlardı. Dolayısıyla sürekli yatırım yapıyorlar, yüksek kârlar veriyorlardı. Devletin yapmak isteyip de yapamadığını gerçekleştiriyor, yaklaşık olarak en az 45 milyar DM civarındaki parayı Türkiye'ye getiriyorlardı. Sadece Kombassan'ın Türkiye'ye getirdiği para 2 milyar mark.
   <br/>
   <br/>
   Ancak ortaya çıkan bu müsbet tablonun arasında dikkat edilmesi gereken başka figürler de yer alıyordu. Bu kuruluşlardan bir kısmının rantabl hareket etmediği, bilinçli bir yatırım yapmamasına rağmen yüksek kâr payı dağıttığı dedikoduları ayyuka çıktı. İşte bu durum hesaplarını düzgün tutan ve mantıklı hedefler üzerinde ilerleyen holdingleri harekete geçirdi ve çözüm arayışına itti.
   <br/>
   <br/>
   İstismarın önü alınmalı
   <br/>
   <br/>
   Bugün gelinen noktada tartışılması gereken en önemli hususlardan birisinin sistemin 'sıcak para' gelişine dayalı hale getirilmiş olması olduğuna dikkat çeken İttifak Holding Yönetim Kurulu Başkanı Seyit Mehmet Buğa, "Özellikle Konya merkezli çok ortaklı holding yapılanması, gelir düzeyi düşük ve orta düzeydeki Anadolu tabanında birikmiş ve yine Avrupa'daki Anadolu insanının bünyesinde oluşan sermayeyi ekonomiye rantabl olarak katmak ve işletmek değil, bu sermaye birikiminin sinerjiyle rant sağlamaya, daha da ilerisi istismara konu edilir hale gelmiş olması bir yapısal bozukluk olarak karşımıza çıkmış bulunuyor." diyor.
   <br/>
   <br/>
   Holdingler iç bünyesinde ön denetim şart
   <br/>
   <br/>
   Mehmet Buğa önce biraz karışık gibi gelen cümleleriyle dikkat çekiyordu. Buğa, muhtemel istismarların önünü alabilmek ve modelin sağlam bir biçimde oturmasını sağlamak için bu alanda İttifak Holding'in de aralarında bulunacağı örnek sayılabilecek kuruluşların öncülüğünde ön denetim ve sağlamlığın garanti edilmesi gibi bir sistem (reasürans) kurulması gerektiğini savunuyor.
   <br/>
   <br/>
   Buğa, "Bu sistemin denetimine açık olmayan oluşumlar, kamuoyuna bildirilmeli, telafisi güç durumlar kaynağında kurutulmalıdır" diyerek, "Bunun ötesinde devletin ticaret hukuku ve SPK mevzuatı çerçevesinde faaliyet gösterilmelidir. Bu noktada mevzuatımızda çok ortaklı şirketlerin önünü açacak gerekli değişikliklerin yapılmasına ihtiyaç duyulmaktadır. " şeklinde konuşuyor.
   <br/>
   <br/>
   Anadolu'da bu yapıya uygun ikincil borsaların oluşumu da dahil pek çok önerinin hazırlanabileceğini açıklayan Mehmet Buğa şu tespitlerde bulunuyor: "Sayıları neredeyse 50'ye yaklaşan bu şirketlerin Anadolu ve Avrupa'daki insanımızın alın teriyle birikmiş olan sermayesini istismara elverişli bir ortamın oluşmasına yol açılmamasını sağlayacak araçların geliştirilmesi gerekir. Sistem bilhassa Avrupa'daki çalışan insanlarımızın tasarruflarını kendilerine çekebilmek için hiçbir hesaba dayanmadan yılda mark bazında yüzde 3050 gibi yüksek temettû dağıtan veya dağıtma taahhüdünde bulunan fırsatçıların türemesine uygun hale gelmiştir. Yapılan iş sisteme son girenlerin parasını ilk girenlere dağıtmak, sonra ikisini birden tekrar geri çekmekten ibarettir. Bu yapının nereye kadar devam edeceği belli değildir."
   <br/>
   <br/>
   Holding furyası
   <br/>
   <br/>
   Aynı konudan şikayetçi olan Kombassan Holding Yönetim Kurulu Başkanı Haşim Bayram ise, her önüne gelenin hiçbir şey olmadan bir holding kurup birşeyler yapmaya çalışmasının da yanlış olduğunu söyleyerek, holdinglerin mantar gibi büyümesini 'kaçak yapılaşma'ya benzetiyor.
   <br/>
   <br/>
   Yeni kurulan holdinglere ortak olmak isteyenlere Haşim Bayram şu uyarıları yapıyor: "Bu şirketlere ortak olmak isteyenler dikkat etsinler. Bu iş çoluk çocuk işi değildir, ciddi bir iştir. Anadolu'da 'askerliğini yapmayanı adamdan saymazlar' diye bir söz vardır. Bu insanların da geçmişte neyi yapıp neyi yapmadıklarına dikkat edilmesi şart. Bunların içlerinde üç tavuğu bile yönetemeyecek olanlar varsa bunların yanında yer alıp da devletin yapamadığını gerçekleştirip, işçilerimizin yurt dışındaki birikimlerini ülkemize getiren bizim gibi şirketlere ve işçilerimize zarar verilmesine sebep olmasınlar."
   <br/>
   <br/>
   Neredeyse faizci oldular!
   <br/>
   <br/>
   Görüldüğü gibi endişeler hat safhada. Sistemi çürümeye doğru götüren işletmecilik(!) anlayışı şöyle işliyor: İşçilerimiz birikimleri ile Avrupa bankalarından yüzde 1012'yle aldıkları kredilerle Türkiye'deki holdinglere ortak olmaya teşvik ediliyorlar ve yukarıda bahsettiğimiz kâr paylarını alacaklarını umut ediyorlar. Oradaki vatandaşlarımıza falan şirketten mark bazında yüzde 3040 ve hatta daha fazla kâr taahhüt ediyorlar. İş öylesine bir hal almış ki dürüst çalışan holdinglere 'Onlar şu kadar veriyor siz ne kadar veriyorsunuz?' diyorlar. Ortaklığın kâr zarar ortaklığı olduğu unutulmuş, âdetâ 'faizci' bir anlayışa bürünmüş.
   <br/>
   <br/>
   Mehmet Buğa ise faizci denebilecek bu anlayıştan şiddetle kaçınmak gerektiğini vurgularken, "Biz bunun ekonomik olarak mümkün olup olmadığının ötesinde, itikad ve inanç yapımızla da uyumlu olmadığı, kârla faizi aynı şekilde değerlendirmeye yol açan anlayış yerine kârzarar ortaklığının ne demek olduğu hususunda eğitmeye çalışıyoruz. Gerçekte bu paralar toplanır toplanmaz yatırıma gitmeyip, transferi ve varsa yatırım planlaması için belli bir süre geçmesi gerekiyor. Dolayısıyla verilen kâr payları en azından ilk yıl için bir yıldan daha kısa bir süreye tekabül ediyor. Aracılar, komisyoncular ve diğer maliyetlerle birlikte bu paraların bir de toplanma maliyeti var. Bu bakımdan paranın maliyeti yüzde 510 dolayında ayrıca artmış oluyor." diye konuşuyor.
   <br/>
   <br/>
   Alman Merkez Bankası duymasın!
   <br/>
   <br/>
   Dünyanın hiçbir yerinde böylesine büyük bir finansman maliyeti ve bu şekilde elde edilen bir finansman yok. Abdurrahman Dilipak'ın da ifade ettiği gibi Alman Merkez Bankası bu durumdan haberdar olsa bütün parasını bu sisteme yatırır! Zira Almanya'da paranın maliyeti yüzde 9,5. Yatırım değerinin artması halinde bile bunun karşılığını nakit olarak kâr şeklinde dağıtmak ekonomi mantığıyla izah edilemiyor. Bu konuda holdingler kadar yüksek kâra şartlanmış ortak veya ortak olmayı düşünen yatırımcının ekonomik olduğu kadar itikadi nokta da dahil olmak üzere büyük sorumluluğu var. Bu toplanan sıcak paralarla yatırımsız olarak en azından ilk birkaç yıl gerçekte hesaplanmamış değerler kâr olarak dağıtılmakta ve sonraki yıllarda da beklentilerin kırılamaması sebebiyle bu şekilde dağıtıma devam edilmektedir. Öyle anlaşılıyor ki, bazı şirketlerde tam bir ortaklık da yok ve kâr denilen aslında hisse senedinin değer artış tahmini ile tahmin edilen kârın toplamı gibi bir şey. Burada kamuoyunun isimlerini bildiği güvenilir holdingleri tenzih ediyoruz.
   <br/>
   <br/>
   Dürüst holdingler rahatsız
   <br/>
   <br/>
   Kuşkusuz bazı şirketler açısından durum yukarıda anlatılan şekilde değil. Bu paralarla yapılan onlarca fabrika var. Hepsinde üretim yapılıyor, iş alanları açılıyor. Ancak bu sisteme bir düzen getirilmezse yarın birtakım kötü niyetli kişilerin pazara girip insanları dolandırabilmesi ihtimali hiç de az değil ve bu pazarda yaşanacak bir panik diğer namuslu, dürüst çalışan insanları ve şirketleri de etkileyecek, belki de arzu edilmeyecek bir şekilde geçmişte yaşanmış banker faciasına benzer gelişmeler yaşanacak.
   <br/>
   <br/>
   Sağlam zemine oturtmak lâzım
   <br/>
   <br/>
   Şu anda maalesef öyle bir pazar oluşmuş durumda ki, holdingler kâr etmese bile kâr dağıtmak zorunda kalıyor. Hatta mark bazında belli bir oranın altındaki kâr, zarar olarak telakki ediliyor. Kâr dağıtılmazsa veya bu oranda dağıtılmazsa yatırımcılar ellerindeki kağıtları iade edip paralarını isteyecek ve böylece belki de iflasla karşı karşıya kalabileceklerdir. Ancak görünen o ki, mevcut yapının kendisi eğer bir önlem alınmazsa iflasları doğuracak.
   <br/>
   <br/>
   Yatırımcı gözünü dört açsın
   <br/>
   <br/>
   Bu noktada kendileri ile görüştüğümüz İttifak, Sayha, Kombassan, Yimpaş ve Konya Sanayi Holding gibi şirketler yatırımcıya şu tavsiyelerde bulunuyor: "Öncelikle yatırımcılar bilmedikleri işin peşine düşmemeli ve nasıl yatırım yaptıklarını bilmelidirler. Holding yöneticileri ve yatırımcılar ayaklarını denk almak zorundadırlar. Yatırımcılar para yatırdıkları holdinglerin ana sözleşmelerini, yapılarını, yatırımlarını incelemeli, kongrelerini, genel kurullarını takip etmeli, holdingleri hukuki, mali ve iktisadi açıdan analiz etmelidirler. İstenecek bilgi ve belgeler esasen gizli olmayıp, normalde akılcı hareket eden her yatırımcının takip etmesi gereken bir yöntem olmak durumundadır. Üstelik bu metodun organize olmuş bir yapıyla desteklenerek, holding yöneticilerinin de bu güvenliği sağlayacak organizasyona tâbi olmaları sağlanmalıdır. Bu yapılanma şirketlerin dışında harici bir denetim ve diğer gerekli fonksiyonları haiz bir organizasyon olabileceği gibi, şirketlerin temsilcilerinden de oluşan karma bir yapılanma da olabilir. Bu yapılanmayı sağlayacak en önemli unsur da ortakların bu yönde bilinçlendirilmeleri ve onların bunu bir anlamda zorlamaları olacaktır. Yatırımcıların her fazla para verenin peşine takılarak kumar oynama anlayışından uzaklaşmaları gerekir. Yatırımcı vatandaşlarımız bir yıla veya döneme ait kârlılığı yıl sonu itibariyle en erken ne zaman ilan edilebileceğini muhasebeci ve mali müşavirlere sorsunlar. Aralık ayı veya Ocak başında kâr ilan etmenin gerçek kârzarar hesabı bakımından teknik olarak mümkün olup olmadığını araştırsınlar. Aksi halde tabir yerindeyse altın yumurtlayan tavuk aç gözlülük sebebiyle öldürülecektir. Ama bu piyasa düzene sokulacak olursa herkes hakkını ve hak ettiği kadarını alır ve ülke kalkınmasına da katkı sağlamış olur."
   <br/>
   <br/>
   Medya ne yapmak istiyor?
   <br/>
   <br/>
   Türkiye'de Anadolu sermayesinin filizlenip yeşermesi, bu süreçle irtibatlı bazı çevreleri nedense tedirgin ediyor. Seçime yaklaştığımız günlerde bu tür haberlerin sıklaşması da yine ayrıca bazı çağrışımları beraberinde getiriyor. Holdingler tarafından bu tür hareketler şirketlerden ziyade ortakları dolayısıyla oldukça geniş bir kamuoyunu tedirgin etmeye çalışma şeklinde algılanıyor.
   <br/>
   <br/>
   Holdinglerle ilgili olarak basında çıkan haberlere itibar etmediğini belirten Sayha Holding Yönetim Kurulu Başkanı Erol Doğru, "Bizi yıpratmaya çalışıyorlar" diyor. Sayha Holding'in 1993 yılında kurulduğundan bugüne planlı ve prensipli bir şekilde yatırımlarını sürdürdüğünü hatırlatan Doğru, "Sayha, 22 ayrı sektörde birçok insana iş ve aş vermektedir. Türkiye ekonomisine sağlamış olduğu katkı ile de ülkemizin ve milletimizin gururu haline gelmiştir. En büyük hedeflerimizden birisi de 2000'li yılların başında gerek Sayha Holding'i gerekse Türkiye ekonomisini dünyada söz sahibi olarak görmektir" diye konuştu.
   <br/>
   <br/>
   Holdingler hakkında basında çıkan haberlere itibar etmediğini, SPK'nın şirketlerini bir ay önce incelemeden geçirdiğini ifade eden Doğru, "Jetpa'nın birtakım çıkışları, şimşekleri bizim üzerimize çekti. Hakkımızda çıkan haberlerle bizi yıpratmaya çalışıyorlar." şeklinde konuştu.
   <br/>
   <br/>
   Anadolu'da kurulan şirketlerin İstanbul sermayesini yıkmak gibi bir gayret içerisinde olmadığını, İstanbulAnadolu sermayesi ayırımını belirli bir grup medyanın körüklediğini söyleyen Sayha Holding Yönetim Kurulu Başkanı Erol Doğru, "Biz, İstanbul dükalığını yıkmak gibi bir amaç taşımıyoruz. Sadece tüm Anadolu illerini sanayi yönünden birer İstanbul yapmaya çalışıyoruz." diyor.
   <br/>
   <br/>
   Şirketler bankaların yaptığını yapıyor ama!..
   <br/>
   <br/>
   Bu noktada bazı ayırt edici özelliğe dikkat çekmek gerekiyor. Halka açık şirketlerle ekonominin temel taşlarından biri olan bankaların başlangıçta ortak bir mantıkta birleştikleri görülüyor. Zira, her ikisinin kaynağı da tasarruf sahipleri. Yalnız, iş bu aşamadan sonra farklı bir mecra izliyor. Bankalar belirli bir bedel karşılığında topladıkları fonları yine bir bedel karşılığında sanayi çevrelerine kullandırıyor. Aradaki fark bankanın kârını teşkil ediyor. Bu da kredi, dolayısıyla ürün maliyetinin artmasına etki edip, enflasyona neden oluyor. Halka açık şirketlerde ise toplanan bu fonlar doğrudan yatırıma dönüştürülüyor. Halka açık şirketler yüksek maliyetli bir finansman yerine halka açılmayı ve sıfır maliyetli kredi kullanmayı tercih ediyor. Diğer yandan tasarruf sahibi de bankaya parasını teslim ettiğinde parasından başka bir hak iddia edemezken, halka açık şirketlerde hem kâr, hem de zarara katılıyor, hem de yatırdığı sermaye miktarınca şirkete ortak oluyor.
   <br/>
   <br/>
   Sermaye Piyasası Kurulu'nun çok ortaklı şirketlere destek vermesi gerekirken köstek olduğu görüşünü savunan Haşim Bayram, "SPK, çok ortaklı şirketlerin önünü açacağına, ceberrut devlet anlayışıyla tamamen aksini yapıyor. SPK bu anlayışın gösterdiği gibi hareket ediyor. SPK Başkanı kralın üstünde, dediği dedik, astığı astık, kestiği kestik. Bunları bitirelim, çökertelim mantığıyla hareket ediyor. Bu çok yanlış"şeklinde konuşuyor.
   <br/>
   <br/>
   Mali ve hukuki alt yapı oluşturulmalı
   <br/>
   <br/>
   Türkiye'nin sağlıklı bir şekilde kalkınması isteniyorsa, kesinlikle çok ortaklı şirketlere uygun bir mâlî ve hukuki altyapının oluşturulması gerektiği uyarısında bulunan Bayram, "SPK, Hazine, Maliye Bakanlığı ve devletin diğer ilgili kurumları ile şirketlerin temsilcileri biraraya gelerek uygun bir ortam oluşturabilirler." şeklinde konuşuyor.
   <br/>
   <br/>
   Yastık altı para küstürülmesin
   <br/>
   <br/>
   Bu şirketlerin, halka açık olmaları devlet açısından bir diğer artıyı getirmektedir. Zira, her bir ortak hem şirketin yöneticisi, hem de denetçisi gibi çalışmaktadır. Halka açık şirketler artık ülke ekonomisinin vazgeçilmez birer unsuru haline gelmiştir. Gerek meydana getirdikleri istihdam ve katma değer, gerekse ihracat potansiyelleri dikkate alınarak bu şirketlerin gözardı edilmesi artık imkansız. Hiç bir faydası da yok.
   <br/>
   <br/>
   Zira bin bir güçlükle yastık altından çıkarılan tasarrufların tekrar küstürülmesi ve geldiği yere dönmesi başta devlet ve bu tür kurumlar tarafından istenmeyen bir durum. Bu şirketlerin atıl tasarrufları ekonomiye kazandırması yanında beyin göçünün önlenmesinde de etkili olduğu kabul edilmelidir. Bu şirketler geleneksel yönetim ve hesap sistemi yerine, kurumsal yapıyı ve modern işletme yönetim felsefesini uygulamak zorundadır. Bu tür alanlarda eğitim görmüş yetenekli beyin gücünün çalışma alanı bulamaması nedeniyle ülke dışını tercih etmesi, bu şirketlerin ortaya çıkmasıyla bu tercihi ülke lehine çevirmiştir. Bu tasarruflarını inancından dolayı bankaya yatırmamış, döviz ve altında tutmaktan rahatsız olmuştur.
   <br/>
   <br/>
   Tersine göç başlattılar
   <br/>
   <br/>
   Halka açık şirketler işsizliğe çare olup gelir dağılımına katkıda bulunurken, ileri ülkeler seviyesine ulaşma yarışını da başlatmıştır. Çünkü gelir seviyesi yüksek olan sınıf, hem sosyal yapıyı muhafazada hem de hürriyetine sahip çıkmada diğer sınıfların hâmisi ve ülke mozayiğinin çimentosudur ve çok ortaklı şirketler işte bunun önünü açmıştır. Bilinen bir gerçektir; bilim, teknoloji ve zenginliğin memleketi yoktur. Halka açık şirketler teknolojiyi sahiplenerek dışarıdaki her türlü zenginliği Türkiye'ye taşımaya başlamıştır. Diğer şirketler genelde yatırım hamlelerinde az riskle çok kâr etmeyi ön planda tutarken, çok ortaklı şirketler ise fazla riskli olmasına rağmen bölge halkının ihtiyaçlarına duyarlı davranıp, ona göre yatırım yapıyor. Ayrıca çok ortaklı şirketlerde şahıslarda odaklanan kartelleşme yok. Halka açık şirketlerin yöre ve ülke ekonomisine diğer bir katkısı ise ekonomide iş yapamaz hale gelen küçük tasarruf ve sermaye birikimlerinin güçlerini birleştirerek, dev yatırım ve müesseselerin doğmasına katkıda bulunmak. Halka açık şirketlerin sermayenin geldiği yere yatırım yapma eğilimi göstermesi birçok ilçe ve kasabayı ticari yönde canlandırmış, büyükşehirlere olan göç tersine dönerek, kasaba ve ilçelere yönelmiştir.
   <br/>
   <br/>
   Holdigler daha çok konuşulacak ama umarız çizilen kötü tablolar gerçeğe dönüşmez ve oluşacak kara delikten masum holdingler de içeri çekilmez.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4645-kaplanlara-check-up.html), [web.archive.org (arşiv bağlantısı)](http://web.archive.org/web/20120719090421/http://www.aksiyon.com.tr:80/aksiyon/haber-4645-kaplanlara-check-up.html)
