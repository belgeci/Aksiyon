# Medyan kadar konuş

*Tarık Özdemir Bilinmeyen-tarih*

<div>
 <font>
  <img border="0" height="1" src="/web/20050302225419im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225419im_/http://www.aksiyon.com.tr/resim/301/10.jpg" vspace="5"/>
  </p>
 </font>
 <font class="content">
  Büyük bir şirketiniz var ve çok önemli bir ihaleye girmeye hazırlanıyorsunuz ihaleye girmeden önce ilk olarak ne yaparsınız?
 </font>
 <br/>
 <p>
  <font class="content">
   İhaleye girecek rakiplerimle ilgili bilgi toplarım.
   <br>
    <br>
     İhale devlet ihalesi ise bakanlığın bağlı olduğu partiye yüklü miktarda bağışta bulunurum.
     <br>
      <br>
       Bazı kurumlarımızda bulunan yetkililerden emekli olanları kendi şirketime danışman olarak alırım.
       <br/>
       <br/>
       Ünlü mafya babalarını, rakiplerimi ekarte etmekte kullanırım.
       <br/>
       <br/>
       Hepsi.
       <br/>
       <br/>
       Yukarıda yazılı olanlar, hâlâ ekonominin yüzde 60’ını kontrol eden ve bundan istediğine pay veren devletin önemli bir ihalesine girmeden önce yapması gerekenleri not eden ünlü bir işadamının tost—it’inden alınmıştır. (Korkmaz Miroğlu— Kendim ettim kendim buldum. Cezaevi Yayınları) Ancak ünlü işadamı bu arada çok önemli bir noktayı atlamıştı. Eğer çok önemli bir ihaleye giriyorsan yanında bulunması gereken esas güç ne tetikçi mafya babaları, ne emekli danışmanlar, ne de güçlü parti bağlantıları. Sizin ihtiyacınız olan esas güç, pek tabii ki güçlünün yanında, iyi gün dostu ve durumdan her zaman vazife çıkaracak kadar ileri görüşlü bir medya olacaktı.
       <br/>
       <br/>
       Tanzimattan bu yana yönetimler karşısında halkın sesi olma çabasında olan Türk basını bu zor görevi çoğu zaman geçer notlarla atlatmayı başardı. İdeolojik kamplaşmaların yoğun olduğu ve her gün onlarca insanın hayatını kaybettiği dönemlerde bile yayınlarına devam eden medyamız, uzun müddet kurucu ailelerin isimleri ve yakın oldukları siyasi partilerle anıldı. Siyasi eksen etrafında yayın yapan ve bu sayede iktidara gelen partilerin sağladığı kredilerle yaşamını sürdüren Türk medyası 1980’lere kadar bu şekilde durumu idare etti.
       <br/>
       <br/>
       1980’lerin ortalarında ise Kıbrıslı işadamı Asil Nadir yeni bir dönemin başladığının ilk sinyallerini verdi. Kıbrıs’ta sahip olduğu basın kuruluşlarının yanısıra Türkiye’de de basın kuruluşları satın almayı planlayan Nadir bunun için harekete geçti. Güneş, Bulvar, Tan, Günaydın gibi gazetelerin yanısıra bir çok dergiyi kapsayan büyük bir medya imparatorluğu kuran Nadir’in saltanatı çok uzun sürmedi. İşlerinin bozulması ve bazı derin uyarılar üzerine basın dünyasından çekilen Nadir, Özal’ın estirdiği liberalizm rüzgarından yararlanmak isteyen ilk işadamı oldu.
       <br/>
       <br/>
       1990’larda ise özel tv yayıncılığının başlamasıyla birlikte Türkiye yeni işadamlarıyla tanışmaya ve bu yeni işadamları da yeni medya grupları kurmaya başladı. Banka veya holding sahibi işadamlarımız birer tv kurmaya başlarken Türkiye’de de yeni bir dönem başlıyordu.
       <br/>
       <br/>
       Medya sermayeye,
       <br/>
       <br/>
       sermaye medyaya muhtaç!
       <br/>
       <br/>
       1990’lardan itibaren Türk ekonomisinde yaşanan hızlı değişimlerden Türk medyası da payını aldı. Medyanın önemini ve gücünü fark eden işadamları birer birer medyanın sihirli dünyasındaki yerlerini almaya başladılar. Yeni medya grubu kurmanın zor ve masraflı olcağını düşünen işadamlarımız öncelikle kurulu basın—yayın organlarına gözlerini diktiler. Bu dönemde yıllar boyunca Karacan ailesi tarafından işletilen Milliyet grubu Aydın Doğan tarafından satın alındı. Daha sonra Hürriyet’i de satın alan Doğan kısa sürede iş dünyasındaki başarılarını medya dünyasına da taşıdı. Gazete ve dergi sayısını gün geçtikçe artıran Doğan, bunun semeresini girdiği önemli devlet ihallerinde fazlasıyla gördü ve görmeye de devam ediyor.
       <br/>
       <br/>
       Medyanın bir diğer güçlü grubu Bilgin ailesi ise son dönemde büyük sıkıntılar yaşıyor. Sabah gazetesinin sahibi olan Bilginler, Yeni Yüzyıl gazetesinin kapanmasının ardından aynı formatta yayın yapan Yeni Binyıl gazetesini çıkarmaya başladı. Ancak gazetenin önemli isimlerine, konjonktür gereği yavaş yavaş yol vermeye başlaması yeni gazetenin de uzun soluklu olmayacağı sinyalini veriyor. Ayrıca kurucusu oldukları ATV’yi Karamehmet’e kaptırmaları Bilgin ailesini zor duruma düşürüyor. Bu durumu aşmak için Kanal 6’yı kiralayan Bilginler çok sayıda derginin çatısı altında toplandığı Medya Holding’i ayakta tutmaya çalışıyorlar.
       <br/>
       <br/>
       Son dönemde parlayan medya yıldızlarından birisi de Türkiye’nin önde gelen şirketlerini bünyesinde barındıran Doğuş grubu. Ayhan Şahenk’in sahibi olduğu Doğuş grubu Cavit Çağlar’dan NTV’yi satın alarak medya dünyasına hızlı bir giriş yaptı. Ardından Koç Holding’in sahibi olduğu Kanal E’yi bünyesine dahil eden Doğuş grubu son olarak tarih, haber ve güncel konuları içeren dergilerle medyada etkinlik mücadelesi veriyor.
       <br/>
       <br/>
       Basında çıkması muhtemel olumsuz haberlere karşı kendilerini savunmak ve seslerini duyurmak arzusu işadamlarını medyaya yönelten başlıca unsur. Hükümetler üzerinde baskı oluşturmak ve bu sayede önemli devlet ihalelerinde ve kredi dağıtımında yüksek pay almak için medya çok önemli bir silah. Medya kuruluşları, bankalardan sonra holdinglerin bünyesinde mutlaka bulunması gereken departmanlardan birisi haline geldi. POAŞ gibi dev bir kuruluşu satın alan Doğan—İş Bankası ortaklığının en önemli ayağını elbette medya oluşturuyordu. Yine son dönemde gerçekleştirilen önemli devlet ihallerine giren holdinglerin hepsinin büyük medya gruplarına sahip olmaları dikkatlerden kaçmazken, medyanın sahip olduğu gücün sermaye için kullanılması beraberinde tepkileri de getiriyor. Özellikle toplumun genelinde rahatsızlık oluşturan konularda medyanın çoğu zaman haklının değil güçlünün yanında yer alması ve bunun için bütün dünyada geçerli olan etik değerleri sadece ticari rant uğruna harcaması toplumda medyaya karşı büyük bir tepkinin oluşmasına neden oluyor.
       <br/>
       <br/>
       Gözlerimi kaparım vazifemi yaparım!
       <br/>
       <br/>
       Uzun yıllar kendi dışındaki tüm gazeteleri, sermaye uzantısı, tarikat sermayeli, rabıta destekli olarak suçlayan Cumhuriyet gazetesi, fiyatını 250 bin liraya yükseltmesine karşın çöküşü durduramayınca çareyi holdingleşmekte buldu. İlhan Selçuk tarafından 3 trilyon sermaye ile kurulan Yeni Gün Holding de Cumhuriyet’i kurtarmayı başaramayınca yönetim kurulu çareyi ortak aramakta buldu. Başyazar İlhan Selçuk’un yönetim kurulu başkanı ve yazarların da yönetim kurulu üyesi olduğu Yeni Gün Holding’in taliplileri ise ülkenin iki büyük medyasız sermaye grubu olan Sabancı Grubu ve İş Bankası oldu. Gazetenin yaşadığı finans sıkıntısını çözümlemek için kurulan Yeni Gün Holding’in yüzde 40’ı Sabancı grubuna, yüzde 40’ı İş Bankasına devredilecek, kalan yüzde 20 ise gazetenin isim ve yayın haklarını elinde bulunduran Cumhuriyet Vakfı’nın olacak. Ortaklık için Sabancı ve İş Bankası’nın 4’er milyon dolar verecekleri öğrenilirken, ortaya çıkan yeni bir aday kafaların karışmasına neden oldu. Mao’cu Doğu Perinçek ve ekibinin çıkardığı ‘Aydınlık’ grubunun toplam 3 trilyon olan satış sözleşmesine talip olduklarını açıklaması zihinlerde çeşitli soru işaretlerinin oluşmasına neden olurken, Aydınlıkçı’ların bu parayı nasıl temin edecekleri sorusunun cevabı merak ediliyor.
       <br/>
       <br/>
       Medya kuruluşları toplumu yönlendirmede önemli bir role sahip oldukları için istihbarat teşkilatları için de büyük bir öneme sahipler. Dünyanın önde gelen istihbarat servislerinin medya konusunda son derece hassas oldukları biliniyor. Ülkelerin iç güvenliğini son derece yakından ilgilendiren medyadaki el değiştirmelerle ilgili MİT eski mensubu Mehmet Eymür şu açıklamada bulunuyor: “İstihbarat teşkilatı olarak büyük sermaye hareketlerinden, güvenlik açısından önemli “elektrik üretimi”, “telekomünikasyon”, “medya kuruluşları”, “banka” gibi önemli kuruluşların tesisinden ve el değiştirmesinden bîhaberseniz, o zaman içinde bulunduğunuz toplumdan kopuk yaşayan bir organizasyon olarak başarılı olmanız mümkün değil.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13983), [web.archive.org (arşiv bağlantısı)](http://web.archive.org/web/20050302225419/http://www.aksiyon.com.tr:80/detay.php?id=13983)
