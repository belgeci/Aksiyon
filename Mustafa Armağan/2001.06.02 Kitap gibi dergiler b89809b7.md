# Kitap gibi dergiler

*Mustafa Armağan 2001.06.02*

<div>
 <img border="0" src="/web/20020213212507im_/http://www.aksiyon.com.tr/yazar/mustafaarmagan.jpg"/>
 <p class="spot">
  Son zamanlarda bir moda başladı. Kitaplar dergileşirken, dergiler de kitaplaşma yoluna girdi. Zaten gazeteler dergileşiyor, televizyonlar da gazeteleşiyordu.
 </p>
 <p class="metin">
 </p>
 <p class="metin">
  Anlayacağınız, artık o alışık olduğumuz yayın türleri, teknolojinin zorlamasıyla kaplarına sığmıyor, değişiyor; değişmek zorunda kalıyor daha doğrusu.
 </p>
 <p class="metin">
  İşte elimde iki kitap gibi dergi. Birincisi Mülahazat, ikincisi ise Avrupa Günlüğü adını taşıyor. Birincisi bizim Malatya'da çıkıyor, ikincisi "bizim" Almanya'da, Berlin'de. Malatya'dan Almanya'ya uzanan o ince ve karmaşık yolda iki dergi ve onlarca imza...
 </p>
 <p class="metin">
  Mülahazat, aslında bir dergi değil, bir "seçki". Daha önce yayınlanmış olup kaybolmasına razı olunamayan yazılardan oluşuyor. Derginin hedefi Sunuş yazısında şöyle konuluyor:
 </p>
 <p class="metin">
  "Türkiye'de yayınlanan düşünce dergilerinden tarama yapılarak, dergiler içerisinden seçtiğimiz makaleleri, kaynak göstererek alıntılamak ve ilerdeki sayılarda dünyanın çeşitli ülkelerinde yayınlanan dergilerden alıntılar yaparak yayın hayatımıza devam etmek..."
 </p>
 <p class="metin">
  Bu sayıda dikkatimi çeken yazılardan birkaçını şöyle sıralayabilirim: Demokrasi ile rejim arasında Türkiye (Ömer Çaha), Küreselleşme tehdidi (Edward S. Herman), Siyasal İslam hikâyesinin sonu (Yasin Aktay) [nedense bu yazı kapakta ve jenerikte "hikâyesinin" ibaresi atılarak verilmiş], "Bacıdan bayana" (Cihan Aktaş), "Demokrasi: Bir kavrama dair yanılsama ve gerçek" (Fikret Başkaya).
 </p>
 <p class="metin">
  Mülahazat dergisine küçük bir eleştirim var. Seçilen karakter okunaklı değil, bir; dipnotlar ve bazı yazılar aydingere fotokopi alınarak konulmuş, iki. Dergi bir bütünlük ve disiplin demektir. Ayrıca tashih hataları da epeyce fazla. Bu noksanların en kısa zamanda giderilmesi temennisiyle özellikle araştırmacılar için faydalı bir iş yaptıklarını söylemek istiyorum Mülahazat'ı çıkaranların.
 </p>
 <p class="metin">
  Avrupa Günlüğü ise sadece Türkçe çıkan bir dergi değil. Almanca, İngilizce ve Türkçe yazılar "karışık" olarak yer alıyor derginin içinde. Bazı yazıların hem Türkçesi, hem Almancası yer alırken, bazı yazıların sadece Türkçesi, Almancası ve İngilizcesi var. Bu durum, biraz aklını karıştırıyor insanın. Mesela Ali Bulaç'ın yazısının sadece Almanca yayınlanmasının, öte yandan Nuray Mert'in yazısının hem Türkçe, hem de Almanca yayınlanmasının gerekçesi ne olabilir?
 </p>
 <p class="metin">
  Bildiğim kadarıyla bu tür dergilerde yaygın usûl şudur: Ya yazı orijinal dilinde ya da orijinal yazı önde olmak üzere tercümesiyle beraber yayınlanır. Sanırım Avrupa Günlüğü'nün sevgili editörü Kemal Aykut, gerekli tedbirleri alacaktır. Derginin mizanpajı ve yazı karakterine özenildiği ise her halinden belli oluyor.
 </p>
 <p class="metin">
  Küreselleşen bir dünyada bu tür çok—dilli yayınlara fazlasıyla ihtiyacımız olduğu ortada. Dergiyi düşünen ve çıkaranları kutluyor ve devamının gelmesini diliyorum.
 </p>
 <br/>
 <center>
  <a class="anaorta" href="http://web.archive.org/web/20020213212507/mailto:marmagan@hotmail.com">
   marmagan@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/339/murekkebikurumadan/1.htm), [web.archive.org (arşiv bağlantısı)](http://web.archive.org/web/20020213212507/http://www.aksiyon.com.tr:80/2001/339/murekkebikurumadan/1.htm)
