# Feministler gerçekten de istiyor?

*Mustafa Armağan 1999.04.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gitgide feminizmin kadınlara yapılmış en büyük kötülüklerden birisi olduğuna daha çok inanmaya başlıyorum. Neden mi?
  </font>
 </div>
 <div id="newsText">
  <font class="detail-text">
   Bir süredir kafamı takıp ciddi ciddi okumaya başladığım feminist kitaplardaki yavanlığı, yeknesaklığı ve size belki tuhaf gelecek ama 'şiddeti' gördüğüm için.
   <br/>
   <br/>
   Şu sözlere kulak verelim isterseniz: "Feminizm, çok kabaca, kadınların ayrı bir toplumsal grup olduğunun bilincine varmak..." Ne anlıyorsunuz bu sözlerden? Kadınların ayrı, bağımsız bir kimliğinin varolduğunu ve bunu kabul etmenin zorunlu olduğunu değil mi? Ya aynı kitaptan aldığım şu cümlelere ne dersiniz? "Dünyamız, kadın ile erkeğin toplumsal özelliklerinin giderek daha fazla birleştiği bir insanlık anlayışına doğru yol alıyor... İnsanlığın "kadınsılık" ve "erkeksilik" arasında duygusal parçalanmışlığının ortadan kalkmasını öngören bu "androjen çözüm"ün.. gerçeğe daha yakın olduğuna ve ...feminizm için daha çok olanak sunduğuna inanıyorum."
   <br/>
   <br/>
   Yukarıdaki satırlar Türkiye'de önde gelen feministlerden Fatmagül Berktay'a ait. Kadın Olmak Yaşamak Yazmak'taki denemelerinde gelip gelip feminizmin bu temel çelişkisine tosluyor Berktay. Bir taraftan "kadın" diye son derece özcü, yani biyolojik bir ayrıma yaslanarak kadınları ayrı bir grup olma yolunda mücadeleye çağırıyor, diğer yandan da, androjen (erdişi) bir "insan"ın oluşmasına doğru giden dünyamızda kadın ve erkek ayrımının ortadan kalkmakta olduğunu ve feminizmin de buna hizmet etmesi gerektiğini dile getiriyor. Oysa 'kadınların kendilerine mahsus' (ne kadar da özcü bir niteleme!) imgeleri olmadığından, bu imgelerin erkeklerce üretildiğinden ve kadınlarca özümsendiğinden yakınan bir kadının erkekliği ve kadınlığı "azaltmak" yerine, Kate Millet gibi katı mânâda "politik bir lezbiyenliğe" doğru seyretmesi gerekmez miydi? Oysa Berktay ve benzeri feministler hem erkekle kadın arasındaki ayrımı öze ait bir "fark" kılıyor, hem de bu "fark"ın kadınların toplumsal ve kültürel olarak bilinçlenmesiyle aşılacağını varsayma garabetine düşüyorlar. Eğer iki cins arasındaki uçurumu bu denli derinleştiriyorsanız, bu defa onları "ortak" bir değerde buluşmaya nasıl razı edeceksiniz?
   <br/>
   <br/>
   Feminizmin kör noktası tam da burasıdır. Feminist literatürü de doğru dürüst takip etmediklerinden farklılığı öne çıkartan feminizm ile eşitliği/özdeşliği öne çıkartan feminizm arasında cereyan eden amansız savaştan da bîhaber bizdekiler. Onlar öncüleri Simon de Beauvoir'ın neredeyse çeyrek asır bir antifeminist olarak kaldığını da, onun kutsal kitapları İkinci Cins'i sevgilisi Sartre'ın verdiği harçlıklar sayesinde yazdığını da görmezden geliyorlar nedense.
   <br/>
   <br/>
   Feminizm feministlere bırakılmayacak kadar tehlikeli bir oyuncaktır. Ya da Camille Paglia'nın deyişiyle söylersek, "Feminizmi feministlerden kurtarmak gerekir."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5001-feministler-gercekten-de-istiyor.html), [web.archive.org (arşiv bağlantısı)](http://web.archive.org/web/20120320213332/http://www.aksiyon.com.tr:80/aksiyon/haber-5001-feministler-gercekten-de-istiyor.html)
