# Kitabın gizli tarihi

*Mustafa Armağan 2001.08.11*

<div>
 <img border="0" src="/web/20020225110417im_/http://www.aksiyon.com.tr/yazar/mustafaarmagan.jpg"/>
 <p class="spot">
  Bazan çevremizde fazlasıyla var olmalarından dolayı kanıksadığımız nesnelere, onlarla ilk defa karşılaşıyormuşcasına baktığınız olur mu? Kabarmış bir badanaya, tarağa, tokaya, çatala, ne bileyim terliğinize... Aslında hep bizimle olduklarından, üzerinde pek fazla düşünme imkânımız olmamıştır bunların ama belki bu yüzden de gözlerden gizledikleri ilginç mi ilginç maceraları vardır her birinin.
 </p>
 <p class="metin">
 </p>
 <p class="metin">
  Bazan çevremizde fazlasıyla var olmalarından dolayı kanıksadığımız nesnelere, onlarla ilk defa karşılaşıyormuşcasına baktığınız olur mu? Kabarmış bir badanaya, tarağa, tokaya, çatala, ne bileyim terliğinize... Aslında hep bizimle olduklarından, üzerinde pek fazla düşünme imkânımız olmamıştır bunların ama belki bu yüzden de gözlerden gizledikleri ilginç mi ilginç maceraları vardır her birinin.
 </p>
 <p class="metin">
  Sanıyorum bu köşenin müdavimleri için en kanıksanmış eşya, kitap olmalı. Çocukluğumuzdan beri sayfaları arasında kaybolduğumuz bu ilginç nesnenin bir doğuş, büyüme, yayılma ve dönüşüm öyküsü olduğu pek aklımıza gelmez nedense. O vardır ve dünyamızda en başından beri hep var olmuştur gibimize gelir nerdeyse...
 </p>
 <p class="metin">
  Oysa kitabın, hele de basılı kitabın tarihi, yani Gutenberg Galaksisi haline gelişimizin tarihi şurda topu topu 500 yıllık bir hadise.
 </p>
 <p class="metin">
  Peki nasıl oluştu kitap ve nasıl evrildi basılı kitap aşamasına? Kâğıt dediğimiz kitabın ana maddesi evvel eski bildiğimiz şekilde ağaçtan mı elde edilirdi? 1787'de Fransa'da matbaa hâlâ 300 yıl önceki tekniklerle mi kitap basmaya devam ediyordu? Kitap, eskiden büyük bir ayrıcalıklı kesim olan elit'in anlamını nasıl değiştirmişti?
 </p>
 <p class="metin">
  Üzerinde Annales tarih okulunun ünlü ismi Lucien Febvre'in de isminin bulunduğu fakat asıl yükünü Henri-Jean Martin'in çektiği Kitabın Doğuşu, bunun gibi pek çok soruyu, Batı tarihi çerçevesinde kalarak aydınlatıyor. Febvre, yazdığı önsözde şöyle tanıtıyor kitabı: "Yeni kitaplar, o dönemin ister laik kesime, ister kilise dünyasına ait olsun, tüm entellektüellerin alışkanlıkları ve yaşam biçimlerinde büyük değişimlere neden oldu ve bu değişimler (devrim demiyoruz), kısa sürede sınırları aşarak çok daha geniş bir alanda etkisini hissettirmeye başladı. Neden-sonuçlardaki bu farklılaşmayı incelemek, kitabın, elyazmalarının asla ulaşamadığı başarıya ulaşmasının nasıl olduğunu ortaya koymak, bu kitabın ana temasını oluşturmaktadır."
 </p>
 <p class="metin">
  Lucien Febvre &amp; Henri-Jean Martin, Kitabın Doğuşu, Çeviren: Gül Batuş, İstanbul 2000, Avcıol  Basım-Yayım, Tel: (0212) 511 22 07
 </p>
 <br/>
 <center>
  <a class="anaorta" href="http://web.archive.org/web/20020225110417/mailto:marmagan@hotmail.com">
   marmagan@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/349/murekkebikurumadan/1.htm), [web.archive.org (arşiv bağlantısı)](http://web.archive.org/web/20020225110417/http://www.aksiyon.com.tr:80/2001/349/murekkebikurumadan/1.htm)
