# Dilin sınırları, dinin ufukları

*Mustafa Armağan 1999.07.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Din" konusundaki tartışmaların son 1015 yıl zarfında bir canlanma gösterdiği görülüyor.
  </font>
 </div>
 <div id="newsText">
  <font class="detail-text">
   Üzerini örterek bir çözüme ulaşmaya çalıştığımız sorunlar birer birer kapılarımızı zorlamaya başlayınca konu üzerinde ciddi olarak duran yayınların sayısında da paralel bir artış gözleniyor. Sempozyumlar, toplantılar, uluslararası workshoplar, kongreler, şûralar vs. din üzerine odaklanmaya başladı. Cem Vakfı'ndan Diyanet İşleri Başkanlığı'na, Abant Platformu'na kadar pek çok sivil ve resmi kuruluşun düzenlediği toplantılar, din'in algılanma ve yaşanmasında sıkıntılar olduğunu ayan beyan ortaya koymaktadır.
   <br/>
   <br/>
   Din sosyolojisi, din antropolojisi, siyaset ve din, laiklik, dindevlet ilişkileri gibi alanlarda ortaya konulan çalışmalar dinin toplumsal tezahürleri üzerinde durma eğiliminde. Oysa "din nedir?" sorusunu sormaz bu disiplinler. Din toplumu nasıl etkiler ve toplumda nasıl işler? sorusu egemendir onlarda.
   <br/>
   <br/>
   Din felsefesi ise büyük ölçüde din'in mahiyetini, özünü keşfe çıkan, onu diğer insanî etkinliklerden ayırd edip sınırlarını belirlemeye yönelen, literatürü oldukça kabarık bir disiplindir. Fakat tam da dinin dünyadan dışlanacağının beklendiği çağımızda, tam da bu amaçla ortaya çıkan mantıkçı pozitivizm limanından ilginç bir bağlantıyla dinin temel vasfının keşfine açılan bir filozof çıkmıştır: Ludwig Wittgenstein (18891949).
   <br/>
   <br/>
   Geçtiğimiz günlerde Jean Greisch'ın kitabı Türkçeye çevrilince daha iyi farkettim ki, çağımızın en önemli bir kaç filozofundan birisi olan Wittgenstein, zannedildiği gibi dini ve "mistik olan"ı dışlamamakta, aksine "dile getirilebilir olan"ı, yani dünyayı sınırlamak suretiyle ahlâk ve dine daha geniş bir alan açmaktadır. "Hakkında konuşulamayan konusunda susmalı." Wittgenstein'ın bu kritik önermesi, genellikle bilimsel ve mantıksal olmayan önermeleri dışladığı şeklinde yorumlanmıştır. Oysa dilin ve dünyanın sınırlarını belirlemek suretiyle dile gelmeyen ama görünen, tezahür eden aşkın dünyayı (ahlâk ve estetik de dahildir buna) özgürleştirmeye çalışır o.
   <br/>
   <br/>
   Aşkın dünyadan "söz etmek", o dünyayı "bu dünya"nın içine sokmaya çalışmak demektir. Bu ise aşkın dünyayı (Tanrı örneğin) bir cümle, bir resim, bir tasvir, bir tür izdüşüm olarak icad etme anlamına gelir ki, o aslî mahiyetini büyük ölçüde yitirir. Dünyanın dışındakileri, aşkın olanı dile getirmek, onları dünyanın içine sokmak demektir. Ne var ki dünyada tek değerli olan etkinlik, "dile getirmek" (bilim) değildir. Biz bir hayat yaşıyoruz ve aşkın olan, hayatımızın dışında değil. Hayatımız, kanlı canlı hayatımız aşkın olanın kalesi olarak sapasağlam ayakta duruyor; dile gelmese de. Aksine aşkın olanı dile getirmek, "şişedeki sinek"in çaresizce kendisini şişenin kenarına vurmasına benzer. Aşkın olanı dile getirmek, dilin sınırlarının üzerine gitmektir; tıpkı şişeden çıkış yolunu bulamayan sineğin her seferinde çıkabilirim ümidiyle kendisini şişenin çeperlerine çarpması gibi. Aşkın olanı dile getirmek, habire kafamızı şişeye, dilin sınırlarına çarpmak, böylece her seferinde başarısızlığa mahkûm olmak demektir. Oysa aşkın olan, Tanrı, ahlâk ve estetik, bu trajediye düşülmeden de "yaşanabilir"!
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4753-dilin-sinirlari-dinin-ufuklari.html), [web.archive.org (arşiv bağlantısı)](http://web.archive.org/web/20120320224200/http://www.aksiyon.com.tr:80/aksiyon/haber-4753-dilin-sinirlari-dinin-ufuklari.html)
