# Yunan mucizesi bir efsane mi?

*Mustafa Armağan 1998.09.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Martin Bernal'ın Black Athena'sı 1987'de yayınlandığında bir bomba gibi düşmüştü akademik çevrelere.
  </font>
 </div>
 <div id="newsText">
  <font class="detail-text">
   4 cilt olarak tasarlanan ve şu ana kadar 3 cildi yayımlanmış bulunan Black Athena'nın sadece ilk cildinin de olsa Kara Atena adıyla dilimize kazandırılmış olması önemli.
   <br/>
   <br/>
   Medeniyetin Yunan mucizesinin eseri olduğu yolundaki yaygın kanaati sorgulayan, hatta sarsan bir eser. Yunan medeniyetinin kendisinden önceki Afrikalı, Asyalı ve Akdenizli din ve kültürlere borcu bulunmadığı görüşünün Avrupa kimliğinin oluşumunu hazırlayan ırkçı bir inşâdan ibaret olduğunu belgelerle açıkça ortaya koyuyor. Black Athena'nın temel tezi şu: Yunanistan, MÖ 21001100'de o zamanlar büyük birer medeniyet olan Mısır ve Fenike'den gelen kavimlerin istilasına uğramış ve bunlar belli başlı Yunan şehirlerini kolonileştirmiş, bugün Yunanlılara ait diye bildiğimiz hemen bütün medeni hamleleri başlatmışlardır. Bu vakıa, gerek Antik Yunancaya Fenikece veya o zamanki Mısır dili olan Kobtca'dan geçen kelimeler, gerekse bizzat Yunanlıların rivayetleri ve tarihi belgelerle sabittir. Eflatun'dan Aiskhylos'a kadar eski Yunanlılar Doğulu üstadlara olan borçlarını bir tür iftihar beratı olarak eserlerine geçirmekte sakınca görmemişlerdir. Zira o zamanlar Doğu'da yaşayan bilgelerden icazet almak, bugünkü seçkin Avrupa ve Amerikan üniversitelerinden diploma almaya denk bir imtiyaz demekti. İkincisi de bize öğretilegelen Yunan medeniyetinin selefi olmadığı yolundaki tezin, 18. yüzyılın sonlarına kadar geri götürülebilen Avrupamerkezci, ırkçı ve Romantik akımın marifeti bir kurgu olması.
   <br/>
   <br/>
   Bunlar yalnız Batı medeniyetinin değil, "aynı zamanda bütün Batılı tarihçiliğin ırkçılık ve 'kıta şövenizmi'"ne boğulmuş olduğunu göstermeye yetmekte. Sonuç olarak Black Athena, Batı ve Batı dışı toplumların tarihinin modern dönemde Batımerkezli olarak nasıl adım adım yeniden kurgulandığını göstermesi açısından örnek bir çalışma.
   <br/>
   <br/>
   Black Athena hakkında bir notla yazımızı noktalayalım: Yunanistan, varlık sebebini sorgulamaya açan bu kitaba reddiyeler yazdırmış ve Amerika'da kitapçılar bir Black Athena alana bir tane de reddiyesinden bedava veriyorlarmış. Aynı şeyi Türkiye'de de denemeye kalkarlar mı bilemiyorum ama bunun bile bizim siyasilere hiç bir şey söylemeyeceğine bahse girebilirim.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4127-yunan-mucizesi-bir-efsane-mi.html), [web.archive.org (arşiv bağlantısı)](http://web.archive.org/web/20120829040326/http://www.aksiyon.com.tr:80/aksiyon/haber-4127-yunan-mucizesi-bir-efsane-mi.html)
