# Siyasi düşünce tarihinde din

*Mustafa Armağan 1999.07.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Siz de Descartes'tan itibaren Batı düşüncesinin ve Batı toplumlarının dinden kopup uzaklaştıklarını, dini, bir mesele olarak hayatlarından ihraç ettiklerini ve
  </font>
 </div>
 <div id="newsText">
  <font class="detail-text">
   bizdeki gelişmelerin de aynı yolu izleyeceğini düşünüyorsanız ne bu yazıyı, ne de ele alacağımız kitabı okuyun! Yok eğer ciddi ciddi dinsiyaset ilişkisinin hem Batıda, hem de bizde dikenli yollarda seyrettiğini, dişe diş tartışmalardan bugüne ulaşıldığını, yüzyılımızın semalarından "dîne dönüş" çığlıklarının hiç eksik olmadığını düşünüyorsanız, buyurun, soframız size açık!
   <br/>
   <br/>
   Bir ara Fransa'da kültür bakanlığı da yapan ünlü yazar Andre Malraux, yüzyılımızın ortalarında bir kehanet savurmuştu, "20. yüzyıl ya bir din yüzyılı olacaktır ya da hiç bir şey olmayacaktır" diye. Bir yanıyla bu kehanetin tuttuğunu düşünüyorum. Zira yüzyılımızda, daha önceki hiç bir çağa nasip olmayacak ölçüde dine yönelik bir ilgi artışı yaşandı. Temel dinî metinler hemen bütün dillere çevrilebilecek hale geldi, edisyon kritikleri yapıldı, yazmalar dolaplardan masaların üzerine doğru inanılmaz bir hızla aktı, başta Ölü Deniz Yazmaları ve Turfan'daki Uygurların Budist metinleri olmak üzere asırlardır insanlıktan gizli kalmış dinî mesajlar çöllerin, toprakların altından birer birer zuhur etti yeryüzüne.
   <br/>
   <br/>
   Evet, bir yanıyla hızla dinî bağlardan kopulduğu ve kurumsal anlamda dine bağlılığın zayıfladığı bir çağı arşınlarken, öbür yandan da dine ilişkin yayınlara boğulmuş bir yüzyıl yaşadık.
   <br/>
   <br/>
   Dinin 19, 18 ve 17. yüzyıllarda da siyasal düşünce tarihinde ne denli ağırlıklı bir rol oynadığını; sekülerleştiğini, iflas ettiğini zannettiğimiz 19. yüzyıl gibi istisnaî bir çağda bile dinin en belirleyici tartışma konusu olduğunu gösteriyor. Maurice Barbier, yeni yayınlanan kitabında Ne Marx, ne Locke, ne Hobbes, ne de hatta Comte, dinin insanlık tarihinde açtığı büyük anafordan kendilerini kurtaramamış, bir şekilde ona aykırı ve karşı da olsa onu mutlaka hesaba katan tezler geliştirmek lüzumunu duymuş, onsuz bir dünya açıklamasının eksik kalacağını farketmişlerdir.
   <br/>
   <br/>
   Barbier, kitabını dört öbek düşünür üzerinden kurgulamış. İlk bölümde dinin siyasete üstünlüğünü savunan Luther, Calvin, Bodin, Bossuet ve De Maistre'i ele alıyor. İkinci bölümdekiler ise tam tersine siyasetin dine egemen olması gerektiğini savunan düşünürler. Bunlar da sırasıyla Machiavelli, Montesquieu, Hobbes, Spinoza ve Rousseau. Üçüncü bölümün konusunu din ve siyasetin birbirinden ayrılmasını savunan liberal! düşünürler oluşturuyor. Locke, Constant, Lamennais ve Tocqueville çevresinde tartışılan bir bölümün, aslında Türkiye'de dinsiyaset tartışmaları yapanların işine çok yarayacağını sanıyorum. Son bölümde ise sosyalistler, Marx ve Engels, Comte ve Gramsci'nin görüşleri ışığında din ve siyaset ilişkisine eleştirel yaklaşanlar ele alınıyor.
   <br/>
   <br/>
   Zamanlaması bakımından da kayda değer bulduğum bu önemli kitabın mevcut tartışmaların zeminini genişleteceğine, dahası, genelde kabataslak bilinen Batıdaki gelişmelerin iç dünyasını da görmemize yarayacağına inanıyor, Özkan Gözel'i de bu nefis çevirisinden dolayı kutluyorum.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ADD2A7C584680C5E468FF34B7914881F?newsId=4702), [web.archive.org (arşiv bağlantısı)](http://web.archive.org/web/20141103103659/http://www.aksiyon.com.tr:80/aksiyon/newsDetail_getNewsById.action;jsessionid=ADD2A7C584680C5E468FF34B7914881F?newsId=4702)
