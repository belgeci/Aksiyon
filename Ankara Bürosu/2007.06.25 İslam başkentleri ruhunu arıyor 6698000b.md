# İslam başkentleri ruhunu arıyor

*Ankara Bürosu 2007.06.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İslam başkentleri ve şehirleri belediye başkanlarının Ankara buluşmasıdaki ‘toplantı arası’ gündemi, ‘Modern İslam Mimarisi’nin hayata geçirilmesiydi. Konuya kafa yoranlar, “Osmanlı ve Endülüs Mimarisi diriltilmeli” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070702220750im_/http://www.aksiyon.com.tr/resim/655/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ankara’da bir araya gelen İslam başkentleri e-devlet ve e-belediyecilik hizmetlerini tartıştı. Ancak toplantının asıl tartışma konusu yitirilen İslam mimarisi ve kentsel dönüşüm projeleriydi. Bunu fırsat olarak gören belediyeciler ‘modern İslam mimarisi’ için kolların sıvanması gerektiğini hatırlattı. İslam Başkentleri ve Kentleri Teşkilatı (OICC) 11. Genel Konferansı Ankara Büyükşehir Belediyesi’nin ev sahipliğinde başkentte gerçekleştirildi. Birçok İslam ülkesi belediye başkanı ve başkan yardımcısı, teknik heyetleriyle bilişim teknolojileri ve e-devlet uygulamalarını örnekleriyle masaya yatırdı.
   <br>
    <br>
     İSLAM BAŞKENTLERİ DÖNÜŞÜM PROJELERİ BİR FIRSAT
     <br/>
     <br/>
     Arap Şehirleri Organizasyonu (Arap Town Organization) Müdürü Abdurrahman Al Duaij, Körfez ülkeleri dışındaki bütün İslam başkentlerinin yoksulluk, yokluk, plansızlık ve şehirleşme problemleriyle içi içe yaşadığına dikkat çekiyor. Konferansın konusunun e-belediyecilik olmasına karşın, ana meselelerin hep kendilerine hatırlatıldığını söyleyen Al Duaij, yaklaşık 60 başkent 420 İslam ülkesi şehrinin temel sorununu İslam mimarisinden uzaklaşma, çevre ve yoksulluk olarak görüyor. Organizasyona İstanbul ve Ankara belediyelerinin de gözlemci statüsünde alındığını da hatırlatıyor. İslam başkentlerindeki dönüşüm projeleri ise yeni ve modern İslam mimarisinin ortaya çıkarılması için ele geçmeyecek fırsatlar.
     <br/>
     <br/>
     Suudi Arabistan’ın başkenti Riyad’da Muhammed İbni Suud İslam Üniversitesi Öğretim Üyesi Doç. Dr. İbrahim Al-Fayiz da aynı noktaya dikkat çekiyor: “Modern İslam şehirlerini üretemedik. Batılı mimari taklitleri, gecekondularıyla, İslam ruhundan uzaklaşmış şehirlerimiz var. Batı mimarisinde kullandığımız kaynaklara verdiğimiz ehemmiyeti İslam eserleri içinden kendi özgün mimarilerimize vermeliyiz. Osmanlı, Endülüs bu mimarinin en şahane örnekleri. Ancak ne yazık ki hepsini teker teker kaybetmişiz. Şimdi dünyanın diğer ülkeleri gibi şehirlerimizin boğulmasından şikâyet ediyoruz.”
     <br/>
     <br/>
     ‘Bina ve İslam Fıkhındaki Yeri’ kitabının yazarı Al Fayiz,  Riyad Valisi Emir Selman’ın İdare Sarayı’nı baştan aşağıya ‘İslam mimarisi’ tarzıyla yeniden inşa ettirdiğini, örnek mahalle ve sokaklar oluşturmaya başladığını dile getiriyor. Ankara ve İstanbul’daki sosyal belediyecilik yatırımlarını dikkatle izlediklerini ve bilgi sahibi olduklarını anlatan Al Fayiz, Bağdat, Şam, Kurtuba, Fas, İstanbul’un bir kısmındaki İslam mimarisi şaheserlerinin ve şehircilik anlayışının yeniden hayata geçirilmesi gerektiğine inanıyor. Al-Fayiz, ‘Allah sizi (insanoğlu) yeryüzüne halife olarak gönderdi, orayı imar etmeni istedi’ mealindeki ayeti hatırlatıyor. Müslümanların özellikle yaşadıkları başkentlerin temizlik, altyapı, mimari, sosyal donatı alanları açısından birer örnek olması gerektiğini kaydediyor.
     <br/>
     <br/>
     Onlarca belediye arasında iki belediye elbette dikkat çekiciydi. Kutsal Toprakların hizmetini yürüten ve her yıl nüfuslarının neredeyse on katı insanı hac ve umre vazifelerini yerine getirirken ağırlayan Mekke ve Medine belediyeleri. 2005’te İslam ülkeleri kültürel başkenti seçilen Mekke kuşkusuz dünyanın en çok yükünü çeken şehirler arasında.
     <br/>
     <br/>
     MEKKE RAYLARLA TANIŞACAK
     <br/>
     <br/>
     Konferans vesilesiyle Aksiyon’a Mekke’nin yeni dönem şehircilik projelerini anlatan Kutsal Şehrin çiçeği burnunda belediye başkanı Usame bin Fadl, son aşamaya getirdikleri yüzeysel tren ve metro çalışmalarıyla iki-üç sene içerisinde hacıların farklı ulaşım yöntemleriyle ağırlanacağını söyledi.
     <br/>
     <br/>
     Şehrin mevcut nüfusunun 1,4 milyonu geçmediğini hatırlatan Başkan Fadl, yılda 10 milyon sadece hac mevsiminde ise ilave 3,5 milyon kişiyle kutsal beldelerin adeta insan akınına uğradığını, hepsinin hizmetlerinin de kendilerinden sorulduğunu kaydediyor. Dört yıllığına seçilen Fadl, şu anda altyapı çalışmaları (kanalizasyon, su, elektrik) başlatarak Mekke’yi adeta şantiyeye çeviren isim. Daha önce Hac Araştırma Merkezi’nde aktif görevler yapan Fadl’ın hayata geçirmek istediği en önemli proje 4 km’lik Cemarat-Harem (şeytan taşlama mekanı ile Kabe arası) ve 2 km’lik Hudey-Harem arası raylı sistem projeleri. Hac mevsiminde 2-3 saatten aşağıya inmeyen seyahat süresini raylı sistemlerle 10-7 dakika aralığına düşüreceklerini anlatan Fadl, her iki proje için 300-350 milyon dolar arasında para harcanacağı bilgisini veriyor.
     <br/>
     <br/>
     Fadl’ın başka bir projesi de İslam Tarihi Müzesi ile Sevr ve Nur dağlarının sesli ve görüntülü müze haline getirilmesi. Peygamberimizin ilk vahyi aldığı, Hicret ederken sığındığı bu iki dağın tarihi ve manevi olarak önemini anlatan elektronik müzecilik uygulaması ile bütün Müslüman ülke dillerinin içinde yer aldığı e-belediyecilik uygulamaları hayata geçirilecek. Mekke Belediyesi’nin hac ve umre nedeniyle daha çok temizlik, ikram, güvenlik gibi konuları kapsayan hizmetler üretmek zorunda olduğunu kaydeden Fadl, sosyal belediyecilik anlayışı ve köklü altyapı yatırımlarıyla bu kutsal beldeyi bu anlamda da hak ettiği noktaya taşımak istediğini söylüyor. Fadl’ın verdiği bilgiye göre Nur ve Sevr mağaralarının yer aldığı kutsal topraklardaki dilenci, çöp vs. gibi görüntüler yeni projelerle büyük ölçüde ortadan kalkacak.
     <br/>
     <br/>
     Belediye başkanları toplantısında Harem-i Şerif etrafında yükselen binalar, oteller eleştiri konusu olmuştu. Bu eleştirilere de cevap veren Fadl, “Metrekaresi 200 bin dolara ulaşan bir mekândan bahsediyoruz. Bugün o metrekareden en verimli şekilde yararlanmak isteyenlerin doğal eğilimi dikine yükselen binalar oluyor.” diyor. Fadl’a göre, 20-30 yıllık şehir planlarında Suudi Arabistan’ın bizzat kendi planları içinde Harem’in ibadet mekanı ve kullanım alanı olarak daha genişlemesi ve zamanla bu yüksek binaların ortadan kalkması da var.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27738), [web.archive.org (arşiv bağlantısı)](http://web.archive.org/web/20070702220750/http://www.aksiyon.com.tr:80/detay.php?id=27738)
