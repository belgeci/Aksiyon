# Garın bela çıçeğı

*Ali Fuat Birkan 1996.12.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaz akşamları asker yolcu eden analar hep mahzun beklerdi. Anneler, en son Şırnak'a uğurlarken gördükleri yavrularını bir gün gelecek ümidiyle geceleri gelip gelip bu izbe köşede
  </font>
 </div>
 <div id="newsText">
  <font class="detail-text">
   beklerken nedendir bilinmez yüzlerini örterlerdi. "Anneler, anneler, elleri balkon direklerinde..."
   <br>
    <br>
     Eski garda asla seyahat etmeyecek yolcular da vardı: Garın ev sahipleri. Gece akrebin ağırlaştığı bir zamanda herkes köşesine çekilir ve uykuya dalardı. Dışarıdan bedenlerinin sefaleti görüldüğü halde, ruhlarının hangi konaklarda ağırlandığı bilinmezdi.
     <br>
      <br>
       Gara arasıra asker kaçakları ve mahkumlar da getirilirdi. Kelepçeli ellerin parmakları arasındaki sigara, sararmış benizleri ve yabancı bakışları... İşte buydu "belâ çiçeği.
       <br>
        <br>
         Garlarda kimse kimseyle gözgöze gelmek istemez. Herkes karanlıkta seçtiği noktaya takılır ve öylece oraya bakar. Bilinmez ki bu boşlukta nice hülyalar vardır. Tayin işi yine olmamıştır, hastane iki ay sonraya gün vermiştir, bu kez de mebus beye ulaşılamamıştır. Karanlıktaki bu boşlukta bir sürü dosya birikir. Tam o sırada polis, evden kaçan çocuğu trene bindirir ve sıkı sıkıya tenbihler: "Bir daha gelme bu şehire!.."
         <br/>
         <br/>
         Buraya ilk kez gelenler, şehrin hangi tarafına gideceklerini önce kestiremezler. Öyleyse önce bir taksiye binmeli. Ne de olsa giyilen bu yeni elbisenin buruşmaması gerekiyor. Hiç olmazsa yarınki görüşme saatine kadar...
         <br/>
         <br/>
         Hele hastalar, hele hastalar... "Hastalar kar isterler Kaf Dağı'nın ardından". Başka şehirlerden gelen trenler ürkek ve şaşkınlıkla girerler gara. İşte şehir! diye bir ses duyarlar önce. Parlak ve alımlı. Ama paranıza dikkat etmelisiniz. Evraklar, adres defteri ve biraz da hüzün. Yabancı bir yerdesiniz artık. Adım başı para ve soygun. Çünkü şehri öyle tanıtmıştır büyükler. Ukalaca bir bilgelikle, şehir "öyledir" demişlerdir.
         <br/>
         <br/>
         Son yıllarda bir gariplik çöktü gara. "Garın saati belâ çiçeği olunca", bir başka yere taşındı sakinleri. Şimdi anılarıyla derin bir sükuta kapıldı. Ama yine de babasını şu kirli sütunun dibinde kalp krizinden kaybeden biri için çok şey ifade ediyor. Karanlığa ağıt yakan kadınlar için de öyle...
         <br/>
         <br/>
         Hatırlıyor musun, son yolculuğunda tren usul usul hareket ederken hatırladığın birşeyleri söylemeye çabalamıştın. Ben de öylece anlamış gibi davranmıştım. O son söylediklerin neydi sahi?
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2096-garin-bela-cicegi.html), [web.archive.org (arşiv bağlantısı)](http://web.archive.org/web/20131018025533/http://www.aksiyon.com.tr/aksiyon/haber-2096-garin-bela-cicegi.html)
