# Cezaevi operasyonunun “birinci elden” perde arkası

*Ahmet Dinç - Yasin Yağcı 2000.12.23*

<div>
 <p class="baslik">
  F TİPİ “ÇÖKERTME”
 </p>
 <p class="spot">
  "Türkiye tarihinin en büyük  cezaevi operasyonu" için  aslında bir yıl önce  düğmeye basıldı. Jandarma  Genel Komutanlığı ülke   genelinde tüm il jandarma  birliklerine bir yazı  göndererek  müdahaleye  ilişkin hazırlıkların  yapılması emrini verdi. Ve   seçilmiş özel birlikler, bütün detayların düşünüldüğü sıkı  bir  eğitimden geçirilmeye  başlandı
 </p>
 <p class="metin">
 </p>
 <img border="0" src="/web/20020325025859im_/http://www.aksiyon.com.tr/2000/316/resimler/F.jpg"/>
 <p class="metin">
  Cumhuriyet tarihinin en büyük cezaevi operasyonu 18 cana, 381 yaralıya mal oldu. Mahkum ettiği, kontrol altında tuttuğu insanlara devletin "operasyon yapması" yaman çelişkiler ihtiva etse de, 'Burası Türkiye' deyip bu noktayı geçiveriyoruz. Operasyon Türkiye'ye özgü (ve tabii bir de Güney Amerika ülkelerini andıran) ilginç "rekorlar" ihtiva ediyor. Çanakkale ve İstanbul Bayrampaşa ile Ümraniye cezaevlerinde mahkumların "kalaşnikoflu" taarruzuna maruz kalan güvenlik güçleri iki jandarmayı şehit verdi. Binlerce asker ve polis adeta seferber edildi. Ölüm orucundakiler ve yaralılardan oluşan toplam 899 tutuklu ve hükümlü hastanelerde tedavi altına alındı. Operasyonla eş zamanlı olarak F Tipi cezaevlerine sevkler de yapıldı. Artık Türkiye'de özellikle siyasi mahkumlar açısından yeni bir dönem başlıyor: F Tipi dönemi. 'Yeni dönem hapishanelerde mahkumların hakimiyetine son verecek mi?' sorusu, galiba önümüzdeki dönemlerde de en can alıcı soru olarak duracak.
 </p>
 <p class="metin">
  Operasyonu bütün Türkiye ve dünya, cezaevlerinin en az birkaç yüz metre uzağından seyredebildi; o kadar mesafeden kameranın içine girebilenlerle yetindi. Biz operasyonu "biraz daha" yakından izledik sizin için: Tam içinden. Bizzat operasyonu yapan askerlerle ve gardiyanlarlarla konuştuk.
 </p>
 <p class="metin">
  Düğmeye geçen yıl basıldı
 </p>
 <p class="metin">
  Operasyon hazırlıkları aylar öncesinden yapıldı. Yaklaşık bir sene önce Jandarma Genel Komutanlığı ülke genelinde tüm il jandarma birliklerine bir yazı göndererek müdahale hazırlıklarının yapılması emrini verdi. Tüm illerdeki jandarma birliklerinde  Genel Komutanlıkta kurulan masaya bağlı cezaevi müdahale birlikleri oluşturuldu.
 </p>
 <p class="metin">
  Her müdahale grubu kendi il sınırı içindeki cezaevleri ile ilgili bir müdahale planı geliştirdi. Bu bağlamda geliştirilen müdahale planları iki gruba ayrıldı. Birinci grup rehin alma durumunda yapılacakları kapsıyordu, ikincisi ise rehin alma olayının olmadığı durumlarda yapılacakları. Rehinlerden kastedilen gardiyanlar, adi suçlular veya askerler..
 </p>
 <p class="metin">
  Sözkonusu müdahale grupları sık sık genel merkezden gelen üst düzey rütbeliler tarafından denetlendi. Bu gruba ayrılan askerlerin eğitimleri sadece bu konu üzerineydi. Eğitimlerde en önemli konu askerin zayiat vermemesiydi. Nitekim bu anlamda askerlere esir düşmemeleri ve silah, teçhizat kaptırmamaları için eğitim verildi.
 </p>
 <p class="metin">
  Cezaevi maketleri üzerinde çalışma
 </p>
 <p class="metin">
  Müdahale planı bir sene önce hazırlandı hazırlanmasına ama zamanı tam olarak tespit edilmemişti. Müdahale için Adalet Bakanlığı'ndan emir beklendi. Sözkonusu müdahale planının genel amacı ise şuydu: Alınan istihbarata göre F Tipi cezaevleri hayata geçirildiği  zaman direnişler olacaktı. İşte bu direnişleri etkisiz hale getirmek için yapılmıştı planlar. Yani müdahale planının gerekçesi F Tipine geçilirken çıkabilecek olayları engellemekti. Eğitimler pratik ağırlıklı yapıldı. Her birlik, kendi il sınırları içinde yer alan cezaevlerinin maketlerini hazırladı.  İl genelindeki tüm birlikler yani karakol komutanları ve komando bölükleri, maketler üzerinde biraraya gelerek planı detaylandırdılar. Sözkonusu maketlerde cezaevlerinin tüm mimari yapılarıyla birlikte nerelerden daha kolay girilebileceği gibi detaylar vardı.
 </p>
 <p class="metin">
  Askerlerin ve rütbelilerin cezaevine nasıl girecekleri, hangi koridoru hangi timin alacağı, hangi timin başında hangi komutanın yer alacağı tespit edildiği gibi müdahalede bulunacak tüm personelin kan grupları ve silah seri numaraları da alındı. Silah numaralarının tespit edilmesindeki amaç ise mahkumların kendi arkadaşlarını vurup suçu askerin üzerine atmasını engellemek ve çıkan kurşunun balistik incelemesine imkan tanımaktı. Jandarma Genel Komutanlığı söz konusu birlikleri yıl içinde kurduğu bir heyet ile belirli zaman aralıklarında  adım adım inceledi.
 </p>
 <p class="metin">
  Askerin kondisyonunun artması için yıl içinde gaz maskeli koşu ve yürüyüşler yaptırıldı. Müdahale planının genelinde şunun altı çizildi: Her iki taraftan da zayiat verilmeden operasyonun tamamlanması en büyük amaç. Müdahale esnasında en büyük yük komando birliklerindeydi.
 </p>
 <p class="metin">
  Müdahale görüşmeler için erteleniyor
 </p>
 <p class="metin">
  Bir yıl boyunca böylesi sıkı bir eğitime tabi tutulan askerler müdahalenin ne zaman yapılacağını bilmiyorlardı. Derken 15 Aralık Cuma günü birliklere bir emir geçildi. Sözkonusu emirde cumayı cumartesiye bağlayan 16 Aralık gecesi müdahale yapılacaktı. Hazırlıklar yapıldı, başlayın emri beklenirken bu sefer bir erteleme emri geldi. Yeni emre göre cezaevi içindeki tutuklular ile bazı aydınların görüşmeleri beklenecekti. Fakat sonuç alınmayınca 18 Aralık Pazartesi günü saat 21 sularında aynı birliklere  bu sefer kesin bir emir geçildi. Cezaevlerine müdahale için hareketlilik önceki gün 18 Aralık Pazartesi başladı. Saat 14.15'te Başbakanlık'ta Başbakan Bülent Ecevit, İçişleri Bakanı Sadettin Tantan, Adalet Bakanı Hikmet Sami Türk, Adalet Bakanlığı Müsteşarı İhsan Erbaş ve Ceza ve Tevkif Evleri Genel Müdürü Ali Suat Ertosun ile son durum değerlendirmesi yapıldı. Görüşmede Adalet Bakanı Türk de, "Büyük çoğunluğu kendi iradesi dışında ölüm orucuna başlayan mahkumların yaşama hakkının daha önemli olduğu" konusunda ikna edildi. Operasyonlar, terör örgütlerinin yoğunluklu olarak bulunduğu 20 hapishanede yapılacaktı.
 </p>
 <p class="metin">
  Gardiyanlar "çaktırmadan" uzaklaştırıldı
 </p>
 <p class="metin">
  İlginç ve trajikomik bir tabir ama yine belirtelim; "Türkiye tarihinin en büyük cezaevi operasyonu"nun genel hazırlıkları bu şekildeydi. Operasyonda özel bir önem verilen cezaeviyse şüphesiz Bayrampaşa'ydı. Diğer bazı cezaevlerinde askerlerin yanısıra polisler de devreye sokulmuşken, Bayrampaşa'da sadece ve sadece asker vardı. Üstelik bu askerler sıradan er ve erbaş değil, yukarıda nasıl yetiştirildiklerini anlattığımız özel birliklerdi, çoğunluğu da rütbeliydi.
 </p>
 <p class="metin">
  Operasyon Bayrampaşa'da cezaevi savcısı, müdür dahil herkesten gizlendi. Gardiyanlar operasyondan birkaç saat önce başlayan "mini oyunla" cezaevinden çıkartıldı; bütün gardiyanlar teker teker, "Akraban gelmiş", "Arkadaşın seni çağırıyor", "Dışarda bir iş var, git yap" gibi bahanelerle çıkartıldı. Kontrol ve komuta tamamen askerlerdeydi.
 </p>
 <p class="metin">
  Bayrampaşa Cezaevi'ndeki operasyona 4 bin asker katıldı, bunların yaklaşık 250'si özel eğitimli birliktendi. Yaklaşık 1000 asker, rehin alınmaları ve karışıklık çıkması ihtimaline karşı adli mahkumların kaldığı B Blok'u kontrol altına aldı. Bütün askerler tertibat alıp araç gereçler hazırlandıktan sonra sabaha doğru saat 0.4'te bütün siyasi mahkumlara şu uyarı yapıldı: "Teslim olun, yoksa operasyon yapılacak!"
 </p>
 <p class="metin">
  "Keleş"li savaş
 </p>
 <p class="metin">
  C—Blok denilen "Terör bölümü"nde PKK, DHKP—C ve TKPML başta olmak üzere çeşitli sol terör örgütlerinden toplam 280 küsur tutuklu ve hükümlü kalıyordu. Tabii ki teslim olun çağrısına gelen yanıt silah atışları oldu, ilk ateşi mahkumlar açtı. Teslim çağrısından 1 saat sonra, 05.00'te operasyon için "başla" emri verildi. Mahkumların elinde çok sayıda tabancanın yanısıra, "keleş" de vardı. Fakat bu silahın içeriye nasıl girdiğine dair çelişkili bilgiler var: Bir iddiaya göre bu keleş "el yapımı", diğer iddiaya göre B Blok'un bahçelerine yakın bulunan sivil binalardan parça parça atıldı, bir başka iddia ise keleşin parçalar halinde özel seçilmiş "ziyaretçi" özürlülerin koltuk değneklerinin ve tekerlekli sandalyelerinin içinde içeri girdiği yönünde.
 </p>
 <p class="metin">
  PKK ayrıldı
 </p>
 <p class="metin">
  Çatışmanın ilk dakikalarında bir PKK'lı ayağından vuruluyor. Bunun üzerine yaralı PKK'lıyla örgüt temsilcisi dışarı çıkıyor. Temsilci görüşmeler yapıyor ve PKK'lıların teslim olmalarında anlaşılıyor. PKK'lı erkeklerin bulunduğu yer çatışmanın tam ortası olduğu için normal koridor kapısından değil de, bahçe duvarları askerlerce yıkılarak saat 00.6 civarında çıkartılıyorlar. Kadınlar da getiriliyor ve yaklaşık 130 PKK'lı askeriye yemekhanesine götürülüyor. Hepsine iyi davranılıyor, tek tek fotoğrafları çekiliyor, erkekler Bayrampaşa'nın "özel tip" bölümüne, kadınlarsa Bakırköy'e götürülüyor.
 </p>
 <p class="metin">
  Cezaevi delik deşik
 </p>
 <p class="metin">
  Askerler öncelikle ön kapı, bahçe duvarları ve mazgalları, cezaevinin (birçok noktadan) altını bile delerek operasyonu başlatıyor. Cezaevinin birçok köşesinden makinelerle açılan delikler cezaevini adeta köstebek yuvasına çeviriyor. C blokla bağlantılı hemen bütün duvarlar yıkılıyor veya deliniyor. Karşılıklı ateşler... Mahkumların bulunduğu bölümlere sis bombaları ve bayıltıcı gazlar atılıyor. Asker bu operasyonda öldürücü olmayan fakat çeşitli etkileri oldukça güçlü olan 10—15 çeşit gaz bombası kullanıyor. Askerler genellikle mahkumların ayaklarına doğru ateş etmeye özen gösteriyor.
 </p>
 <p class="metin">
  Ölüm orucundakiler silah kullanıyor!
 </p>
 <p class="metin">
  Çatışmanın başlamasından 1—1,5 saat kadar sonra Ercan Kartal ve Şadi Özpolat'ın yönettiği silahlı teröristler tek bir bölgeye sıkışmaya başlıyor. 14. koğuşa sıkışan eli silahlı olan ve çatışmaya giren 100 kadar terörist burada da bir süre direniyor. Askerler öldürmek için ateş etmeyip ayaklara hedef alıyor. İşin garibi şu ki, ölüm orucuna başladığı ve yaklaşık 60 gündür oruçta olduğu söylenen mahkumların askerlerle dişediş ve diri bir şekilde mücadele ettiği, silah kullandığı görülüyor. Ölüm orucu tutan, değil silahla ateş etmek, parmağını oynatmaya bile mecali kalmayan insanların nasıl silahlı çatışmaya girdiğinin açıklaması "tek" olmalı.
 </p>
 <p class="metin">
  Şadi Özpolat'ın emriyle mahkumlar askerlere doğru ateş ederek teker teker yürümeye başlıyor. Askerler bunları ayaklarından vurup düşürüyor. Fakat 4 erkek mahkum bu kargaşada vurulup ölüyor.
 </p>
 <p class="metin">
  "Kadınları battaniyelere sarıp yakın!"
 </p>
 <p class="metin">
  Özpolat son çare olarak, "Kadınları battaniyelere sarıp yakın" emrini veriyor. Erkek mahkumlar, battaniyelere sardıkları kadınları adeta çıra gibi tutuşturup askerlere doğru koşmalarını istiyorlar. Tutuşan kadınlar, 14. koğuşun yanındaki bahçede yanıyor. Yanan kadınlardan 7'si ölüyor, diğerleri yaralı olarak kurtarılıp hemen hastanelere götürülüyor. Yakılarak ölen 7 kadının yanısıra bir de erkek aynı şekilde ölüyor. Cesetlerin önemli bir bölümü kül oluyor, diğer kısımları eriyip yere yapışıyor. Yanık ceset kokusu gaz kokularına karışıyor.  Mahkumlar yanıp ölen kadınların parmaklarını "zafer işareti" yapıyormuş gibi açıyorlar. Bayrampaşa'daki operasyonda, terör koğuşlarında erkeklerle birlikte kalan yaklaşık 50 kadın teröristin çoğunluğu çatışmaya girmedi, sadece, yakılmakta kullanıldılar.
 </p>
 <p class="metin">
  Teslim olurken pusu kurdular
 </p>
 <p class="metin">
  Çıkış yolu kalmayınca Özpolat ve Kartal teslim olma konusunu tartışıyorlar ve teslim yönünde karar alınıyor. 90 civarında terörist teslim olurken, geride, 14. koğuşta bir pusu kurmayı da ihmal etmiyorlar. İki silahlı terörist koğuşta  saklanıp askerleri bekliyor. Askerler arama için koğuşa girdiklerinde iki terörist ateş etmeye başlıyor ama  öldürülüyor.
 </p>
 <p class="metin">
  Askerler, teslim olanlardan, önce yaralıları aldı ve hemen bunlar hastanelere götürüldü. Yaralıların büyük çoğunluğunun kurşun yarası ayak ve bacak bölgesindeydi; çünkü askerlerin niyeti samimi olarak, öldürmek değil yaşatmaktı. Dahası eğitimi yetersiz ve duygularına hakim olamama ihtimali bulunan normal er ve erbaşlar çatışma bölgesine sokulmadı. Özel eğitimli askerlerin operasyon sırasındaki bütün hareketleri oldukça profesyonel ve bilinçliydi. Bu da normal şartlarda yapılacak bir operasyondan daha az insan zayiatını getirdi. Gardiyanlar ve cezaevi yönetimiyse içeriye ancak 4—5 saat sonra girebildi.
 </p>
 <p class="metin">
  Terör koğuşlarında arama yapan askerler adeta şok oldu. Çünkü tam anlamıyla herşey vardı koğuşlarda. Haberleşme araçları dahil hemen bütün elektronik aletler, silahlar, çoğunluğu el yapımı çeşitli savaş mühimmat araç—gereçleri, mızrak denebilecek 3—4 metrelik demir çubuklar...
 </p>
 <p class="metin">
  Artık Türkiye cezaevlerinde, en azından siyasi mahkumlar için yeni bir dönem başlıyor: F Tipi dönemi. Cezaevi sorunu bitti mi sorusuna verilecek kesin cevap şu ki: Hayır. Çünkü cezaevlerinde sadece terör mahkumları kalmıyor, kalmayacak. Adli mahkumların da en az onlar kadar "sorun" olduğu bilinen bir gerçek. Fakat hiç olmazsa, terör mahkumları F Tipi'nin "raconunu" öğrenene kadar, o cephede rahat edeceğiz. Sonra, yine gelsin "Türkiye tarihinin en büyük cezaevi operasyonları!"
 </p>
 <p class="metin">
  e—mail: ahdinc@superonline.com   yasin2003@hotmail.com
 </p>
 <br/>
 <center>
  <a class="anaorta" href="http://web.archive.org/web/20020325025859/mailto:ahdinc@superonline.com   yasin2003@hotmail.com">
   ahdinc@superonline.com   yasin2003@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/316/haberler/6.htm), [web.archive.org (arşiv bağlantısı)](http://web.archive.org/web/20020325025859/http://www.aksiyon.com.tr:80/2000/316/haberler/6.htm)
