# Güneydoğu istim üstünde

*Ercan Gün 2005.11.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bombalardan ‘derin devlet’i sorumlu tutan bir psikolojinin hakim olduğu Hakkari’deki olaylar, Güneydoğu’da yıllardır terörün izlerini silmekte yaşanan gecikmeyi ve zafiyetleri gözler önüne serdi. Özellikle cenaze törenlerinde yaşananlar, halkın devletle bağlarının ne kadar zayıfladığını ortaya çıkardı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527022847im_/http://www.aksiyon.com.tr/resim/572/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hakkâri’nin 16 bin nüfuslu ilçesi Şemdinli’de bir kitabevine atılan el bombası bir anda bölgede tansiyonu yükseltti. Terör ülkenin birinci gündem maddesi hâline gelirken “derin devlet” tartışmaları yeniden alevlendi. Bölge halkının devlete olan güveni sarsıldı. PKK terör örgütüyle ilişkisi olmayan vatandaşlar, örgütün yoğun propagandasına maruz kaldı. Yapılan gösteriler, ortaya atılan iddialar örgütün halk üzerindeki baskısını artırdı. Vatandaşların devlete olan güveni daha da zayıfladı.
   <br>
    <br>
     Türkiye’nin İran ve Irak sınırına en yakın noktası Şemdinli stratejik önemi haiz bir ilçe. Ülkenin en uç sınır güvenliği buradan sağlanıyor. ABD’nin Irak’a müdahalesiyle Kuzey Irak’ta bağımsız Kürt devleti kurma girişimleri bölge insanını oldukça etkilemiş durumda. Irak’taki gelişmeleri dikkatle izliyorlar. Barzani ve Talabani güçlerine ait televizyonları uydu alıcılarıyla sürekli takip ediyorlar.
     <br>
      <br/>
      Kuzey Irak’ı cazibe merkezi hâline getirmek isteyen ABD’nin burada yaptığı yatırımlar konuşuluyor. Şemdinlililer, Irak petrolünden elde ettikleri gelir ve yardımlar ile zenginleşmeye başlayan Kuzey Irak’taki kan bağı akrabalarından bahsediyor. “Niye biz de bu ekonomik seviyeye  gelmiyoruz?” diye yakınıyorlar. Irak’a müdahaleden sonra Kuzey Irak’ta ciddi imar çalışmaları yapıldığını söylüyor ve Kuzey Irak’a gıpta ediyorlar.
      <br/>
      <br/>
      Yoksulluk ve işsizlik öncelikli sorunlardan
      <br/>
      <br/>
      Şemdinli’de şiddetten sonra yoksulluk ve işsizlik öncelikli sorunlar arasında yer alıyor. Liseden mezun olan gençler den bir bölümü Barzani kontrolündeki Selahattin kentinde üniversite eğitimini sürdürüyor. Kuzey Irak’taki değişim ve gelişim bu gençler aracılığıyla bölge insanına ulaşıyor. Böyle bir sosyolojik atmosferde yaşayan bölge halkının, son aylardaki onlarca esrarengiz patlamadan sonra devletle olan bağlarının zayıflama eğilimi göstermesi bu yüzden doğal.
      <br/>
      <br/>
      Yaşanan olayları yerinde izlemek için gittiğimiz Şemdinli’ye, olaylarda hayatını kaybeden iki kişinin cenazesiyle birlikte zifiri karanlıkta ulaştık. Güvenlik gerekçesiyle cenazeler ilçeye akşam saatlerinde alındı. Normal zamanlarda ilçenin girişinde bulunan polis noktası tahrip edilmişti. Etraf odun aleviyle aydınlanıyordu. Çocuk ve gençlerden oluşan bir grup polis noktasında dışardan gelen “yabancılara”, yani gazetecilere sözde kimlik kontrolü yaptı. Bazı gençler “Parola” diye soruyor, cevap olarak da “Yaşasın Apo” dememizi istiyordu. Bu arada ilçeye olaylarda ölen iki kişinin cesedi getirildi. Göstericiler kortej eşliğinde Şemdinli Lisesi’nin hemen arkasındaki tek mezarlığa yönelirken, yaklaşık 2 bin kişi PKK ve Apo lehine slogan attı. Cenazeler toprağa verildikten sonra da gösteriler devam etti. O sırada dikkatimizi ölenlerin yakınları çekti. Sanki hiç orada değillermiş gibiydiler ve yaslarını tek başlarına tutuyorlardı. Hep bir ağızdan Türkçe ve Kürtçe slogan atan gruplar içinde ağlayarak meydandan ayrılırlarken; ateşin ancak düştüğü yeri yaktığı gerçeğine bir kere daha tanıklık yaptık. “Siz burada yaşananları bilmiyorsunuz”
      <br/>
      <br/>
      Gece karanlığında, 1 Kasım günü jandarma karakolundan 15 metre ötede bir aracın içinde 100 kilo olduğu tahmin edilen patlayıcının infilak ettiği yere gittik. Bizi karakolda nöbet tutan askerler karşılıyor. Bir jandarma astsubay sitemde bulunuyor. Basına yansıyan haberlerden Şemdinli olayının Susurluk’a benzetilmesinden duydukları rahatsızlığı dile getiriyor. “Siz burada yaşanan gerçekleri bilmiyorsunuz.” diyor. Bombanın patladığı alanda inceleme yapmamıza izin veriyorlar. Karşımızda korkunç bir manzara var. Yaklaşık bir kilometrelik alan tahrip olmuş, birçok işyeri ve ev oturulmayacak hâle gelmiş. Patlamada 67 kişi yaralanmış, şans eseri kimse ölmemiş. Ancak vatandaşlar arasında patlama kadar etkili bir de söylenti bombası yayılmış. İlçe halkının çoğu, “Patlamadan güvenlik güçlerinin haberi vardı” diyor ve o bölgede kalan polis, jandarma, hemşire ve öğretmenlerin uyarıldığını iddia ediyor. Sık sık kulağımıza gelen “Eğitim için ilçeye gelmiş altı öğrenci de o bölgedeydi, bari onları uyarsalardı.” söylentisinin doğru olmadığını, patlamada altı polis ve jandarma görevlisi ile bazı devlet memurlarının da yaralandığını öğreniyoruz. Hakkâri ilinde son üç ayda meydana gelen 17 patlamanın en büyüğü bu.
      <br/>
      <br/>
      Aynı yerin hemen aşağısında 5 Ağustos günü de tahrip gücü yüksek bir bomba uzaktan kumandayla patlatılmış. Bu patlamada ise 2 jandarma astsubayı ve 3 er şehit olmuş. İlçede beş kişinin kanı yerde kalmayacak (BKKYK) imzasıyla esrarengiz bildiriler dağıtılmaya başlanmış. Şemdinli o günden sonra sürekli diken üstünde yaşamış. Ve 1 Eylül Dünya Barış Günü DEHAP’ın organize ettiği ‘Barış Çadırı’nın içine el bombası atılmış. Patlamada 14 kişi yaralanmış. Son olarak 9 Kasım günü Şemdinli’de patlayan bomba ile ortaya çıkan tablo, önceki olayların çözümünde de önemli bir ipucu gibi duruyor.
      <br/>
      <br/>
      Bu süreçte, PKK terör örgütü Hakkâri ve çevresinde askere yönelik birçok saldırı gerçekleştirmiş. Bu saldırılarda 15 asker şehit edilmiş. Bu gelişmeler üzerine askerî birlikler Hakkâri ve çevresinde 5 büyük operasyon düzenlemiş. Ancak hiçbirinde PKK unsurlarına rastlanmamış. İstihbarat birimleri de yapılan eylemlerin yerleşim yerlerinden organize edildiğine kanaat getirmiş. Ve operasyonları Hakkâri, Yüksekova ve Şemdinli merkezine  kaydırmış. Terörist saldırıların kaynağının yerleşim birimleri olduğu gerekçesiyle istihbarat çalışmalarına buralarda ağırlık verilmiş. PKK ile bağlantısı tespit edilen kişiler izlenmeye başlanmış. İşte Şemdinli’de kitabevine bu çalışmalar esnasında el bombasıyla atıldığı  ifade ediliyor.
      <br/>
      <br/>
      Terörün dışardan değil içerden kişilerce yapıldığı veya desteklendiği kanaatleri güvenlik birimlerinde uyanınca halkla da zaman zaman karşı karşıya kalındığı söyleniyor. Bu arada psikolojik gerilim de kendini göstermeye başlamış. Bu gerilim kitabevine atılan bomba ve sonrasında yaşanan olaylarla doruğa çıktı. PKK itirafçısı Veysel Ateş ile göstericilere ateş açtığı iddia edilen jandarma astsubayı Tanju Çavuş tutuklandı. Ancak Şemdinlililer, “Biz polise dört kişi teslim ettik. Diğerleri de yargılansın” isteklerini meydanlarda dile getirdiler. Ayrıca olay günü jandarmaya ait arabada ele geçirdikleri belgelerin fotokopilerini de sistematik bir şekilde basınla paylaştılar. Basın mensuplarıyla tek tek ilgilenerek kendi açılarından olayları anlattılar. Jandarma istihbarat aracından elde ettikleri bilgi ve belgeleri gördüklerini belirtip, “Cami ve okul da bombalanacaktı” iddialarını dile getirdiler. Ancak ellerinde bilgi olduğunu söylemelerine rağmen hiçbir basın mensubuna bu notları iletmediler. Böylece, cami ve okul da bombalanacaktı iddiasının dedikodunun ötesine gitmediğini gördük.
      <br/>
      <br/>
      Susurluk tarzı eylemler
      <br/>
      <br/>
      Olaylar Susurluk’a benzetilince, Şemdinlililer Susurluk sürecinde yapılan eylemleri de taklit etti. Gece mumlu eylemler yaptılar. Bu arada birçok siyasi parti ilçeye heyetler göndererek incelemelerde bulundu. Yeniden provokasyonlar yaşanmaması için güvenlik güçleri uzun süre ortalıkta görünmedi. Kendilerine ait binaların önünde kurdukları barikatlardan gösterileri sonuncusu DEHAP belediye başkanları ile Demokratik Toplum Partisi(DPT) eş başkanlarının katıldığı miting oldu. Olaylardan 6 gün sonra hayatın normal akışına dönmesini isteyen DPT üyelerini, ilçe sakinleri dinledi. Heyet ilçeden çıkmadan, 6 gündür kapalı tutulan kepenkler kaldırıldı. Sokaklar barikatlardan temizlendi. Şemdinli olaylarının Türkiye gündeminde sürekli kalmasını isteyen halk Ankara, İstanbul ve bölgeden olayları izlemeye gelen basın mensuplarına sıcak davrandı.
      <br/>
      <br/>
      Olaylar yatıştı derken Hakkâri ve Yüksekova’dan çatışma haberleri gelmeye başladı. Şemdinli olaylarını protesto etmek isteyen Yüksekovalılar, DEHAP ilçe binası önünde toplanarak basın açıklaması yaptı, sloganlar attı. Topluluk tam dağılmak üzereyken polisin üstlerine sis ve gaz bombası atması ortalığı bir anda karıştırdı.
      <br/>
      <br/>
      Esnaf kepenk kapattı
      <br/>
      <br/>
      Panzerlerle olaya müdahale eden polis ve askerler havaya ateş açtı. Bu arada göstericiler sürekli güvenlik güçlerini sürekli taş yağmuruna tuttu. Zagros iş merkezi önünde polis panzeri devrildi. Karmaşada 3 kişinin silahla öldüğü haberi geldi. Olaylardan sonra Yüksekovalı esnaf kepenkleri kapattı.
      <br/>
      <br/>
      Tahrik ve provokasyon yeniden kendini göstermişti. İki gün sonra cenazeler kaldırıldı. Yaklaşık 50 bin kişi cenazelerin toprağı verilmesi sırasında yürüdü. Daha büyük provokasyonlar bekleniyordu. Güvenlik güçlerine çevre illerden takviye yapılmıştı. Hatta Ankara’dan özel bir uçakla, bir grup özel harekat timi de Yüksekova’ya takviye olarak geldi. Cenazelerin kaldırıldığı gün polis ve göstericiler karşı karşıya gelmemek için çok özen gösterdi. İki F-16 savaş uçağının Yüksekova’da alçaktan uçuş yapması devlet otoritesinin gücünü sergiliyordu. Ancak bu olay halk arasında büyük tepkilere yol açtı. Yine de muhtemel büyük olayların önüne geçildi.
      <br/>
      <br/>
      Gösterilerde DEHAP’lı yöneticilerin kitleler üzerindeki hâkimiyeti gözleniyordu. Terör örgütü yaşanan bu süreci oldukça iyi kullandı. Şemdinli’de yaşanan olayların “lokal” olup olmadığı hâlâ tartışma konusu, ancak bu sorunun cevabı bulunmadan bölgeye yeniden huzur ve sükûnet hâkim olmayacak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Adem Ademoğlu, 28-Kasım-2005
> Şaşılacak şey...: 
> PKK terör örgütünün yan kuruluşu olduğundan dolayı Roj TV’nin kapatılması için ülkemiz ciddi adımlar atarken TBMM üyesi bir milletvekilinin bu TV kanalına çıkarak beyanat vermesi terörle mücadeleye zarar vermiyor mu? Roj TV’yi tanıma anlamına gelmiyor mu? Ayrıca uydudan yayın yapan bir televizyon nasıl Türkiye’den yayın yapmış olsun?

### Baran Can, 24-Kasım-2005
> Aksiyon hep objektifti: 
> Derin devletle bağlantılı çetelerin bir an evvel ortaya çıkarılarak cezalandırılması gerekir. Bazı üst düzey yetkililer de yargıyı etkileyecek açıklamalardan kaçınmalı. Aksiyon’a teşekkür ederim. Susurluk’ta, Yüksekova çetesi ortaya çıkarıldığında ve son hadisede basın ahlâk ilkelerine uydu, objektif yayınlar yaptı.

Kaynak: [www.aksiyon.com.tr](http://www.aksiyon.com.tr:80/detay.php?id=22874&yorum_id=6642), [web.archive.org (arşiv bağlantısı)](http://web.archive.org/web/20060527022847/http://www.aksiyon.com.tr:80/detay.php?id=22874&yorum_id=6642)
