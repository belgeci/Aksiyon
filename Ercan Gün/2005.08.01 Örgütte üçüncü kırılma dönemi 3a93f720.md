# Örgütte üçüncü kırılma dönemi

*Ercan Gün 2005.08.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Öcalan’ın Kenya’dan getirilirken dediği “Türkiye’nin hizmetindeyim” sözü örgüt tarihindeki ilk ciddi kırılmaydı. İkinci kırılmayı İmralı’dan gelen “Ateşkese son verin” talimatıyla yaşayan PKK üçüncü ve en büyük kırılmayı muhalif kanadın temsilcilerinden Hikmet Fidan’ın öldürülmesiyle yaşadı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070805201237im_/http://www.aksiyon.com.tr/resim/556/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Diyarbakır’ın Bağlar semtinin dar sokaklarında 6 Temmuz 2005 sabahı, susturucu takılı tabancadan ensesine sıkılan tek kurşunla öldürüldü eski Halkın Demokrasi Partisi (HADEP) Genel Başkan Yardımcısı Hikmet Fidan. Cinayet, ertesi gün gazete sayfalarında kendine küçük bir yer bulabildi. Her ne kadar haber bu şekilde yer alsa da etkisi sonradan büyük oldu. Olay, terör örgütü PKK’daki ‘derin fay’ çatlağını ortaya çıkardı çünkü.
   <br>
    <br>
     Yıllarca örgütle birlikte silahlı mücadele veren, son dönemde Kürt sorununa silahsız, yasal ve demokratik yollardan çözüm bulunması gerektiğini savunan Hikmet Fidan’ın öldürülmesi, gözlerin bir anda PKK’ya çevrilmesine sebep oldu. Özellikle de 1 Haziran 2004 tarihinde ateşkesi bozduğunu kamuoyuna ilân etmesinden bu yana bölgede yeniden terör saldırılarını artırdığı bir dönemde...
     <br/>
     <br/>
     Yeni bir süreç başladı
     <br/>
     <br/>
     Şüphesiz Hikmet Fidan cinayeti Türkiye’deki Kürt siyasî hareketi açısından yeni bir süreç anlamına geliyor. Çünkü, terör örgütü PKK’nın siyasî talepleri silah ve şiddet yoluyla kabul ettirme çabası bu çevreleri üçe bölmüş durumda. Bir kısmı terör örgütü PKK’nın totaliter yapısını benimseyerek silahı ve şiddeti kutsarken bir kısmı da örgüt içinde yer alsa da buna karşı çıkıyor. Üçüncü kısım ise hem silahlı şiddeti hem de PKK’yı reddediyor.
     <br/>
     <br/>
     Hikmet Fidan’ın, bu üçüncü grubun önde gelenlerinden olması 6 Temmuz’da işlenen cinayet sonrası neden dikkatlerin bir anda terör örgütü üzerine odaklandığını gösteriyor. Hikmet Fidan grubunun liderliğini şimdi Nizamettin Taş yürütüyor. Fidan’dan sonra PKK’nın hedefinde bu kez Taş’ın bulunduğuna kuşku yok.
     <br/>
     <br/>
     Kürt hareketini yakından takip eden uzmanlar, terör örgütü elebaşısı Abdullah Öcalan’ın yakalanmasından bu yana PKK’nın üç önemli kırılma yaşadığına dikkat çekiyor. Fidan cinayeti de üçüncü kırılmanın ilk işareti. Peki ilk kırılma ne zaman oldu? Aynı uzmanlara göre, ilk kırılma, Kenya’da yakalanan Abdullah Öcalan’ın Türkiye’ye getirilirken uçakta, “Annem de Türk’tü. İzin verin Türkiye’ye hizmet edeyim.” demesiyle başladı. Bölücü örgüt ve sempatizanları bu sözler karşısında şok yaşadı. Çünkü, Öcalan’ın bu sözleri o güne kadar takındığı tavrın tam tersiydi ve ilk kez bu genel tutumun dışına çıkmıştı.
     <br/>
     <br/>
     Öcalan’ın, İmralı’da yargılanırken örgütüne verdiği ilk emri, “Silah kullanmayın, kuvvetlerinizi sınırların dışına çıkarın.” şeklinde oldu. Ancak, Haziran 2004’te “Ateşkese son verin.” talimatıyla bu sürecin yeni bir safhası başladı. İmralı’dan gelen bu ikinci talimat, örgüt içinde ikinci bir kırılma meydana getirdi. Hikmet Fidan cinayeti ise üçüncü kırılma anlamına geliyor. Ancak, bu kez durum diğerlerinden oldukça farklı; çünkü kırılmanın örgüt içinden değil, örgüt dışında olan ve Avrupa Birliği (AB) sürecini yaşayan bölge halkından gelmesi kuvvetle muhtemel.
     <br/>
     <br/>
     “Artık ne Kürtler ne de Türkler kan ve gözyaşı istiyor”
     <br/>
     <br/>
     Bu konuya dikkat çeken isimlerden biri yazar Enver Sezgin. PKK’ya uzun süredir tepki olduğunu hatırlatarak, AB sürecinin Türkler kadar Kürtlere de yaradığını vurguluyor: “Halk, savaş istemiyor. Bu süreci de AB yolunda buldu. PKK teoride AB sürecini desteklediğini söylüyor. Ama pratikte bunun tam tersini yapıyor. PKK son eylemleriyle, bilerek veya bilmeyerek AB karşıtlarıyla aynı safta yer aldı.” Sezgin’e göre, Kürt sorununun yasal zeminde çözülmesi için arayışlar başladı. Silahlı mücadeleye karşı çıkan Hikmet Fidan gibi kişilerin sayısı gün geçtikçe artıyor. Ancak bunlar örgütlü değil, öbekler halinde. Sesleri de az çıkıyor. Silahın ve şiddetin kutsandığı dönem bitti. Artık ne Türkler ne de Kürtler gözyaşı ve kan istiyor. Enver Sezgin, “PKK ortadan kaldırılmadıkça Kürt sorunu daha da büyüyecek. Kürtlerin PKK’ya ihtiyacı yok. Kürtler taleplerini artık rahatça dile getiriyor. Türk aydınlarına büyük sorumluluk düşüyor. Fidan cinayetinin aydınlatılması için çaba göstermeliler.” diyor.
     <br/>
     <br/>
     Terör uzmanı bir güvenlik yetkilisi, örgütün, yasal zemin oluşturma çabalarını bu infazla kaybettiğini söylüyor. Bu gelişmenin örgüt içinde yeni bölünmelere yol açacağını belirterek, “Devlet, PKK’yı bitirmek için yeni bir fırsat yakaladı.” diyor. Terör örgütünün “meşrû müdafaa” sınırları dahilinde eylemlerini sürdürmek istediğini anlatan aynı yetkili, “Murat Karayılan’a bağlı ‘özel kuvvetler’e mensup bir militan, sorguda, PKK’nın meşrû müdafaa stratejisini şöyle anlattı: ‘Sizi dövmeye geleni siz de dövün. Sizi dövmeye yola çıkanları ise yolda siz dövün. Dövmek için yola çıkmadan önce hazırlık yapanları ise evlerine giderek dövün.’ Bu mesaj yaklaşık bir yıldır güvenlik güçleriyle teröristler arasında yaşanan çatışmaları ifade ediyor. Karayollarına ve tren raylarına yönelik eylemleri bu bakış açısıyla değerlendirmek lazım.”
     <br/>
     <br/>
     Terör örgütünün kuruluşundan itibaren bine yakın militan örgüt içi infazlarla öldürüldü. Kimi ajanlık suçlamasıyla kimi de çok ön plana çıktığı için... Hikmet Fidan cinayetinin perde arkasında Kürt sorununun çözümünden yana olanlarla bu sorunun gündemi meşgul etmesini isteyenler arasında yaşandığı dile getiriliyor. Ayrıca, Türkiye’nin AB yolunda Kürt sorunuyla ilgili ciddi adımlar attığı, bu süreci baltalamak isteyenlerin yeniden Kürt sorununda çözümsüzlüğü istediği, Fidan cinayetinin de buna katkıda bulunduğu belirtiliyor.
     <br/>
     <br/>
     Derin PKK anlaşılmadan cinayet çözülmez
     <br/>
     <br/>
     DEHAP içinde siyaset yapan ve isminin gizli tutulmasını isteyen bir kişi, “Acaba gerçekten Hikmet Fidan cinayetini sorgulayan kişiler onun fikirlerini benimsiyorlar mı?” diye soruyor. Aynı isim, Fidan’ın örgüt içinde metot konusunda fikir ayrılığında olduğunu ancak temel konularda örgütten farklı düşünmediğini iddia ediyor. Güvenlik birimleri de Hikmet Fidan’ın silaha karşı bir tavır geliştirse de Türkiye Cumhuriyeti için tehlike oluşturduğuna inanıyor.
     <br/>
     <br/>
     İstihbaratçılar, suikastin faili olarak PKK’nın gösterildiğini, ancak her siyasi suikastin arkasında bıraktığı ilk izle yanlış yola sapmanın kuvvetle muhtemel olduğuna dikkat çekerek, “Cinayetin faili ya da faillerinin daha derin ilişkiler ağında aranması lazım.” diyorlar. PKK içinde daha “derin” bir PKK’ın bulunduğunu hatırlatarak, “Güneydoğu halkı bu durumun farkında değil. Terör örgütünün içinde daha şoven, şiddet yanlısı gruplar var. Aşısrı milliyetçi bu gruplar Türkiye içinde de kendilerine benzer gruplarla temas halinde. Derin PKK anlaşılmadan Fidan cinayetinin niçin işlendiği ortaya çıkmayacak.” diyorlar.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22250&yorum_id=1), [web.archive.org (arşiv bağlantısı)](http://web.archive.org/web/20070805201237/http://www.aksiyon.com.tr:80/detay.php?id=22250&yorum_id=1)
