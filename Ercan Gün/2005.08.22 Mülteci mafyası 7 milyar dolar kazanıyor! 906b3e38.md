# Mülteci mafyası 7 milyar dolar kazanıyor!

*Ercan Gün 2005.08.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Ülkemde  hayat çok zor. Fakirlik, açlık ve savaş var. Ben de bu hayatı yaşamak istemedim. Zaten kim ister ki? Ailemi alıp Avrupa’ya gitmeye karar verdim. Organizasyon para karşılığında beni İstanbul’a kadar getirdi. Burada Birleşmiş Milletler’e başvurdum. Mülteci olarak bir Avrupa ülkesine gitmek için sıramın gelmesini bekliyorum.’
      <br>
       Yukarıdaki sözler 26 yaşındaki Sudanlı Abdülaziz K.’ya ait. İstanbul Samatya’da karısı ve 4 çocuğu ile 70 metrekarelik bir evde yaşıyor kendisi. Abdülaziz, ülkesinde işletme fakültesini bitirmiş; ancak iç savaş sebebiyle mesleğini yapamamış. O, İstanbul’a yasadışı yollardan gelen ve yurtdışına gitmek için fırsat kollayan on binlerce kaçaktan sadece birisi.
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405080745im_/http://www.aksiyon.com.tr/resim/559/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Emniyet yetkililerine göre, sadece İstanbul’da yasadışı göçmenlerin sayısı 1 milyon civarında. Peki, şehrin merkezi yerlerinde görmeye alıştığımız bu insanlar kim? Neden Türkiye’ye geldiler? Nasıl yaşıyorlar?
   <br>
    <br/>
    Küreselleşme göçmen mafyasına çalışıyor
    <br/>
    <br/>
    Sokaklarda gördüğümüz esmer tenli, çekik gözlü bu insanlar artık yabancısı olmadığımız bir olgunun, yani ‘göç’ün aktörleri. Aradıkları huzuru ve mutluluğu kendi ülkelerinde bulamayan ve bu yüzden yollara dökülenlerin sayısı her geçen gün artıyor. Birleşmiş Milletler (BM) verilerine göre dünyada her yıl 1 milyon insan vatanlarını terk ederek gelişmiş ülkelere göç ediyor. Araştırmalara göre en çok göç veren kıta Asya. Sıralamada daha sonra Afrika, Doğu Avrupa ve Latin Amerika geliyor. Çoğu yasadışı olan bu göçlerde asıl rolü oynayan ise organize suç örgütleri.
    <br/>
    <br/>
    Yasal olarak ülkelerinden ayrılma ve istedikleri ülkelere gitme şansları olmayanları “vaat edilmiş topraklara” taşıyan ‘göçmen mafyası’ 1990’da bu işten yılda 1,5-2 milyar dolar kazanıyordu. Zaman içinde gelişmiş ülkelerin göçmen kotalarının her yıl azalması yeraltı örgütleri eliyle gerçekleşen göçü hızlandırdı. Bugün mafya, yasadışı göçten yılda 7-10 milyar dolar arasında değişen bir kazanç elde ediyor. “Göçmen kaçakçılığı” veya “insan kaçakçılığı” olarak tanımlanan bu suç günümüzde mafyanın uyuşturucu ve silah kaçakçılığından sonraki en önemli gelir kalemi.
    <br/>
    <br/>
    Fatih Üniversitesi Uluslararası İlişkiler Bölümü Öğretim Üyesi Yard. Doç. Dr. Berdal Aral, küreselleşmenin beraberinde getirdiği gelir adaletsizliğinin göçü körüklediğini söylüyor. Aral, IMF ve Dünya Bankası eliyle gelişmekte olan ülkelerde uygulanan ekonomi politikalarının, sosyal devlet ve refah ilkesini geri plana ittiğine, bu durumun da yoksulluğu artırdığına işaret ediyor. IMF programları ile başta sağlık sistemi ve sosyal yardımlar olmak üzere tüm sosyal politika araçlarının tasfiye edildiğini ve işsizliğin artırıldığını hatırlatarak, bu şartların insanlara göç etmekten başka çare bırakmadığını belirtiyor. Kadir Has Üniversitesi İletişim Fakültesi Öğretim Üyesi Dr. Ayten Görgün’e göre, kitle iletişim araçları insanlara sürekli olarak Batılı hayat tarzını pompalıyor. Bu da insanları göçe teşvik ediyor. Uzmanların açıklamalarına göre yoksulluk, siyasi ve etnik baskılar, açlık, kıtlık, salgın hastalıklar, nüfus artışı gibi sorunlar merkez ülkelere doğru bir nüfus hareketine sebep oluyor.
    <br/>
    <br/>
    Göçmen mafyası nasıl çalışıyor?
    <br/>
    <br/>
    İstikrarsızlığın hüküm sürdüğü ülkelerdeki sosyal çözülmeler, doğal afetler ve iç çatışmalar insanları doğup büyüdükleri vatan topraklarını terk etmeye yöneltiyor. Daha iyi bir ülkede yaşama ve para biriktirme arzusu içindeki bireylerin bu ihtiyaçlarını karşılama görevini ise organize suç grupları üstleniyor. Jandarma Kaçakçılık ve Organize Suçlarla Mücadele (KOM) Dairesi Başkan Yardımcısı Albay Ferhat Konya, riski az, buna karşın getirisi yüksek bir suç olan insan kaçakçılığının, her geçen yıl büyüyen bir sektör haline geldiğine dikkat çekiyor. Yasadışı göç olgusunun bugün küresel bir insanlık sorunu haline geldiğini vurgulayarak, gelinen noktada bu faaliyeti hiçbir ülkenin tek başına engelleyemeyeceğini vurguluyor. Uluslararası bir panelde konuşan Konya’nın bu açıklamalarını veriler de doğruluyor.
    <br/>
    <br/>
    Bugün Afgan dağlarından yola çıkan bir yasadışı göçmen, Batı ülkelerine ulaşmak için binlerce kilometrelik bir yol kat etmek zorunda. Kaçak eğer bir dizi ülkenin güvenlik ve sınır noktalarından yakalanmadan geçmeyi başarırsa kendini Paris’in arka sokaklarında, Londra’nın varoşlarında veya Almanya gettolarında bulabiliyor. Normal şartlarda bunu göçmen mafyası olmadan başarması mümkün değil. Bu nedenle göçmenler ister istemez mafyanın kapısına gidiyor. Göçmenler gitmek istedikleri ülkeye ve tercih ettikleri güzergâha göre kişi başına 3-7 bin Euro arasında değişen bir meblağı gözden çıkarıyor.
    <br/>
    <br/>
    Laleli’de görüştüğümüz bir Afgan mültecinin anlattıklarına göre yolculuğun detayları şöyle: “Birkaç yıl öncesine kadar kaçakçılar yolculuk ücretinin tamamını peşin alıyordu; ancak çoğu zaman göçmenlerin yolda kaderlerine terk edilmesi ara ödemeli yolculukların başlamasına sebep oldu. Bugün karayoluyla Fransa’ya gitmek isteyen bir Afgan mülteci, önce kendi ülkesindeki şebeke ile temas kuruyor. Yola çıkmadan paranın dörtte birini peşin ödüyor. İran’a gelince ikinci ödeme geride kalan yakınları tarafından Afganlı organizatöre yapılıyor. Afganlı parayı alınca İranlıya ‘olur’ veriyor ve bu şekilde ‘yolcu’ hedefe yaklaştıkça paranın kalanı akrabaları tarafından peyderpey ödenmiş oluyor. Kaçak, Türkiye’ye Doğu Anadolu’dan giriş yapıyor ve İstanbul’a gelerek ilk etabı tamamlıyor.”
    <br/>
    <br/>
    İstanbul’da Türk şebeke elemanları tarafından saklanan, belirli bir sayıya ulaşmaları beklenen kaçaklar buradan kamyonlarla Ege ve Akdeniz sahillerine taşınıyor. Ödeme yapıldıktan sonra buradan kaçakçılar tarafından motor veya gemilere “yüklenerek” Yunanistan veya İtalya’ya gönderiliyor. “Yüklenme” tabirini Mardinli bir kaçakçı kullanıyor. “Gemilere yükleniyorlar yani mal veya hayvan gibi... Zaten gayr-i insanî şartlarda seyahat etmeye alışan yolcu buna ses çıkarmaz. Yeter ki gemi batmasın veya sahil güvenlik tarafından yakalanmasın.” diyor. Bu ülkelerden birisinde bir süre beklendikten sonra yolculuk yine karayoluyla devam ediyor. Soğuk hava depolu kamyonlar veya TIR’ların özel bölmelerinde yapılan uzun seyahat Paris’te son buluyor. Afgan dağlarından başlayan ve Avrupa’nın pırıltılı şehirlerinde son bulan bu çileli yolculuğu kadınlar ve çocuklar genelde tamamlayamıyor ve yolda ölüyor. Avrupa’ya ulaşmayı başaranlar ise bulundukları ülkelerdeki tekstil atölyelerinde, tarım veya temizlik sektörlerinde kaçak işçi olarak çalışıyor. Göçmenler bir müddet sonra polis tarafından yakalanıp sınır dışı edilmemek için iltica talebinde bulunuyor.
    <br/>
    <br/>
    Kaçaklar, sadece Batılı ekonomileri değil, kendi ülkelerini de ciddi anlamda kayba uğratıyor. Ülkesini terk edenlerin çoğunun üniversite veya yüksekokul mezunu olduğunu anlatan bir güvenlik yetkilisi, eğitimli bireylerini kaybeden bir ülkenin ekonomik ve sosyal krizlerden kurtulmasının mümkün olmadığını vurguluyor. Bu durumun gelişmekte olan ülkelerin kalkınma çabalarını da olumsuz etkilediğini belirterek, “Küreselleşen ekonominin beraberinde getirdiği pazar ve rekabet savaşları, ucuz işgücüne duyulan ihtiyacı artırıyor. Batı, emek yoğun sektörlerde (tarım, inşaat, tekstil ve turizm) çalışmak kaydıyla yasadışı göçmenlere geçici oturma veya görmezden gelme gibi yöntemlerle belli ölçüde göz yumuyor. Batı göçü engellemeyi değil, yönetmeyi hedefliyor; çünkü göçü yönetmek demek ekonomiyi yönetmek demektir.” diyor.
    <br/>
    <br/>
    Hem göç edilen hem de göç veren ülke
    <br/>
    <br/>
    Her yıl Ortadoğu, Asya ve Afrika’dan gelen binlerce kişinin transit geçiş yaptığı Türkiye,  kendi vatandaşlarının da yasadışı yollarla yurtdışına girmesi sebebiyle aynı zamanda göç veren ülke konumunda. ABD Dışişleri Bakanlığı tarafından hazırlanan ‘İnsan Hakları Raporları’ ve AB’nin hazırladığı ilerleme raporlarında geniş bir şekilde ele alınan yasadışı göç, son yıllarda Türkiye’nin başını ağrıtıyor. Yakın bir döneme kadar Türkiye’yi yasadışı göçle mücadele konusunda etkili önlemler almamakla suçlayan ABD ve AB, hazırladıkları bu raporlarda sert eleştiriler yöneltiyordu. 1990’larda güvenlik güçlerinin birinci önceliği terörist faaliyetleri engellemek olduğu için bu dönemde yasadışı göçle mücadele konusunda ciddi adımlar atılamadığı söylenebilir.
    <br/>
    <br/>
    Örneğin, güvenlik güçleri tarafından yakalanarak sınır dışı edilen göçmenlerin sayısı 1995’te 11 bin 362 iken, mücadele kararının alındığı 1999 yılında bu rakam 50 binlere tırmandı. 2000 yılında 94 bin 514 kişiyi yakalayarak bir rekora imza atan Emniyet birimleri bu tarihten itibaren özellikle organizatörleri hedef alan operasyonlar gerçekleştirmeye başlıyordu. Kısa zamanda bu operasyonların etkisi görüldü. İnsan tacirlerinin güzergâhları daha güneydeki Irak, Suriye,  Lübnan ve kuzeydeki İran, Kafkasya, Ukrayna bölgesine kaydı. Emniyet ile Sahil Güvenlik Komutanlığı’nın müdahaleleri kaçakçıların deniz güzergâhlarının da değişmesine sebep oldu. Afrika ülkeleri ve Doğu Asya’dan gelen göçmen yüklü gemiler artık Kıbrıs Rum Kesimi, Yunanistan ve İtalya’ya yönelmeye başladı. Devletin etkili ve kararlı tutumu neticesinde 1998-2003 yılları arasında 4 bin 384 organizatör Emniyet ve Jandarma tarafından yakalanarak yargı önüne çıkarıldı.
    <br/>
    <br/>
    Yine 2001-2004 yılları arasında yakalanarak sınır dışı edilen 163 ülkeden 292 bin 637 göçmen, Türkiye’nin transit geçişteki rolünü ve mücadelesini gözler önüne seriyor. Alınan önlemler ve yapılan çalışmalar sonucunda Türkiye üzerinden geçen 15 yasadışı göç yolundan 12 tanesi kullanılamaz hale getirildi. Bu etkin mücadele AB raporlarına da yansıdı. AB 2003 İlerleme Raporu’nda Türkiye üzerinden gerçekleşen yasadışı göç olaylarında ciddi azalma meydana geldiği ve kaçakçıların rotasında sapmalar oluştuğu ifade edildi. Asya ile Avrupa arasında bir köprü konumundaki Türkiye, yapılan tüm operasyon ve çabalara karşın mülteci mafyasının güzergâhlardan birisi olma özelliğini hâlâ koruyor. İstanbul Emniyeti’nde görevli bir yetkili, mafyanın neden Türkiye’den vazgeçemediğini şöyle açıklıyor: “Daha kuzeyden yapılacak geçişlerde geçilen ülke sayısının çok oluşu (Türkmenistan, Rusya Federasyonu, Ukrayna, Belarus ve Romanya) yolun uzamasına sebep oluyor. Ortadoğu’daki sıcak çatışmalar ve karışıklıklar da İran, Irak ve Suriye hattının kullanılmasını zorlaştırıyor. Dolayısıyla huzurlu ve Avrupa’ya yakın bir Türkiye en iyi rota olarak görülüyor.”
    <br/>
    <br/>
    Uyuşturucu güzergâhı ile göç aynı noktadan geçiyor
    <br/>
    <br/>
    Kontrolü son derece zor 2 bin 875 kilometrelik kara sınırı, 6 bin 808 kilometrelik deniz sınırı ve 104 hudut kapısı ile Türkiye insan kaçakçılığına müsait bir yapı arz ediyor. Doğu ve Güneydoğu sınırının sarp ve dağlık olmasının yanı sıra kıyı bölgelerinin de girintili çıkıntılı oluşu mafyanın giriş ve çıkıştaki faaliyetlerini kolaylaştırıyor. Batılı uzmanlar, sınır bölgelerindeki güvenlik birimlerinin, silah ve uyuşturucu kaçakçılığından daha insanî gördükleri “göçmen kaçakçılığına” göz yumduklarını ileri sürüyor.
    <br/>
    <br/>
    Milletlerarası işbirliğinin ve yasal düzenlemelerin birçok ülkede istenilen seviyede olmaması ve düzgün işleyen rüşvet mekanizması kaçakçılıkla mücadeleyi zorlaştırıyor. Organize suçun küreselleşmesi ve farklı ülkelerdeki mafya gruplarının artık birlikte hareket etmesi de güvenlik birimlerinin elini zayıflatıyor.
    <br/>
    <br/>
    Geçtiğimiz aylarda Türk ve Çinlilerden oluşan bir şebekeyi çökerten İstanbul Emniyeti aylar süren izleme ve teknik takibin ardından gerçekleşen operasyonda ilginç bilgilere ulaştı. Elde edilen bulgulara göre göçmen mafyasının Türkiye ayağı genel itibarıyla yasadışı sol ve bölücü örgüt mensuplarından oluşuyor. 1980 ve sonrasında militanlarını yasadışı yollardan ülke dışına kaçıran örgütler aynı rota üzerinden göçmenleri kaçırıyor. Bir istihbarat yetkilisi, “Bu rota aynı zamanda ne tesadüftür ki uyuşturucu kaçakçılığı için kullanılan yolla aynı. Yani uyuşturucu hattı üzerinden insan da kaçırıyorlar.” değerlendirmesinde bulunuyor.
    <br/>
    <br/>
    Yıllardır yurtdışına yasal olmayan yollardan insan kaçıran terör örgütleri PKK ve DHKP-C bu yolla ciddi gelir elde ediyor. Örgütler kaçak yollardan götürdükleri bu kişilere saklanmaları için güvenli mekânlar ve iş bularak kaçakları birer örgüt elemanı haline getiriyor. Bu kişilerin yasal oturma izni almasının ardından örgütler bu defa aynı kişilerden “aidat” adı altında haraç topluyor. Uzmanlar son dönemde yaşanan ilginç bir noktaya daha dikkat çekiyor: “Avrupa ülkeleri bugün örgüte sadece terörist olduğu için değil; göçmen kaçakçılığı limitlerini doldurduğu için de tavır alıyor.”
    <br/>
    <br/>
    Geri göndermek yakalamaktan daha masraflı
    <br/>
    <br/>
    Bir taraftan Batılı ülkelerin baskısı diğer taraftan da kaynak yetersizliği ile boğuşan Türkiye, her şeye rağmen sorunun çözümü için kalıcı adımlar atmaya çalışıyor. Komşularından hiçbirinin bu suçla mücadele etmemesi ve bu suça göz yumması Türkiye’nin mücadelesini sekteye uğratıyor. Bir Dışişleri yetkilisi “Ülkelerinde yaşanan istikrarsızlık ve çatışmalar nedeniyle yollara dökülen yüz binlerce insanı engellemek, insanî şartlarda muhafazasını sağlamak ve geri göndermek sadece Türkiye’nin görevi değil.” diyor. Bakanlık yetkilisinin de belirttiği gibi yakalananların muhafazası ve insanî ihtiyaçlarının karşılanması giderek büyüyen bir sorun haline geliyor. Ayrıca birçok mültecinin ve yasadışı göçmenin uyruğuna tabi olduğu ülkenin ülkemizde diplomatik temsilciliğinin bulunmaması nedeniyle sınır dışı işlemleri uzadıkça uzuyor. Bu dönem süresince mültecilerin konaklama ve günlük iaşe ücretleri Maliye Bakanlığı tarafından İçişleri Bakanlığına aktarılan bütçeden karşılanıyor.
    <br/>
    <br/>
    Mültecilerin haklarını düzenleyen 1951 tarihli Cenevre Sözleşmesi’ni Kongo ve Madagaskar’la ‘coğrafi sınırlama’ şerhi düşerek kabul eden Türkiye, bu sayede son yıllardaki büyük göç dalgalarını en az zararla savuşturdu.  Türkiye’nin yasadışı göçü engellemesini isteyen Avrupa ülkeleri, bir taraftan da Asya ve Afrika’dan iltica amaçlı başvuruları da kabul etmesi gerektiğini savunuyor, devlet ise bunu kabul etmiyordu. AB uyum süreci kapsamında kabul edilen “Ulusal Programa” bağlı olarak hazırlanan yeni eylem planı ile Türkiye’nin iltica, göç ve yabancılarla ilgili düzenlemeleri AB ile uyumlu hale getiriliyor. Bu plana göre 2012 yılına kadar Türkiye hazırlıklarını tamamlayarak Cenevre Sözleşmesindeki çekincelerinden vaz geçecek. Bu durumda doğu ülkelerinden gelen sığınmacıları kabul etmek  zorunda kalacak olan Türkiye hem transit hem de hedef ülke olma tehlikesiyle karşı karşıya kalıyor.
    <br/>
    <br/>
    Sınır muhafızları geliyor
    <br/>
    <br/>
    Bütün bu gelişmelerin ışığında yasadışı göçle mücadele stratejisini yeniden belirleyen İçişleri Bakanlığı suçla mücadelede geri adım atmamakta kararlı. Bakanlık bu anlamda ilk olarak Kaçakçılık ve Organize Suçlarla Mücadele (KOM) Daire Başkanlığı bünyesinde bir “Göçmen Kaçakçılığı Çalışma Grubu” oluşturdu. Bu çalışmanın ardından bakanlığın özel onayı ile İstanbul Malî Şube Müdürlüğü bünyesinde “Göçmen ve İnsan Kaçakçılığı Büro Amirliği” kuruldu. Yabancılar, Malî, Asayiş, KOM ve İstihbarat Şube Müdürlükleri’nin katılımıyla oluşturulan özel birim kısa zamanda özellikle organizatörleri hedef alan başarılı operasyonlara imza attı. Yine Jandarma Genel Komutanlığı bünyesinde “Göçmen Kaçakçılığı ve İnsan Ticareti ile Mücadele Timi” oluşturularak sınır bölgelerinden yapılan girişler mercek altına alındı. Milli İstihbarat Teşkilatı’nın (MİT) da bu konuda görev yapan bir birimi bulunuyor.
    <br/>
    <br/>
    Suçla mücadele kapsamında göçmen kaçakçılığına yönelik cezalar da ağırlaştırıldı. Yürürlüğe giren yeni TCK’nın 79. maddesiyle insan kaçakçılığı yaptığı tespit edilen kişiler hakkında 3 yıldan 8 yıla kadar hapis ve 10 bin güne kadar adlî para cezası uygulanıyor.
    <br/>
    <br/>
    Hükümet, alınan tüm bu önlemlerin yanı sıra sorunun çözümü için bir master plan üzerinde çalışıyor. Yeni Milli Güvenlik Siyaset Belgesi’nde (MGSB) Türkiye’ye yönelik tehditlere “Yasadışı Göç ve İnsan Kaçakçılığının” da eklenmesi bu yolda atılan önemli adımlardan biri olarak görülebilir. Bunun dışında sınır ve sahillerin güvenliğinin sağlanması için başlatılan “Entegre Sınır Yönetimi Projesi” için de düğmeye basıldı. 2006’dan itibaren hayata geçirilecek olan projeyle öncelikle İçişleri Bakanlığı bünyesinde yeni bir birim oluşturulacak. Sınır Emniyeti Genel Müdürlüğü adını taşıyacak yeni biri ‘Sınır Muhafızları’ olarak isimlendirilen sınır polislerinin sevk ve idaresini üstlenecek.
    <br/>
    <br/>
    ‘Sınır Muhafızları’ Emniyet Genel Müdürlüğünün uzman personeli ile Jandarma, Kara Kuvvetleri ve Sahil Güvenlik Komutanlığı’nın sınır birliklerinin birleştirilmesiyle kurulacak.  Halen Rusya Federasyonu, ABD ve Finlandiya’da uygulanan sınır muhafızları uygulaması yasadışı göçle mücadelede önemli rol oynayan birimlerden birisi olarak kabul ediliyor. Sınır muhafızları, sınırlardaki mal ve insan hareketlerinin kontrolüne imkan sağlayan ve yarı-askeri niteliğe haiz, ancak doğrudan İçişleri Bakanlığı’na bağlı bir organizasyon olarak teşekkül ediliyor. Sayıları 50-100 bin arasında değişecek olan bu birim olağanüstü durumlarda askerî birlik olarak TSK’nın emrine verilebiliyor. Ayrı bir yapılanması ve komutanı olan sınır muhafızları Emniyet ve jandarmanın dışında yeni bir örgütlenme olarak yapılandırılacak. Uzmanlar alınan güvenlik önlemleri ve örgütlenme dışında kaynak ülke olarak tanımlanan fakir ülkelerin ekonomik durumlarının düzeltilmesinin de zorunluluğuna dikkat çekiyor. “Finansal terör son bulmadan, terör son bulmaz.” diyen bir güvenlik yetkilisinin de belirttiği gibi ekonomik kalkınma gerçekleşmeden göçü engellemek de mümkün değil.
    <br/>
    <br/>
    Uluslararası Göç Örgütü (IOM) Türkiye Misyon Şefi Marielle Sander-Lindstrom yasadışı göçle mücadelenin Türkiye’nin tek başına altından kalkabileceği bir sorun olmadığını vurguluyor. “Bu bölgesel bir sorun. Ancak komşu ülkelerin işbirliği yapmasıyla engellenebilir.” diyen Lindstrom, Türkiye’nin IOM ülkeleri içinde en etkin çalışma yürüten ülkelerden birisi olduğunu söylüyor.
    <br/>
    <br/>
    Uluslararası göç bugün dünyanın karşılaştığı en önemli sorunlardan biri. Her yıl yarım milyon insanın yasadışı yollardan ABD’ye ve AB’ye giriş yapmaya çalıştığı önemli bir sorun. Bir Dışişleri Bakanlığı yetkilisi yasadışı göç konusunda bugüne kadar karanlıkta kalan bir noktaya dikkat çekiyor. “AB ve Amerika’nın en büyük korkusu bir sabah Çinlilerin kıyılarına yığıldığını görmektir. Bundan endişe ettikleri için ülke şirketlerinin üretim tesislerini Çin’e kaydırmasına sesini çıkarmıyorlar.”
    <br/>
    <br/>
    <br/>
    <br/>
    <br/>
    <br/>
    <br/>
    GÖÇ VEREN ÜLKELERİN EKONOMİLERİ
    <br/>
    <br/>
    Kişi başına	Yoksulluk Sınırının
    <br/>
    milli gelir 	altındaki nüfus (%)
    <br/>
    <br/>
    Moldova	750	80
    <br/>
    Afganistan	252	55
    <br/>
    Gürcistan	744	54
    <br/>
    Azerbaycan	3800	49
    <br/>
    Romanya	2000	45
    <br/>
    Bangladeş	400	40
    <br/>
    İran	7000	40
    <br/>
    Filistin	550	40
    <br/>
    Pakistan	2100	35
    <br/>
    Ukrayna	1500	31
    <br/>
    Irak	1600	30
    <br/>
    Rusya Fed.	4000	25
    <br/>
    Bulgaristan	6200	13
    <br/>
    Kaynak: CIA Genel Görünüm, IMF, Dünya Bankası
    <br/>
    <br/>
    <br/>
    <br/>
    <br/>
    <br/>
    SAHTE OLAN PASAPORTA GERÇEK ViZE ALINAN TEK ŞEHİR
    <br/>
    <br/>
    İstanbul’da görüştüğümüz bir kaçakçı, İstanbul’un insan kaçakçılığındaki kilit rolünü şu sözlerle anlatıyor: “İstanbul kaçak göç için merkezi konumda. Gitmek istediğiniz ülke neresi olursa olsun mutlaka İstanbul’a uğramak zorundasınız. Yolculuk için gereken tüm evraklar ve geçiş belgeleri burada temin edilir. Sahte pasaportlarla bile gerçek vize alınabilen yegâne şehir burasıdır. Aklınıza gelen herkes işin içindedir. Jandarma, polis, gümrük muhafaza, sahil güvenlik, elçiliklerdeki vize görevlileri hatta üst düzey görevliler bile... Netice itibarıyla bu işler derin işler! Bu insanların onayı olmadan binlerce insanı nasıl taşıyacaksınız.”
    <br/>
    <br/>
    <br/>
    <br/>
    YAKALANANLARIN BELİRGİN GENEL ÖZELLİKLERİ
    <br/>
    <br/>
    Çoğunluğu erkek, yaşları 20 ila 29 arasında, kendi ülkesinde meslek sahibi ve belirli bir sosyal statüye sahip. Eğitimleri ortaokul veya lise düzeyinde. Geldikleri ülkelerde aylık gelirleri 100 ila 350 dolar arasında değişiyor. Kendi ülkelerine geri dönmeyi asla istemiyorlar. Geri gönderildiklerinde başka yollarla şanslarını yeniden deniyorlar. Göçmen mafyası yakalanıp sınır dışı edilenlerden ikinci denemelerinde bir kez daha para istemiyor; ilk seferden sonraki denemeler ücretsiz.
    <br/>
    <br/>
    Organizatörlerin özellikleri
    <br/>
    <br/>
    İnsan kaçakçılığı faaliyetini yürütenlerin büyük bir bölümü görünürde ticaretle uğraşıyor. İkinci bir iş gibi gözüken insan kaçakçılığı ise onların asıl gelir kaynağı. Tek seferde kırk kişiyi yurtdışına kaçırmayı başaran bir organizatör bu işten 80 ila 150 bin dolar arasında değişen bir kazanç elde ediyor. Tüm masraflar düştükten sonra organizatörün eline toplam gelirin yüzde yirmi beşi geçiyor.
    <br/>
    <br/>
    <br/>
    <br/>
    <br/>
    <br/>
    HAYATLARI YOLDA BİTİYOR
    <br/>
    <br/>
    1993’ten beri 2 binin üzerinde göçmen yasadışı yollarla Avrupa’ya gitmek isterken hayatını kaybetti. Amerika ile Meksika’yı ayıran 3 bin 200 kilometrelik sınırda da yine her gün bir insan hayatını kaybediyor. Gözetleme kuleleri, dikenli teller, termal kameralar ve tuzaklarla dolu sınırdan her şeye rağmen geçmek isteyenler bu sefer de sınır muhafızları veya Teksas polisinin kurşunlarına hedef oluyor. Yoksulluğa her yıl 10 milyon yeni insan ekleniyor. Bunun doğal sonucu olarak her yıl yüz binlerce insan evlerini ve ailelerini, daha iyi bir hayat aramak için terk ediyor.
    <br/>
    <br/>
    <br/>
    <br/>
    <br/>
    <br/>
    iNSAN KAÇAKÇILARININ FiYAT LiSTESi
    <br/>
    <br/>
    Avrupa (Karayolu)          2,5-5 bin dolar
    <br/>
    Avrupa (Denizyolu)            4-6 bin dolar
    <br/>
    İngiltere                       8 - 10 bin dolar
    <br/>
    ABD                           15 - 20 bin dolar
    <br/>
    Kanada                      10 - 15 bin dolar
    <br/>
    Avustralya                  12 - 15 bin dolar
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22384), [web.archive.org (arşiv bağlantısı)](http://web.archive.org/web/20070405080745/http://aksiyon.com.tr:80/detay.php?id=22384)
