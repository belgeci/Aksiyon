# Yeni Papa kim olacak?

*İbrahim Kaya 2005.04.04*

<div>
 <font>
  <img border="0" height="1" src="/web/20050904124846im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050904124846im_/http://www.aksiyon.com.tr/resim/539/30.jpg" vspace="5"/>
  </p>
 </font>
 <font class="content">
  VATİKAN - Dünya katoliklerinin ruhani lideri Papa II. John Paul ağır hasta. 84 yaşındaki Papa, 2000 yıllık kilise tarihinin en uzun görev yapan kişisi. Ağır sağlık sorunlarına rağmen şimdiye kadar görevini bırakmadı. Şimdi dünyadaki hemen herkes yerine kimin geleceğini merak ediyor.
 </font>
 <p>
  <font class="content">
   Dünya Katoliklerinin ruhanî lideri Papa II. John Paul, ağır hastalıklarla pençeleşiyor. Ha öldü ha ölecek şeklinde hakkında yapılan bütün yorumlara rağmen istifa etmekten kaçınıyor. Esas adı Karol Wojtlya olan Papa II. John Paul, Polonya asıllı. Katolik dünyasının 264’üncü papası olan John Paul, kolay kolay pes etmeyen bir karaktere sahip. 2000 yıllık kilise tarihinin en uzun süre görev yapan kişisi. Aynı zamanda, 100’den fazla ülke ile en çok gezen papa unvanına da sahip. 84 yaşındaki Papa II. John Paul’ün görevde iken ölme arzusu var, bu yüzden sağlık sorunları sebebiyle istifa etmediği iddia ediliyor.
   <br>
    <br>
     Aslında, bu isteğinin önünde hiçbir engel yok; çünkü papayı görevden azletmek hiçkimsenin yetkisinde değil. Tanrı’nın yeryüzündeki temsilcisi kabul edildiğinden dünyada üstü sayılabilecek ne bir kurum ne de bir kişi var. Kendisi sadece Tanrı’ya karşı sorumlu. Katolik Kilise kanununa göre, papa hür iradesi ile gerekli gördüğünde görevinden vazgeçebilir. Bu durumda istifasını kabul edecek bir merci de yok aslında. Ama böyle bir görev bırakma halinde aday kardinaller, kendi aralarından bir papa seçmek için harekete geçme imkanına kavuşuyorlar.
     <br/>
     <br/>
     Papa II. John Paul, şubat ayı başında kalp ve nefes alma sorunları sebebiyle hastaneye kaldırılmış ve başarılı bir ameliyat geçirmişti. Parkinson hastası da olan papa, geçmişte tümör de aldırmıştı. Katolik Kilise Kanunu’na göre, papa konuşamayacak hale gelse bile görevini bırakmak zorunda değil. Çünkü konuşamayan bir papa sadece ayin yönetemez; ama Kilise’yi yönetebilir. Kilise tarihinde Papa II. Paul’den önce de benzer vakalar yaşanmış. Örneğin Papa 13. Leon, 92 yaşına kadar papalık yapmış ve ömrünün son zamanlarında bir odadan diğer odaya ancak kucaklanıp götürülebiliyordu. Ama aklı başındaydı. Papa 11. Pius ise ömrünün sonuna doğru sık sık unutmaya başlamış, daha önce verdiği emirleri yerine getiren etrafındaki insanlara sonra o işi yaptıkları için bağırıp çağırır hale gelmişti.
     <br/>
     <br/>
     Papa II. John Paul’un de yakın zamana kadar gününün sadece 3 saatini çalışmaya ayırabildiği bildiriliyor. Kendisine gelen dosyaları yakından incelemesi ve bir karar vermesi mümkün görünmüyor. Tabii ki bu işleri, kendisine en yakın olan güvendiği kardinallere havale etmiş durumda. Vatikan’a yakın kaynaklar Papa’nın yerine Vatikan gemisinin dümeninde 4 kardinalin oturduğunu belirtiyorlar. Papa’nın yönetimle ilgili yetkileri Devlet Genel Sekreteri Kardinal Angelo Sodano ve onun sağ kolu olarak bilinen Kardinal Giovanni Battista Re tarafından kullanılıyor. Kilise doktrininin bekçiliği ise Kardinal Joseph Ratzinger ve Kardinal Camillo Ruini tarafından yapılıyor. Bu arada Polonyalı özel sekreteri Monsenyör Stanislaw Dsiwisz’in etkisini de unutmamak lazım.
     <br/>
     <br/>
     Buna rağmen Papa’nın sağlık durumu, Kilisenin üst düzey hiyerarşisi içinde görüş ayrılıkları olduğunu gün yüzüne çıkardı. Basın mensuplarının Papa’nın istifası ile ilgili ısrarlı sorularından sonra Vatikan Devlet Sekreteri Kardinal Angelo Sodano, “Bu konuyu Papa’nın vicdanına bırakalım. Papa, Kilise’yi herkesten daha çok seviyor. En doğru kararı o verecek.” dedi. Kardinal Sodano, kabaca ifade edecek olursak, Papa vefat edinceye kadar beklemeliyiz görüşünü savunan kardinallerin düşüncesini dile getiriyor.
     <br/>
     <br/>
     Medya 1997’den beri ölüm nöbetinde
     <br/>
     <br/>
     Ancak, Kilise hiyearşisinde Papa’nın bir an önce istifa etmesi gerektiğini düşünüp konuya gerçekçi yaklaşan bir kesim de var. Bu kesim 5 kıtaya yayılmış, 1 milyardan fazla müntesibi olan, yüzlerce üniversite, hastane, yardım kuruluşu, okul ve kreşlere, ayrıca bir banka ve bir radyoya sahip olan Kilise’nin neredeyse “yatalak” sayılabilecek bir kişi tarafından yönetilmesini doğru bulmuyor. Yani kararları önüne konulan dosyaları inceleyip değerlendiren bir papanın vermesi yerine, Kilise’nin kaderinin bir öğle yemeği sonrası önüne konulan dosyalara iyi niyetle olur veren yaşlı ve hasta bir papanın elinde olmasını yanlış buluyorlar.
     <br/>
     <br/>
     Papa’nın sağlık durumuyla dünya medyası da çok ilgili. Bundan dolayı, dünyanın önde gelen medya kuruluşları Papa’nın vefatı yakın diyerek 1997’den beri Vatikan çevresindeki otel ve bina çatılarına kira ödeyip duruyor. Dünya medyasının bu kadar ilgi göstermesinin altında Vatikan’ın sahip olduğu siyasi güç bulunuyor. Katolikler, dünya nüfusunun sadece 6’da biri; ama Vatikan’ın siyasi ağırlığı bu orana göre daha fazla. Hükümetler de bunu iyi biliyor. Dolayısıyla yapılacak yeni papalık seçiminde (Conclave) dünyanın siyasi merkezlerinin bir ağırlığa sahip olacağı inkar edilemez. Örneğin, 1978’de Polonyalı Papa Wojtlya’nın seçilmesini sadece Polonya’nın sosyolojik olarak güçlü ve dinamik bir Katolikliğe sahip olması ile açıklanmıyor. Soğuk Savaş’ın hüküm sürdüğü o yıllarda Washington ve Bonn (Federal Almanya’nın başkenti) Wojtlya’nın papa seçilmesini, o zamanki komünist kale içinde bir delik oluşturacağı düşüncesiyle desteklemişti. Nitekim Papa, en son çıkan kitabında kendisine Mayıs 1981’de suikast girişiminde bulunan Mehmet Ali Ağca’nın Doğu Bloku komünist ülkelerinin piyonu olduğunu düşündüğünü dile getiriyor. Doğu Bloku’nun dağılması ile II. Paul, ‘komünizmi yıkan papa’ olarak anılmaya başlandı.
     <br/>
     <br/>
     Katoliklik değerlerine candan bağlı; ama aynı zamanda yeniliğe ve farklılığa açık Papa II. John Paul’un belki de en büyük başarısı, kiliseyi birlik içinde tutarak değiştirebilmesi. “Kilise yanılmaz, hata yapmaz” şeklindeki bir inanışla yetişen Katoliklerin zihinlerinde, “Hayır, biz de hata yapabiliriz, zaten yaptık da.” diyerek bir devrim meydana getirdi. Papa başta Yahudilerden olmak üzere Kilise babalarının tarih boyunca yaptığı hatalardan dolayı kamuoyu önünde defalarca özür diledi ve bunu yaparken de asla tereddüt etmedi. Aleyhte kampanyalarda kullanılacağını bilmesine rağmen Engizisyon Mahkemeleri hakkındaki Vatikan arşivlerini açtırdı. Gerçeklerin olduğu gibi gün yüzüne çıkmasını engellemek için kutsal ve sır gibi kavramların arkasına sığınmadı.
     <br/>
     <br/>
     Gruplar şimdiden kulis yapmaya başladı
     <br/>
     <br/>
     Yeni papanın seçiminde dünya siyasi dengelerinin yanı sıra kilisenin 21’inci Yüzyıl stratejisinin de etkili olacağı açık. Papalık seçiminde oy kullanma hakkı bulunan 50’den fazla ülkeden 125 kardinal var. Dolayısıyla yeni papa, az sayıdaki kardinal tarafından seçilecek. Yeni papayı belirlemede, yasak olmasına ve çirkin görülmesine rağmen şimdiden harekete geçen grupların etkili olacağı tahmin edilebilir. Bu noktada Latin Amerikalı kardinallerin harekete geçtikleri ve seslerini duyurmaya çalıştıkları belirtiliyor. Latin Amerikalı kardinallerin, 62 yaşındaki Honduras Başpiskoposu Kardinal Oscar Rodriguez Maradiaga için kulis yaptıkları söyleniyor. Latin Amerika’nın en büyük özelliği ise dünyada en fazla Katoliğin yaşadığı ülkelerin buralarda olması. Brezilya’da 156 milyon, Meksika’da 99 milyon Katolik yaşıyor. Buna karşılık son dönemde Katolikliğin en çok mesafe katettiği Afrika kıtası da bir papa çıkarmak için çalışıyor.
     <br/>
     <br/>
     Uzun yıllar Papalığın Dinlerarası Diyalog Konseyi Başkanlığını yapmış Nijeryalı Kardinal Francis Arinze, Afrika’nın en büyük papa adayı. 72 yaşındaki Kardinal Arinze’nin seçilmesi halinde Vatikan’da ilk defa siyah bir papa yönetime geçmiş olacak. Bu durumun Afrika’daki misyonerlik hareketlerine büyük bir güç katacağı su götürmez bir gerçek. Irak savaşı nedeniyle Vatikan’la arası limoni olan ABD’nin ise Washington Katolik Üniversitesi’nde hocalık yapmış, halihazırda Vatikan’da Papalığın Ekumenizmi Destekleme Konseyi Başkanlığı’nı yürüten Alman Kardinal Walter Kasper’a sıcak baktığı ve Başkan Bush’un bu arzusunu Amerikan Katolik çevrelerinde dile getirdiği belirtiliyor. Bu arada Ortodoks Rusya’nın ve Vatikan’a ev sahipliği yapan İtalya’nın da bu konuda söyleyecekleri olduğunu unutmamak lazım.
     <br/>
     <br/>
     Arap ülkelerinin ise daha önce Milano Başpiskoposluğu yapan ve hayatına Kudüs’te devam eden Kardinal Carlo Maria Martini’ye Yahudilere yakın olduğu gerekçesiyle soğuk baktıkları da konuşuluyor.
     <br/>
     <br/>
     DUMAN YÜKSELİYORSA BİL Kİ PAPA HÂLÂ SEÇİLEMEMİŞTİR
     <br/>
     <br/>
     İtalya’nın Viterbo şehrinde 1271 yılında yapılan papa seçimlerinde Papa 10. Gregory’nin seçilmesi 2 yıl 9 aydan fazla bir zaman sürünce seçimde oy kullanma hakkı olan kardinallerin işi hızlandırmaları için bazı kısıtlamalar konulmuş ve bugün dahi genel hatlarıyla geçerliliğini koruyan ‘Conclave’ sistemine geçilmiş. Conclave, Katolik literatürüne göre kardinallerin aralarından bir kişiyi papa seçmeleri için özel hazırlanan kapalı oda veya salon demek. ‘Conclave’ resmi olarak papanın ölümünün onuncu gününün akşamı açılıyor. Yeni papa seçilene kadar kardinaller hastalık gibi özel durumlar hariç kesinlikle Conclave’dan çıkamıyor. Conclave’da bulunan kardinallerin dışarıyla haberleşmesi veya dışardan bir kişinin içeriye mesaj göndermesi şiddetle yasaklanmış. Conclave kurallarını ihlal eden kardinallere, Hıristiyanlıktan aforoz edilmeye kadar uzanan caydırıcı cezalar konulmuş.
     <br/>
     <br/>
     Eğer kardinaller Conclave’ın resmi olarak açılmasından sonraki ilk 3 günde bir neticeye ulaşamazlar ise dördüncü günden itibaren 5 gün süreyle öğle ve akşam yemeklerinde sadece tek tabak yemek yiyebiliyorlar. Yine netice alınamazsa geri kalan günlerde kardinaller artık sadece ekmek, şarap ve su ile iktifa etmek zorunda bırakılıyor. Sistem etkili olmalı ki uygulamaya girdiğinin ilk yılı papanın seçilmesi sadece 1 gün sürmüş. Mevcut Polonyalı Papa’nın seçilmesi 2 gün, halefi Papa 1’inci John Paul’un seçilmesi ise bir gün sürmüş.
     <br/>
     <br/>
     Papalık seçiminde oy verme işlemi Vatikan’daki Sistina Şapeli’nde sabah ve akşam olmak üzere günde iki defa yapılıyor. Ortalama 2-3 saat süren seçimlerden bir netice çıkmaması halinde oy pusulaları saman sapı ile karıştırılıp yakılıyor ve çıkarılan kalın duman ile dışardakilere hâlâ yeni bir papanın seçilemediği mesajı veriliyor. Kardinallerin yeni bir papa seçmeleri halinde ise Conclave kapıları açılıyor ve yeni papanın ismi San Pietro Kilisesi’nin meydana bakan balkonunda veya kilisenin içinde kamuoyuna ilan ediliyor.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20050904124846js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20742&yorum_id=1), [web.archive.org (arşiv bağlantısı)](http://web.archive.org/web/20050904124846/http://www.aksiyon.com.tr:80/detay.php?id=20742&yorum_id=1)
