# Oda TV’ye virüs belgelerden sonra gelmiş

*Abdulkadir Argıllı 2012.09.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Oda TV davasından beklenen TÜBİTAK raporu şunları söylüyor: 1) Belgeler bilgisayara virüsten bir yıl önce gelmiş. 2) virüslerin tartışılan dosyaları yüklediğine dair iz yok. 3) Dosyalar maille değil başka aktarma usülleriyle yüklenmiş.
  </font>
 </div>
 <div id="newsText">
  <font class="detail-text">
   <p>
    İnternet haber sitesi Oda TV’nin Ergenekon’un medya ayağı olduğu iddiasıyla açılan davada önemli bir aşama katedildi. Sanık avukatlarının ısrarla dile getirdiği ‘dijital veriler virüsle gönderildi, sonradan yerleştirildi’ savunmasına karşılık İstanbul 16. Ağır Ceza Mahkemesi, TÜBİTAK’tan bilirkişi raporu istemişti. Rapor mahkemeye ulaştırıldı. Peki, konu hakkında yazılmış en kapsamlı bilirkişi raporu olma özelliği taşıyan metin, avukatların ‘belgeler bilgisayarlara virüslü e-posta ile gönderildi’, ‘usulsüz polis aramaları esnasında hard disklere belge koyulmuş olabilir’ gibi iddialarına dair ne söylüyor? Sıcağı sıcağına basın açıklaması yapan Oda TV avukatlarından Hüseyin Ersöz, “Belgelerin bu bilgisayarlarda oluşturulduğuna, değiştirildiğine, açıldığına ilişkin bulguya rastlanamamıştır.” ifadesinden hareketle, iddianamenin çürüdüğünü ilân etti ve tahliye istedi. TÜBİTAK’ın rapor vermesine şiddetle karşı çıkan, tarafsız olamayacağı iddiasında bulunan Ersöz’ü, bu kadar net bir yargıya vardıran şey neydi?
    <p>
     3 uzmanın imzasını taşıyan bilirkişi raporunda, sanık avukatlarının 2 temel iddiası kesin bir dille çürütülüyor. Polisin dijital veriler üzerinde yaptığı imaj alma (delil toplamak amacıyla verilerin birer örneğini çıkarma) işleminin, uluslararası alanda geçerli olan araç ve yazılımlarla, usulüne uygun yapıldığı net şekilde ifade ediliyor. Rapor, ‘arama esnasında polis bilgisayarlara delil koydu’ iddiasının aksini ispatlayarak, töhmet altında kalan Emniyet teşkilatını aklıyor. Ergenekon’un medya yapılanmasının yeni dönem stratejisini içeren ‘Ulusal Medya 2010’ isimli belgenin de olduğu dokümanların operasyondan çok önce (2010 içinde) sanıkların bilgisayarlarına yüklendiği gerçeği zaten bunu destekliyor. Üstelik bulgulara göre söz konusu belgeler e-mail yoluyla değil, USB, DVD gibi bir aracı ile bilgisayarlara aktarıldı. Bu durumda ‘polis delil koydu’ tezi iki yönden de çürütülmüş oldu.
     <p>
      Raporda net şekilde ortaya konan bir diğer husus, belgelerin bilgisayarlara e-postayla gönderildiği iddiasına ilişkin. Yapılan incelemelere göre, hard diskler üzerinde çok sayıda ‘Trojan’ türü virüs bulundu. Bunlar her bilgisayarda bulunabilecek ve uzaktan dosya gönderme kabiliyeti olmayan virüslerdi. Uzaktan dosya gönderme niteliği olan ‘Ataturk_Ekrankoruma.scr’ ve ‘Duyuru.pdf’ isimli virüsler ise bilgisayarda hiçbir zaman açılmadı, dolayısıyla etkin olmadı. basinbirimi@chp.org.tr, disk@disk.org.tr, info@leman.com.tr adreslerinden barist@odatv.com adresine gelen e-postalar yoluyla bulaşan bu zararlı yazılımlar, e-posta sağlayıcısı tarafından engellendi ve hiçbir zaman aktif olmadı. Açık ifadesiyle, Oda TV’de, sanıklar Barış Pehlivan ve Müyesser Uğur Yıldız’a ait bilgisayarlara, dışarıdan sahte delil gönderilmiş olması teknik olarak imkânsız. Bu durumu daha da net ortaya koyan diğer nokta, iddianamedeki isnatlara delil teşkil eden ‘Nedim.doc’, ‘Ulusal Medya.doc’, ‘Abdulkadir Aygan.pdf’, ‘Fabrikatör.doc’ gibi dosyaların 2010 tarihinde oluşturulmuş olması; buna karşılık, tespit edilen virüslerin ise 2011 tarihinde bilgisayarlara girmeye çalışması.
      <p>
       TÜBİTAK raporunda, mahkemenin sorusu üzerine, sanık avukatlarının daha önce Yıldız Teknik Üniversitesi (YTÜ) ve Boğaziçi Üniversitesi’nden aldığı mütalâalar da değerlendiriliyor. Avukatların “iddianameyi çürüten bilimsel rapor” nitelemesiyle yargılama gündemine sıkça taşıdığı 16-22 Aralık 2011 tarihli YTÜ raporu hakkında, “Yıldız Teknik raporlarında bahse konu dosyaların zararlı yazılımlar ile gönderilmiş olduğuna dair delil olarak sunulan bulguların tamamına yakını adli analiz kaideleri içinde yeterli ve doğru değildir.” şeklinde oldukça sert bir eleştiride bulunuldu. YTÜ’ye ait raporda yer alan “bilgisayarlardaki dosyalar virüsle silindi” iddiasına karşı çıkan TÜBİTAK uzmanları, “İlgili dosyaların silinmesinde herhangi bir zararlı yazılımın rol oynadığını mütalaa etmek mümkün değildir.” yorumunu yaptı. Olağan bazı kullanıcı hareketlerinin, YTÜ raporunda “virüs faaliyeti” olarak nitelendiğinin altı çizildi. Boğaziçi Üniversitesi raporu da, adli analiz için geçerliliği olmayan “Active Undelete” isimli yazılımı kullandığı için eleştirildi. Bu yazılımın silinmiş dosyalar üzerinde inceleme yapmak için yetersiz olduğu belirtilerek, Boğaziçi raporunun bazı dosyalar için verilen silinme zamanlarının gerçeği yansıtmadığı tespiti yapıldı.
       <p>
        Rapordaki çok ilginç bir başka husus, sanık avukatlarının tamamen kendi lehlerine olarak değerlendirdiği “Dosyaların bu bilgisayarlarda oluşturulduğuna, değiştirildiğine veya açıldığına ilişkin bir bulguya varılamamıştır.” ifadesi. Cümle “Dosyanın zararlı bir yazılım tarafından gönderildiğine veya değiştirildiğine dair bir bulguya rastlanmamıştır.” şeklinde devam ediyor; ancak avukatlar sadece ilk bölümü alıyor. Açık bir ‘cımbızlama’ girişimiyle karşı karşıyayız. Zira raporun 43. sayfasında ‘Koz.doc’ dokümanı için yer alan ifadelere tam metin üzerinden bakacak olursak, madalyonun diğer yüzü görülüyor: “İşletim sistemi izlerinin incelenmesi sonucunda dosyanın kullanıcı tarafından açıldığına dair bir bulguya rastlanmamıştır. Bu tür bir bulgunun bulunmamış olması bu dosyanın kullanıcı tarafından kesin olarak açılmadığı anlamına gelmemektedir. Dosyanın zararlı bir yazılım tarafından gönderildiğine veya değiştirildiğine dair bir bulguya rastlanmamıştır. Bu tür bir bulgunun bulunmamış olması bu dosyanın zararlı bir yazılım tarafından kesin olarak gönderilmemiş veya değiştirilmemiş olduğu anlamına gelmemektedir.” Aslında rapora imza atan 3 uzmanın yaptığı, kesin bir yargı oluşturulmasının mümkün olmadığını vurgulamak.
        <p>
         Peki, raporun sonuç bölümünde de vurgulanan bu belirsizlik, sanıkların suçsuzluğunu ispat etmeye yeter mi? Söz konusu belgelerin sanıkların bilgisayarından çıktığı kesin; belgelerin suç içerdiği tartışılmıyor bile; yüklemenin operasyon sırasında polis tarafından yapılmadığı şüpheye yer vermeyecek biçimde ortaya konuyor; zararlı yazılımların belgeler bilgisayara kaydedildikten bir yıl sonra geldiği de kayıt altında. Sanık avukatları tezlerini bir adım öteye taşıyarak, duruşmalarda sadece ‘sahte delil’ savunması yapmakla kalmayıp, ‘hiçbir dijital delil güvenilir değildir’ iddiasında bulunmuştu. Böylece delil tartışması, daha kaygan bir zemine çekilmiş oluyordu. Hukuk metinleri ve yüksek/uluslararası mahkeme içtihatları düzeyinde kendisine yer bulamayan bu anlayışa dayanak olaraksa, birkaç yerel mahkemenin kararları gösteriliyordu. Avukat Ersöz, “Hiçbir adli bilişim raporu net konuşmaz. Şüphe de sanık lehine yorumlanır.” sözleriyle bu görüşünü ortaya koyuyor. Yani hiçbir dijital verinin delil değeri hakkında net konuşulamayacak, hepsi şüpheli olacak, şüpheden de sanık faydalanacak. Bu anlayış dijital verilerin hiçbir şartta delil olamaması anlamına gelir. Sanal dünyanın hayatımızda giderek daha geniş yer kapladığı günümüzde çetelere ne kadar büyük bir ‘dijital hareket alanı’ açılmış olacağını görmek zor değil. Sanık avukatlarının ‘rapor yüzde 100 sanıklar lehine’ şeklindeki iddialı tezi bir yana, TÜBİTAK raporu, sanık avukatlarının virüs ve komplo gibi temel iddialarını net şekilde çürüttü. Oda TV sanıkları bilgisayarlarındaki belgelerin kendileri dışında bir irade tarafından yerleştirildiğini delillendiremedi. Virüsle geldiğini ispat edemedi. Son rapor, onların çok güvendiği iki raporu da ağır eleştirilerle hükümsüz hale getirdi. Cebinde suç aletiyle yakalananın ‘bu benim değil’ savunması ispatlanırsa işe yarar.
         <p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=82F319CE8E898AE13B8854A06D990097?newsId=33482), [web.archive.org (arşiv bağlantısı)](http://web.archive.org/web/20120918074339/http://aksiyon.com.tr:80/aksiyon/newsDetail_getNewsById.action;jsessionid=82F319CE8E898AE13B8854A06D990097?newsId=33482)
