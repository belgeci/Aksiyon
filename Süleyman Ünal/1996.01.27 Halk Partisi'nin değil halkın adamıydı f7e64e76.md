# Halk Partisi'nin değil halkın adamıydı

*Süleyman Ünal 1996.01.27*

<div class="pNewsDetailMainContent" itemprop="articleBody">
 Tek parti katılığını aşıp milletle kucaklaşması için CHP'ye getirmeye çalıştığı anlayış, aktif politik hayatının sonunu hazırlamıştı. İyi bir muhalif olarak anıyor tarih onu. Gerçekten de muhalefet edilmesine gerek duyduğu her düşünce ve davranış karşısında tavrını cömertçe ortaya koyuyordu. 20. yüzyılın büyük bir bölümüne şahitlik eden Kasım Gülek'le ölümünden bir müddet önce İstanbul'daki evinde konuşmuş ve daha sonrasında bu görüşmeleri detaylandırmak için sözleşmişti k. Araya önce başka işleri, daha sonra da rahatsızlığı girdiği için, iki kasetlik (iki saati aşkın) görüşmeden sonra Ankara'da böyle bir görüşme nasip olmadı.
 <br/>
 <br/>
 Çok yaşlı olmasına rağmen hadiseleri en ince ayrıntısına kadar hatırlıyordu. Başarılarla dolu bir yaşantısı vardı.
 <br/>
 <br/>
 Yılların verdiği tecrübeyi ve birikimi memleketine aktarma gayretini ömrünün sonuna kadar sürdürdü. Her kesimden insana sevgi ve hoşgörüyle bakıyordu. Bu ülkenin insanıydı onlar. Onları sevmeyip de kimi sevecektik. Devrin karikatüristlerinin çarıklı ve smokinli tiplemesinin yanında bugün Kasım Gülek'in en çok vurgulanan özelliği; genç- ihtiyar demeyip, parti ayırımıyapmadan neredeyse Türkiye nüfusunun yarısının elini sıkmış olmasıydı.
 <br/>
 <br/>
 Niçin ihtiyaç duymuştu buna? Gülek, sorumuzu şöyle cevaplıyordu: "Partimiz Cumhuriyet Halk Partisi idi, ancak halkın partisi değildi. Onu halkın partisi yapmak için gerekirse köy-köy dolaşıp el sıktım. Bizi karşısında gören köylünün yüzü gülüyordu. Adam yerine konmaktan memnun oluyordu. Çünkü adam yerine konmamışlardı. Bu millete hizmet etmek istiyorsan, politika yapacaksan tatlı canını zahmete sokacaksın, gerektiğinde çarığı giyeceksin."
 <br/>
 <br/>
 Hep yakın olduğu milletin sinesine defnedilen Gülek'e Allah(c.c)'dan rahmet diliyoruz.
 <br/>
 <br/>
 ADANA'DAN ISTANBUL'A
 <br/>
 <br/>
 - İyi bir eğitim aldığınızı biliyoruz. Bu nasıloldu. O dönemin Adana'sı böylesine bir eğitim verecek durumda mıydı?
 <br/>
 <br/>
 Vakit ı. Dünya Harbi... Bir yerden bir yere gitmek fevkalade zor. Babam karar vermiş, beni ve kardeşimi İstanbul'da en iyi okulda oku tae ak. O dönemin en iyi okulu Galatasaray Mektebi. Namı diğer Mekteb-i Sultaniye. Babamın bizi orada okutabilmesi için evimizi İstanbul'a getirmemiz lazım. Babam İttihat Terakki'nin ileri gelenlerindendi.
 <br/>
 <br/>
 Biz Adana'dan bütün eşyamızı getirdik. O zaman harp yılları, yiyecek yok. Dünya kadar da yiyecek getirmişiz. Bütün bunları babamın Şişli'de tuttuğu eve yığdık. Ev bir Alman'ın evi. Alman burada konsoloslukta memurmuş. Tayini Almanya'ya çıkmış. Kadın, evi eşyayla birlikte kiraya veriyor. Kadının bir genç kızıvar. Karı koca gidecekler, kız burada kalacak. O zaman bir yerde çalışıyordu. Babam dedi ki, sizin kiz, çocuklarıma Almanca dersi versin. Kız Alman, hoşuna gitti. Parayla ders verecek. Olur dedi. Her sabah gelsin 2 saat çocuklarıma Almanca dersi versin. İlk yabancı dille temasımız burada oldu. Kız gayet terbiyeli biri. Yalnız eski harfleri biliyoruz. Evvela Almanca harfleri, yani latin alfabesini bize öğretti.
 <br/>
 <br/>
 -İstanbul'da zorluk çekmediniz mi?
 <br/>
 <br/>
 Okulda başarılı olduk. Kısa zamanda çevremize insan toplamaya başladık. Ama ilk iş olarak şu dilimi düzelteyim dedim. Çocuklar bizimle alay ediyor. Haklılar da. İlk yapacağım şey "ka" diyebilmek. Biz kalın bir şekilde "ga" diyoruz. "Gardaşım" derdik. Her zaman "ka ka ka ..." diye söylenirdim. Rüyamda "ka" dermişim, annem uyandırırmış beni. Nihayet" ka" diyebildik. Gardaşımı nihayet "kardeşim" yaptık. Yıllar geçti, bir yerde sordular, sen bu kadar dil biliyorsun, en zoru hangisi dediler. Türkçe dedim. Ka deyinceye kadar neler çektim.
 <br/>
 <br/>
 - Galatasaray nasıl bir okuldu. Garipsediğiniz yönleri olmadı mı?
 <br/>
 <br/>
 Galatasaray Lisesi'nin ilk adı, Mekteb-i Sultan-i Şahane. Özel misyoner okulu. Fransız usulü özel giysilerimiz vardı. Yine Fransız usulü tanbur çalar, sıra olurduk; sırayla içeriye girerdik. Jtjnya Harbi, sene 1918. Babam çağır,,'eni, , Oğlum' dedi, 'bu harbi müttefikler, Amerikalılar sayesinde kazandı. Yarının dili İngilizce olacaktır. Seni Amerikan Koleji'ne göndereceğim, İngilizce öğreneceksin.' Daha çocuğum, 3. sınıfa gidiyorum. Robert Koleji'nde beni 1. sınıfa aldılar. Böylece Mekteb-i Sultani'yi terkettik, Robert Kolej'e girdik. Burası hakikaten babamın dediği gibi, Amerikan usulü. Hazırlık sınıfında okula başladım. Orada bakıyorlar, bu çocuk hangi sınıfa girebilir, kendi sınıfına girebilirse, o bir sene zarfında İngilizce öğrenebilir, o sınıfa girdim. Özel giysisi olmayan, tamburu çalmayan serbest okula.
 <br/>
 <br/>
 "GÜNALTAY BIZE MÜSLÜMANLlK DERSI VERIRDI"
 <br/>
 <br/>
 - İlk önce Almanca öğrenmenizin, İngilizce öğrenmenize etkisi oldu mu?
 <br/>
 <br/>
 Tabii. Faydası var. ilk Almanca çok verimli oldu. Fırsatlar gelince anında değerlendirmek lazım. Mekteb-i Sultaniye'de de faydalandım. Robert Koleji'nde de faydalandım. Robert Koleji'nde İngilizce tabii esas, ancak Fransızca da vardı. Almanca da vardı. Galatasaray'da böyle bir şey yok. Tevfik Fikret bizim Türkçe hocamızdı. Öyle adamlar bize ders veriyordu. O vakit Robert Koleji misyoner okulu diye açılmış. Bu nedenle çok az Türk gitmiş. 150 senelik okuL. Oradan mezun olan 10. Türk benim. Okulda İstanbul dışından hiç Türk yok. O zaman İstanbul dışındakilere taşralı derlerdi. Adana'dan Istanbul'a gelince taşralılıktan kurtulduk.
 <br/>
 <br/>
 - Robert Koleji nasıl bir okuldu?
 <br/>
 <br/>
 Robert Koleji'nde her gün 1 saat İncil okutuyorlar. Babam hafız-ı Kuran. Babama kimse Rıfat Bey demezdi, Hafız Bey derdi. Fevkalade dindar biriydi. Bunlar İncil okutuyor, oğlumun Müslümanlık tarafı ne olacak? Kafasından karar vermiş, araştırmış, genç doçent Şemsettin Bey'i (Günaltay) bulmuş. O her akşam gelir bana ve kardeşime Müslümanlık dersi verirdi.
 <br/>
 <br/>
 - Robert Koleji'nin Galatasaray Lisesi'ndenfarkı neydi?
 <br/>
 <br/>
 Robert Koleji'nde eğitim Galatasaray Lisesi'nden farklı, ezbercilik yok. Derste hocanın dediğini tekrarlarsan, kitaptakini ezberleyip söylersen katiyyen not vermezler. Sıfır alırsın. Hoca, 'Oğlum ben sana ezberle demedim. Git bir kitap daha oku' derdi. Her ders için birkaç kitap verirlerdi. Kütüphane açık, git aç oku. Robert'te bir süre okuduktan sonra hoca baktı benim ağzım laf yapıyor, dedi bana, 'Sana iki kitap ismi vereceğim, git kütüphanede buloku.' Anladıklarını gel sınıfta arkadaşlarına 5 dakika anlat. Kütüphaneye gittim, baktım iki tane kocaman kitap, düşündüm ben bunları nasıl okurum? O sırada kütüphane müdürü geldi yanıma sordu, 'Bunları ne yapacaksın?' Durumu anlattım. Dedi, 'Bak yavrum, kitabın başında fihrist var, kitabın içinde ne varsa orada yazar; en sonunda da aç, orda hülasa var, sen bunların ikisini de oku, aklında kalanları yaz bir kağıda bana getir, ben sana yardımcı olurum'. Yazdım, götürdüm, baktı 'Aferin, bak iyi yazmışsın, niye çekiniyorsun?' dedi. Gittim sınıf ta okudum. Hoca 'Aferin' dedi. Ben kolej de o ilk günden beri böyle konuşmaya alıştım. Yazmadan yalnızca başlıkları alarak konuşmayı, Meclis'e, halka hitap etmeyi Türk politikasına ben getirdim.
 <br/>
 <br/>
 CHURCHILL'DEN ÇOK ŞEY OGRENDIM
 <br/>
 <br/>
 Çok güzel konuşuyorsunuz; ama hiç yazmıyorsunuz. Hatıralarınızda olsun, başka yerde olsun kendi kaleminizle pek yazınız yok.
 <br/>
 <br/>
 Ben konuşurum. Çok da iyi konuşurum. Rahat konuşurum. Yazmak kolay Makineye okurum, ondan sonra ordan yazarım. Ama yazan konuşamaz. Yazanların yüzde 99'u konuşamaz. O başka bir yapıdır.
 <br/>
 <br/>
 - Bu alışkanlığı nasıl kazandınız?
 <br/>
 <br/>
 Bir gün Fransa'da bir toplantı var. Toplantı salonunun kapısını açıp içeri girdim, baktım içerde İngiliz Başbakanı Churchill oturuyor. Gittim yanına oturdum. Sen kimsin dedi. "Ben bir Türk bakanıyım dedim."
 <br/>
 <br/>
 "Niye geldin benim yanıma oturdun?" dedi. Dedim, "Sen dünya devlet adarnısın. Senden bir şeyler öğrenmek istiyorum."
 <br/>
 <br/>
 "N e öğreneceksin?" dedi. N asıl konuşuyorsun, nasıl hazırlanmışsın onu öğrenmek istiyorum dedim. Merin dedi. Ama burada öğrenemezsin, benim yazılı bir şeyim yok dedi. Dedim, not almışsınızdır. Ben satır başlarını bir kağıda yazarım, dedi. Baktım öyle... Tabii konuşma zamanı geldi. Çıktı konuştu. Çok güzel bir konuşma yaptı. Hakikaten her yaprağa bir ya da iki kelime yazmış. İçinde bazı cümleler var. Altını kırmızı ile çizmiş. Konuştu geldi, 'N asıl, bir şey öğrendi n mi?' dedi.
 <br/>
 <br/>
 Çok şey öğrendim, dedim.
 <br/>
 <br/>
 - Churchill'in içine düştüğü durum İsmet İnönü'nün DP kazanınca içine düştüğü durum gibi mi oldu?
 <br/>
 <br/>
 Chruchill çok olgun politikacıydı. Kaybettiğiniz vakit üzülmeyin, telkinini yapmıştım, yine de üzüldüler. Partilliler (CHP), biz kazanacağız havası içindeydi. Ben Kore'deydim. Seçim vakti geldim. Kore Cumhurbaşkanı bana yaptğım şeyler hakkında bir kağıt verdi. Getirdim İsmet Paşa'ya, aferin dedi. Çok başarılı omuşsun. Ben bunu imzalayayım da çocuklarına hatıra diye sakla dedi. İsmet Paşa seçimlerle ilgi düşüncemi sordu, Paşam dedim, bu seçimleri CHP Kaybedecek.
 <br/>
 <br/>
 Partiye gittim arkadaşlar oraya koskoca bir harita koymuşlar. Mavi kırmızı renklerle belirtmişler. Beldeleri kim kazanacak? Tabii harita kırmızı, yani biz kazanıyoruz. Yapmayın, etmeyin, bu böyle değil dedim. Dediler sen memleketinden uzak kaldın farkında değilsin. İsmet Paşa, bana gelen haberler kazanacağımız yolunda, dedi. Paşam dedim ben bir hatıramı anlatayım. Bizim partimizin müfettişieri var. Bu müfettiş de yakın arkadaşım. Seçimlerle ilgili rapor hazırlıyor. Raporda diyor ki Halk Partisi fevkalade kuvvetlidir. Ulan biliyorsun dedim, niye böyle rapor veriyorsun. Dedi ki; Halk Partisi burada zayıftır desem beni atarlar, başkasını getirirler. Ben bu işin içyüzünü biliyorum, sizin bildiğiniz gibi değil Paşam dedim. Neyse oldu bitti, seçimi kaybettik.
 <br/>
 <br/>
 - Sonra kurultayoldu. Kurultay seçim kaybedildi diye mi yapıldı?
 <br/>
 <br/>
 Evet.. Sonra kurultayoldu. Kurultaya gelen Halk Partililer ateş püskürüyorlar. Bizi niye bu hale getirdiniz. Kurultay şimdiki Resim Heykel Müzesi'nde oldu. O zaman halkevi idi. Orada yapıldı. İsmet Paşa Nihat Erim'i koluna almış geliyor. Kendi genel başkan, Nihat Erim'i de genel sekreter seçtirecek. Ben içeri girmedim. Kapının önünde gelenlerle konuşuyorum. Diyorlar ki, perişan olduk. Dedim yeniden kazanabiliriz. Halk Partisi yeniden halkın partisi olacak. Nasılolur bu dediler. Dedim Halk Partisi'ni halkın partisi yapacağım, seçin beni. Halk Partisi şimdiye kadar beyefendi partisiydi. Ben halkın partisi yapacağım. İsmimi kağıtlara yazdım. Kasım Gülek Genel Sekreter. Herkese dağıttım. Seçimleri ben kazandım. İlk defa İsmet Paşa'nın dediği olmuyordu.
 <br/>
 <br/>
 "ISMET PAŞA OLMASAYDI DEMOKRASI GELMEZDI"
 <br/>
 <br/>
 - İsmet Paşa ile aranızın açılmasının sebebi neydi?
 <br/>
 <br/>
 Şimdi şu konuda İsmet Pa. şa'nın hakkını teslim etmek gere. kir. İsmet Paşa olmasaydı Türki. ye'ye o vakit demokrasi girmezdİ. ıstişare yoluyla bu işi yaptı. Konu§" tuklarının çoğu; daha erken, biz da. ha hazır değiliz paşam dediler. Birbirimize gireriz, olmaz. Bana sordu. Şimdi zamanıdır girelim dedim. İsmet Paşa olmaz diyenlere cevap verdi: "Bakın" dedi "Ben askeri lisede okurken Türkiye'ye futbol yeni gelmişti. Biz maç yapardık. Maçı kaybedince karşı taraf ötekilere saldırırdı; ama şimdi böyle mi? Demokrasi de böyle olur. Birbirimizle mücadele olur. Hakkınız var bu böyle olacak."
 <br/>
 <br/>
 İkincisi, İkinci Dünya Harbi'ne girmememizde paşanın şahsı birinci decede etkilı olmuştur..
 <br/>
 <br/>
 - Peki neden aranız açıldı?
 <br/>
 <br/>
 İsmet Paşa'nın memleketine ettiği o iki iyi hizmettir. Ama tabiatı başkalarını çekemez, istemezdİ. Kendisinden sonra birisi gelsin, ona yardımcı olsun, bunu yapmaya eli varmazdı. Kendinden sonrası için kimseyi yetiştirmedi. Derdi, yalnız benim dediğim olacak. Kendi başına yetişene de engelolurdu. Söylediğinin tersini söyleyenlere kızardı, tabiatı öyleydi adamın. Ama o yalnız İsmet Paşa'ya mahsus değil; Türkiye'deki insanların yüzde doksan dokuz buçuğu böyledir. Hiç kimse kendisinden sonra adam yetiştirmedi. Celal Bayar yetiştirdi mi? Adnan Menderes kendi kendine çıktı geldi. Herkes hep öyledir.
 <br/>
 <br/>
 - Adnan Bey'in yetiştirdiği biri var mı?
 <br/>
 <br/>
 Yok. Celal Bayar, Adnan Bey yetiştirmedi. Adnan Bey de kendinden sonra kimseyi yetiştirmedi. Türkiye'de bu yok. Eski devlet adamları kendinden sonrası için yetiştirirmiş. Bizde bilakis yetişme kabiliyeti olanları ezmeye bakıyorlar. İsmet Paşa'nın beni ezmek istediği gibi. Bana olmayacak şeyi yapmıştı. Halk Partisi sıfır olmuştu. Partiyi canlandırdım. Parti hakikaten halkın partisi diye ortaya çıktı.
 <br/>
 <br/>
 - Çok gezdiğinizden size meteor diyorlar...
 <br/>
 <br/>
 Tabii, gayet tabii efendim. Olur mu bu, Halk Partisi'nin genel sekreteri gitmiş köylülerle yemek yiyor, diyorlar. Tabii yerim dedim. Çeşme başında üzüm peynir yerim, su içerim. Öbür tarafta ziyafet hazırlamışlar gitmem. Bu başka bir tutum. Politikada başka bir yürüyüş, halkın partisi olmak lazım.
 <br/>
 <br/>
 - O dönemdeki konuşmalarınıza baktık. Halkın size bakışı çok müsbet.
 <br/>
 <br/>
 Tabii, adamlar candan gelirlerdi. Benden buluyorlar. El sıkmayı ben çıkardım. Giderim kalabalık köylülerin arasına. Her birinin elini sıkıyorum. Elini sıktığım anda da şaşırır yüzüme bakar. Bu beni adam yerine koydu, elimi sıktı yahu der kendi kendine... Bizde halka inmek derlerdi. Ben, bu halka inmek değil derdim. Sen kim oluyorsun, halktan üstünmüsün ki halka iniyorsun? Bu lafı duymayayım derdim. Halka karışmak, halkla bir olmak. Ben politikayı babamdan öğrendim. Evvvela babam üniversitede Genç Türkler'e karışmış. İttihat ve Terakki'ye girmiş ve onlarla beraber memlekette gezmiş. Talat Paşa'nın arkadaşı, Ali Müfit Bey'in arkadaşı; biz o sayede İstanbul'a gelebildik.
 <br/>
 <br/>
 "BABADAN KALMA POLITIKACIYIM"
 <br/>
 <br/>
 - Dedenizi tanıma imkanınız oldu mu? Tanımadım; ama babam dedemi çok severdi, anlatırdı. O da öyle. İleri görüşlü bir adam. Büyük adammış, babamı evvela hafız yapmış, sonra ilk defa Adana'da idadi açılmış, hemen babamı idadiye vermiş. Babamı üniversiteye göndermiş. İstanbul'da üniversiteye giren ilk Adanalı. O da bizim gibi neler çekmiş, babam da fevkalade başarılı bir öğrenci. Sonra ben babamdan kalma politikacıyım.
 <br/>
 <br/>
 - Demek ki bu konuşma kabiliyeti aileden gelen bir şey..	.
 <br/>
 <br/>
 Ama, kardeşim konuşamaz. Babam ben Mekteb-i Sultani'yi bitirdiğim zamanlar 37 yaşındaymış. Gazeteyi alır bana derdi: "Oğlum bak bu başmakale. Oku bu başmakaleyi, sonra soracağım ne yazıyor başmakalede diye.." Sorardı,anladığım kadar anlatırdım. Alıştırıyordu. İttihad-ı Terakki'nin her vilayette bir sorumlusu vardı. Teşkilatı vardı. Celal Bayar İzmir sorumlusuydu. Babam Adana parti sorumlusuydu.
 <br/>
 <br/>
 - Genel sekreter olmanızda İttihat- Terakki kökeninden gelmenizin etkisi oldu mu?
 <br/>
 <br/>
 Gayet tabii, büyük faydası var. Babamdan çok şey öğrendim. Sonra İttihat Terakki'de dostlar birbirine çok bağlıydı. Talat Paşa babamı çok severdi. Talat Paşa'nın bekar çocuğu yok. Babama, seni kıskanıyorum derdi. Oğlun var senin. Bir gün bana getir demiş. Babam beni aldı yanına gittik. Kapıda Talat Paşa karşıladı. Okşadı beni. Geloğlum dedi. Sadrazam koltuğuna oturttu. "Bak oğlum" dedi, 'Büyüyeceksiniz, buralara geleceksiniz.'
 <br/>
 <br/>
 Daha sonra politika ile ilgili oldum ben Paris'te. Tabii Amerikan Koleji'nden mezun oldum, gayet iyi İngilizce biliyorum. Fransızca da biliyorum ama o ikinci derecede. Koleji bitirince babama ben Amerika'ya üniversiteye gidiyorum dedim. Hayır oğlum dedi. Amerika çok uzak dedi. Bizden Amerika'da okumuş kimse yok. Yarın derler ki, bu gitmiş Amerika'da okumuş, bize uymayan fikirlerle gelmiş. Evvela Avrupa'da okuyacaksın dedi. Avrupa'da bir üniversite bitir ondan sonra git Amerika'ya. Babam müthiş akıllı adamdı. Fransızlar Amerikan Koleji'nin diplomasını tanımadılar. Dediler imtihanı geçeceksin. Bu imtihan dünyanın en pis imtihanlarından biridir. Bütün o rezilliğine rağmen o imtihanı geçtim. Üniversiteye yazıldım. Üniversiteyi çatır çatır bitirdim. Ondan sonra babam, 'Hakettin oğlum, şimdi git Amerika'ya' dedi.
 <br/>
 <br/>
 ABD'DEN SENATÖRLÜK TEKLIFI
 <br/>
 <br/>
 - ABD Genelkurmay Başkanı Mc Arthur'un size yaptığı bir teklif vardı.
 <br/>
 <br/>
 Mc Artur Türkiye'yi ziyaret etmiş, Atatürk ile dost olmuş bir komutan. Dört-beş defa görüştük. Türkler'i çok severdi. Ben Kore'de başkan seçildim. Kore, Japon istilasına uğramış. 191O'da Kore'yi yok edip, yakmış -yıkmışlar. J aponlar çıkıp gidince Kore yeniden kuruldu. Birleşmiş Milletler burada komisyon kurdu. Kore'de devlet doğru dürüst yok. Bu komisyon, Kore devletini yeniden kurdu. Seçimler yapıldı. 20 devletin temsilcisi arasında Koreliler'in başındayız. Beni çok severlerdi. Mc Artur da beni çok severdi. Seçime gidiyorsunuz dedi. Sen dünya çapında, dünyayı yönetecek bir insansın. Sen kalk Amerika'ya gel, ben seni Amerika'da senatör yaptınrım. Seni desteklerim, benim çok ağırlığım var dedi. Ve dedi, Amerikan senatorü olarak senin memleketine yapacağın hizmet şimdi yapacağının kat kat üstündedir. Şimdi seni yerler. Çık sen Amerika senatosunda konuş birkaç defa, adamlara tesir edersin dedi. Bizde seçimler var dedim. Gidip seçimleri izlemek zorundayım. En iyi hizmet burda olur, en iyi hizmet Amerika'da senatör olmandır dedi. Olmaz dedim. Nasıl istersen dedi.
 <br/>
 <br/>
 Şimdi cevap verme dedi. Bir hafta sonra gel dedi. Bir hafta sonra gitmedim.
 <br/>
 <br/>
 - Tenkitler ne dereceye kadar size yansıdı?
 <br/>
 <br/>
 Halk benim tavrıma bayılıyor. Ama ötekiler tabii istemiyor. Bana birşey diyemiyorlardı. Halk beni o kadar tutuyordu ki, bana gık diyemiyorlardı. İsmet Paşa da bana birşey yapamadıı uzun zaman. Sebebi, benimle beraber ısmet Paşa gezerken, halk bir defa yaşasın 'İsmet Pa-' şa,' derse, on defa 'Yaşasın Kasım Gülek' derdi...
 <br/>
 <br/>
 "KUR'AN'I ANLAYAMADIK"
 <br/>
 <br/>
 - Türkiye'de §u anda mevcut devlet yapısı itibariyle ınönü'nün etkisi nedir? Bazıları şimdiki devlet yapıiında İnönü'nün etkisinden bahsediyorlar. Örneğin dışişlerinde...
 <br/>
 <br/>
 Tabii bu devlet yeniden kuruldu. Zamanla gelişti, o sistemle bu sistemi yürütmek zor. Yani son zamanlarda çok dejenere oldu. Halka karşı ayıp oluyor. Şunu yaptım, bunu yaptım, partimden çıktım. İyi değil bunlar. Amerika'da böyle yapmak... Partisinden çıkıp başka partiye giden siyasi hayatı na son vermiştir, bir daha onu seçmezler. Girerken düşüneyim neye inanıyorsam ona gireyim. Yo ben bunu beğenmedim ötekine gittim, demek ki sizden farkım var. Çocuk oyuncağı değil bu. Devlet idaresi ciddi bir iştir, menfaatçilikle yürümez. Gidip zengin oluyorsun. Şu kadar zengin politikacı var. Benim milletvekilliginden aldığım para çok azdı. Kıyaslasam çok azdı. Tabii o sırada ben bir yere gittiğim vakit kendim verirdim. Gittiğim yerde otel paramı kendim verirdim. Bütün masrafı kendim öderdim.
 <br/>
 <br/>
 - Sizin Fethullah Gülen Hocaefendi ile de iyi bir dostluğunuz vardı. Bu nasıl başladı.
 <br/>
 <br/>
 Müşterek dostlarımız var. Bunlar vasıtası ile. Tabii o da bizi duymuş. Bir defa burada (İstanbul) bir konferans vardı; İslam hususunda. Orada bir konuşma yaptım. Kur'an'daki ayetl beraber İslam'ın nasıl bir dünyam olduğunu anlattım. Hocaefendi din e. miş, çok beğenmiş.
 <br/>
 <br/>
 - Peki Hocaefendi'nin sizde bıraktığı intiha nedir?
 <br/>
 <br/>
 Fevkalade bir insan! (Bayan Gülek araya girerek) Müthiş bir insan!
 <br/>
 <br/>
 - Geçen yılki Gazeteciler ve Yazarlar toplantısına sizin sayenizde gelmiş herhalde?
 <br/>
 <br/>
 Hocaefendi o toplantıya gelmeyecekti. Kesin olarak gelmeyecekti. Benden rica ettiler, sen getirirsin dediler. Seni kıramaz dediler. Hocaefendi büyük adam; iç alemi büyük.
 <br/>
 <br/>
 Müslümanlığa temelde hakikaten Allah dini diye inanmış insanlar var. Ama Müslümanlık üstün din, dünya dini. Kur'an'ı anlatamadık, evvela kendimiz anlayamadık.
 <br/>
 <br/>
 Kasım Gülek kimdir?
 <br/>
 <br/>
 Rıfat Mustafa ve Tayyibe Hanım'ın oğlu. 1910 yılında Adana'da doğdu. Galatasaray Lisesi'nde, İstanbul Amerikan Koleji'nde okudu. Paris Üniversitesi'nde hukuk öğrenimi gördü. Paris Siyasal Bilgiler okulunu bitirdi. New York'ta Columbia Üniversitesi'nde iktisat doktorasını yaptı. Rockerfeller bursunu kazandı. Cambridge'te maliye okudu ve Berlin Üniversitesi'nde iktisat üzerine çalışma yaptı. 1940 yılında 30 yaşındayken milletvekili olarak Meclis'e girdi. 1947-1957 yıllarında Bayındırlık, Ulaştırma ve Devlet Bakanlığı görevlerinde bulundu. CHP Genel Sekreterliği'ne seçildi (1950-1959). İhtilal sonrası 1961 Kurucu Meclisi'nde üye olarak çalıştı. 1961 seçimlerinden sonra Adana milletvekili olarak Parlamento'ya girdi. 1969 seçimlerine katılmadı, fakat cumhurbaşkanı tarafından kontenjan senatörü seçilerek siyasi hayatına Cumhuriyet Senatosu'nda devam etti. Avrupa Konseyi kurucu üyesi, Avrupa Konseyi Iktisat Komisyonu Başkanı, Avrupa Konseyi Asamblesi Başkanvekili, NATO Parlementerleri Kurulu'nun kurucu üyesi ve siyasi komisyon başkanı oldu. BirleşmişMilletler Kore Komisyonu Başkanıve Atlantik Konseyi üyesi görevlerinde bulundu. 20 Haziran 1967'de evlenen Gülek iki evlat sahibiydi.
 <br/>
</div>


Kaynak: [www.aksiyon.com.tr](http://www.aksiyon.com.tr:80/portreler/halk-partisinin-degil-halkin-adamiydi_501288), [web.archive.org (arşiv bağlantısı)](http://web.archive.org/web/20150512154736/http://www.aksiyon.com.tr:80/portreler/halk-partisinin-degil-halkin-adamiydi_501288)
