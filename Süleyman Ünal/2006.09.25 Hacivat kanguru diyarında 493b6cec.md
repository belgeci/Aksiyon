# Hacivat kanguru diyarında

*Süleyman Ünal 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avustralya'da yaşayan gurbetçilerimiz, ülke çapında ilk kez kendilerini kucaklayan bir sanat etkinliğiyle buluştu. Tiyatro turnesi, soydaşları Türkiye'ye bağladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190429im_/http://www.aksiyon.com.tr/resim/616/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Avustralyalı soydaşlara "Türkiye'den sanatçılar geliyor" dediğinizde akıllarına hemen popüler şarkıcılar gelir. 40 yıldır dünyanın öbür ucunda yaşayan gurbetçilerin anavatan özlemini dindirmeye çalışan sanatçılar, genellikle İbrahim Tatlıses, Ferdi Tayfur veya onları takip eden benzer isimler oldu; ancak bunlar da sınırlı bir kesime hitap edebildi. 1970'lerde başlayan ve azalsa da devam eden bu geleneğin dışına çıkmak için son zamanlarda Türk sanat müziği ve tiyatro gibi alanlarda da sanatçı davet eden organizatörler oldu; ama çoğu kez zarar ettikleri için bir daha buna cesaret edemedi. Bu yüzden arabesk ve pop sanatçıları da bir-iki isim dışında son 5 yıldır Avustralya'ya pek uğramıyor. Zaman zaman buraya gelen tiyatro grupları ve çeşitli sanatçılar da Türk toplumu tarafından rağbet görmüyor. Bunun başlıca sebebi, bazı Türk televizyonlarının Avustralya'dan her zaman izlenebilmesi olduğu kadar, gelen sanatçıların da halkın talebine cevap verememesiydi. Mesela, tanınmış bir tiyatrocu Avustralya'ya geldiğinde oyunu izleyenlerden bazıları "Kullandığı argo ve küfürlü sözlerden dolayı ailece yüzümüz kızardı, çok utandık." demişlerdi. Sanatseverlerin hoşnutsuzluğu, birbirinden çabuk etkilenen toplumda ilgiyi gitgide azaltmıştı. Sanata küskünlüğün kronikleşmesine, Ankara Sanat Evi (ANSE) ve Dünya Radyo sanatçılarının 'Öykü Oyunu' adlı tiyatro turnesi adeta 'dur' dedi. Türk toplumunun yaşadığı bölgelerde sahneye çıkan ekip, 7-15 Eylül arasında 6 şehirde tam 10 gösteri tertip etti. Ama asıl dikkat çekici olan, bu performansların hepsinde de tiyatro salonlarının tamamen dolmasıydı. Bu yönüyle de bir 'ilk' olma özelliği taşıyan ANSE sanatçılarının turnesi, tarihe geçmiş durumda. Türk nüfusu az olduğu için daha önce sanat faaliyetlerine ev sahipliği yapamayan bazı kentler de ilk kez böyle bir etkinliğe şahit oldu. Perth kentinde katılım beklenenden fazla olunca seyirciler oyunu ayakta seyretti.
   <br>
    <br>
     HACİVAT VE KARAGÖZ GÖZALTINA ALINDI!
     <br/>
     <br/>
     Hacivat ve Karagöz'ün Avustralya'ya girişte "gözaltına alınması" da ilginç bir hatıra olarak tiyatrocuların hafızasına kazındı. Hacivat ve Karagöz kostümleri, deriden yapıldığı için Avustralya kanunları gereğince inceleme için alıkonuldu. Organizatörlerin devreye girerek bunların oyunun bir parçası olduğunu söylemesi üzerine, görevliler izin kâğıdıyla birlikte kostümleri tiyatro ekibine gönderdi. Böylece Hacivat ve Karagöz'den de mahrum kalmayan soydaşlar, eğlenirken düşündüren birçok oyun izledi.
     <br/>
     <br/>
     İzleyicinin iştiyakını en iyi görebilenler ise şüphesiz sahnedeki oyunculardı. Tiyatro sanatçısı Vural Arısoy, oyunlarına yönelik ilgiyi anlatırken, "Avustralya, bizim için bir dönüm noktası oldu. Burada gördüklerimiz, bizim bundan sonra yapacaklarımıza da farklı bakmamıza sebep olacak. Seyircinin tiyatroya saygısı ve heyecanı, yorgunluğumuzu unutturdu." dedi. Tiyatro ekibinden Murat Yılancı da Perth'deki gösteri sonrası duygularını anlatırken, "Seyircilerden muhteşem bir enerji aldık, onlardan bize çok güzel, yoğun duygular geçti." ifadelerini kullandı. İzleyicilerden gurbetçi İşadamı Özer Demirkan ise hissiyatını şöyle ifade ediyordu: "Bu gece gerçekten farklı duygu ve düşüncelerin alevlenerek gün yüzüne çıktığı bir gece oldu. Vatanımızdan çok uzaklarda olmamıza rağmen bize ait olan nice değerlerimizin varlığına şahit olduk. Sanatçı arkadaşlara minnettarız; bize böyle bir gece yaşattıkları için onlara sonsuz teşekkür ediyoruz."
     <br/>
     <br/>
     Tarihî turne sonrası yapılan yorumlarda "Tiyatro, seyircisiyle buluştu; gurbetçi Anavatan'la bir kez daha kaynaştı" tespiti herkes tarafından paylaşıldı. Son perdeyi Sydney'de kapatan tiyatro ekibinin turnesi 'hayal gibi' geçerken, ilk kez sanata doyan gurbetçilere ramazan öncesi 'Türkiye kokusunu' getiren ekip ayakta alkışlandı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25364), [web.archive.org (arşiv bağlantısı)](http://web.archive.org/web/20061010190429/http://www.aksiyon.com.tr/detay.php?id=25364)
