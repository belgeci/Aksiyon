# Bir yolun "Roman"ı

*Adem Yavuz Arslan - Murat Uçar 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uluslararası otobüs yolculukları ucuzluğu, daha fazla yeri gezip görme imkanı sağlaması nedeniyle oldukça cazip. Demir Perde'nin yıkılmasından sonra bölgemizde başlayan bavullubavulsuz hareketliliğin yükünü otobüsler çekiyor.
  </font>
 </div>
 <div id="newsText">
  <font class="detail-text">
   İstanbul otogarı, şehirlerarası terminallikten uluslararası terminalliğe çoktan terfi etmiş durumda. Kosova'ya, Bosna'ya, Rusya'ya, Moldova'ya, İran'a, Suriye'ye, Fransa'ya otobüs seferleri yapılıyor. Otogar yazıhanelerinde Anadolu şehirlerinin isimleri gibi Makedonya'nın, Arnavutluk'un, Kosova'nın şehirleri yazılmış camlara.
   <br/>
   <br/>
   'Tatmayan bilmez' diyerek otobüsle bir uluslararası yolculuk yapmaya niyet ettik ve oldukça yoğun olan Romanya hattını seçtik. İstanbulBükreş hattı bazı özellikleri ile diğer hatlardan ayrılıyor. Bir zamanların çok yoğun hattı şimdilerde sakin. Bunda bavul ticaretinin zayıflamasının yanında uluslararası kara para trafiği ve fuhuş sektörünün de etkisi var. Gerek fuhuş turizmi, gerekse PKK'nın Romanya'yı Avrupa'da üs olarak kullanması sebebiyle Türkiye konuyla ilgili bazı düzenlemeler yapmak durumunda kaldı. İçişleri Bakanı Saadettin Tantan, kurmayları ile birlikte 22 Nisan'da Romanya'ya bir ziyaret yaparak Romen yetkilileri yeniden uyardı. Tesirlerini önümüzdeki dönemde göreceğiz.
   <br/>
   <br/>
   Biz de uluslararası otobüs yolculukları konusunu haber olarak ele alırken, sürekli olarak gündemimize bir şekilde giren İstanbulBükreş hattını incelemeye aldık. Bizzat İstanbul'dan yola çıkıp Bükreş'e ve oradan tekrar İstanbul'a zor bir yolculuk gerçekleştirdik. İzlenimlerimizin tek cümlelik özeti: Bu hat çok konuşulacak..
   <br/>
   <br/>
   Türkçe rüşvet isteyen Bulgar polisi
   <br/>
   <br/>
   İstanbul'dan Bükreş yaklaşık 750 km. Ancak bu güzergah bazen 12 saat bazen 17 saat sürüyor. Çünkü sabit olan mesafe, Bulgar polisinin insafına göre uzayıp kısalabiliyor. Otobüsler 20 dolar uçak 90 dolar. Romanya Türk vatandaşlarından vize istemiyor fakat transit geçiş için Bulgaristan vizesi almanız şart. Eğer ilk kez Bulgaristan'dan geçecekseniz vizeyi İstanbul'daki konsolosluktan, daha önce geçtiyseniz gümrük kapısından almanız gerekiyor. Tekrar otobüsle dönecekseniz iki transit vize almalısınız. Bulgar vizesine 28 milyon, vize işlemlerini takip eden simsarlara 10 milyon olmak üzere 38 milyon para ödüyorsunuz. Otobüslerde römork da kullanıldığı için bagaj kapasitesi uçağın bir kaç katı. Bu sebeble özellikle bavul turizmi yapanlar karayolunu tercih ediyorlar. Tabii biraz da maceraseverler. İstanbuldan Bükreş'e çalışan 6 Türk firması var ve bunlar Laleli'den kalkıyorlar. Kalkış esnasında bagajlar aranmıyor ve direkt olarak römorka yükleniyor. Otobüsler tamamen Romen yolcularla dolu. Çoğunluğu da orta yaşın üzerindeki Romen bayanlar arada nadiren de olsa erkekler. Otobüsün içinde ağır bir koku var. Nedeni herkesin içki kullanmasıymış. Herkes Romence konuştuğu için daha İstanbul'da iken yabancılık çekmeye başlıyorsunuz. Tek Türk olarak biz varız. Elazığ Murat firmasının otobüsüyle yola çıkıyoruz. Gerek otobüsteki yolcularda gerekse şoförde bir bıkkınlık var. Dolayısıyla hizmetlerde kalite falan yok. Belki de en kötüsü herkesin ayakkabılarını çıkarması ve sigara içmesi. Şoförümüz İsmail Mıhçı tam 10 yıldır bu güzergâhta direksiyon sallıyormuş. Bize yoldaki sıkıntılarını anlatıyor saatlerce. En büyük sıkıntıları da daha sonra bizzat yaşayarak gördüğümüz Bulgar polisi. Önceleri bu hatta iyi para kazandıklarını anlatıyor: "1990'ların başında bu hat çok iyi idi. Günde 2025 otobüs kalkıyordu. Herşey çok kolay ve rahattı. Ancak uyuşturucu ve fuhuş olayları başlayınca sıkı tedbirler geldi. Gerek bizim hatalarımız gerek uluslararası ekonomik dengeler bu hattı bitirdi. Şu anda günde iki sefer ancak yapıyoruz. Özellikle Bulgar polisinin akıl almaz işkenceleri bizi hayattan bezdirdi. Bulgar sınırında oturup ağladığımız günleri bilirim". 'Yollar biter şoför hikayeleri bitmez' derler ya, Şoför İsmail'de de hikaye bitmiyor. Hepsinin ortak özelliği Bulgar polisinin yaptığı işkenceler. Mıhçı'ya göre Türklere zorluk çıkarmaktan zevk alıyorlar. Hatta Türk resmi makamları Bulgaristan'dan geçen her gurbetçinin benzeri şikayetlerde bulunduğunu söylüyorlar. Yolculuğun Türkiye tarafı aslında kolay. Türk polisi çok sorun çıkartmıyor ancak sınırın Bulgaristan tarafına geçildiği anda sorunlar başlıyor. Tampon bölgede beklemeye başlıyorsunuz. Bulgar pasaport polisi tek tek pasaportları inceliyor. Bizim Türk olduğumuzu görünce "Komşi para. Komşi para" diyor. Şoförün yardımı ile anlaşmaya çalışıyoruz. Vizemizde, pasaportumuzda sorun yok ama Bulgar polisi transit geçiş için bile rüşvet istiyor. Sonra şoförümüzle Bulgar polisi arasında geçen bir diyalogla rüşvet vermeden geçiyoruz ancak herkes bizim gibi değil. Pasaportunuzun içine 10 dolar sıkıştırdığınız zaman çok rahat Bulgaristan'a giriyorsunuz. Şoförümüzün anlattığına göre gazeteci olmasaydık geçmemiz imkansızmış. Pasaport polisinin ardından gümrük görevlisinin önüne gelindiğinde şoförümüz rüşveti tutuşturuyor gümrükçünün eline ve gümrükçü göz kararıyla arabayı inceleyip 'geç' diyor. Eğer yüklü miktarda rüşvet vermezseniz ki şoförlerin tabirine göre bazen 500 marka kadar çıkıyormuş, aracınız didik didik aranıyormuş. Hiç bir firma arabasının kantara sokularak aranmasını istemediği için gerekli rüşveti verip geçiyor. Ancak rüşvet sıralaması onunla da bitmiyor, gümrüğün üçüncü aşamasında da Bulgar polisine tekrar rüşvet veriliyor. Yani rüşvet verildikten sonra herşey yapılabiliyor bu hatta.
   <br/>
   <br/>
   Bulgar sınırında gerekli rüşvetleri verdikten sonra şoförümüz kolilerce sigara ve ikram malzemesi hazırlıyor yanına. Bunların ne olduğunu sorduğumuzda cevap açık: "Bekle ve gör". Bulgaristan'ın bozuk yollarında ilerlerken sık sık Bulgar polisi tarafından durduruluyoruz. Şoförler bir kaç paket sigara uzatıp polisi kapıdan geri çeviriyor. Yollardaki tüm polisler ne zaman bir Türk otobüsü görse hemen yolu kesip rüşvet istiyor. Rüşvet alırsa sorun yok ama alamazsa işkence başlıyor. Yolcular indiriliyor araba aranıyor, hatta şoförlerin ifadesine göre dövülüyor da. Tüm yol boyunca aynı sahne tekrarlanıyor. İstanbul'dan Bükreş'e kadar olan yolculukta yemek molası verilmiyor. Nedenini sorduğumuzda ise sadece dönüşte yemek molası verildiği, gidişte zaten gümrüklerde çok vakit kaybedildiği söyleniyor açıklama olarak. Dönüşte ise bir Bulgar kasabasında açılmış Türk restoranında yemek molası veriliyor. Ancak Türkiye'deki benzerlerinin kalitesinden çok uzak. Bir de yabancı bir ülkede olmanın vermiş olduğu huzursuzluk var. Ancak merak etmeyin restorandaki herkes Türk'müş. Gönül rahatlığı ile yemek yiyebiliyorsunuz. Ancak temizlik problemi burada da mevcut.
   <br/>
   <br/>
   Bulgaristan'ın özellikle Balkan Dağları bölümü oldukça bozuk yollara sahip. Türk şoförlerinin de korkulu rüyası buralar. Çünkü Bulgarlar yollara barikat kurup otobüsleri soyuyorlarmış. Hatta otobüsün sahibi Mehmet Bey zaman zaman polis kılığındaki soyguncuların yolu keserek araçtaki yolcuları ve şoförleri soyduğunu anlatıyor. O yüzden bozuk yollarda oldukça hızlı gidiyor otobüsler. Bulgar sınırından çıkacakken rüşvet sahneleri tekrar yaşanmaya başlıyor. Bulgar polisi herşeye bahane bulmaya başlıyor. Bu esnada şoförümüz önceden hazırladığı rüşvetleri polise veriyor. Ne Türk şoförü ne de Bulgar polisi rüşvet olayını saklamıyor, herşey aleni. Hatta rüşvette pazarlık bile yapılıyor. Ne kadar az rüşvet o kadar problem demek Türk şoförü için bu hatta. O yüzden rüşvet olayında artık elleri açık.
   <br/>
   <br/>
   Romanya rahat...
   <br/>
   <br/>
   Tuna, Bulgaristan ile Romanya arasındaki doğal sınırı oluşturuyor. Atalarımızın at sırtında geçtiği yolları otobüsle, vapurla geçiyorduk. Ancak herhalde vapurla geçmek at sırtında geçmek kadar zordu. Türk otobüsleri gümrük sebebiyle Tuna'dan geçmek zorundalar ve oldukça eski gemiler var. Ancak sorun şurda ki burada da rüşvet vermezsen vapur hareket etmiyor. Şoförler yolcudan para toplayıp rüşvet veriyorlar ve gemi hareket ediyor ancak yaklaşık 50 dakikada karşıya geçebiliyoruz. Şoför İsmail Mıhçı Tuna geçişinin zorluklarını anlatıyor uzun uzun. Bazen nehrin buz tuttuğunu, bazen de kaptanın keyfine göre bütün geceyi vapurun hareketi için beklediklerini anlatıyor. Ancak tüm şoförlerin ortak oldukları bir nokta var: Romen polisinin iyi niyeti. Romen gümrüğünde çok fazla sorun çıkmıyor. Rüşveti veren şoförler arabayı aratmadan geçiyorlar. Artık yolculuğun zorluğu bitmiş oluyor şoförlere göre. Hatta Romanya'yı özgürlükler ülkesi olarak bile tanımlıyor bazı şoförler. Yani Türkiye'de iken ciddi olarak aranmayan, Bulgaristan'da ve Romanya'da rüşvetle ciddi olarak tedkik edilmeyen bagajlar sınırlardan kolaylıkla geçebiliyor. Şoförlere bunun probleme yol açıp açmadığını soruyoruz. 'Zaman zaman' diyor.
   <br/>
   <br/>
   "Türk vatandaşı sahipsiz"
   <br/>
   <br/>
   Bükreş, tipik bir Doğu Bloku başkenti. Çok geniş caddeler, birbirinin benzeri dev bloklar halindeki apartmanlar ve metro. Şehirde mükemmel bir düzen var, bu yüzden trafik yok. Şehirde toplu taşıma bedava ve dahası göze çirkin gelebilecek bir görüntü yok. İstanbul'un kirliliği, trafik tıkanıklığı görüntüsü karşısında Bükreş bir sayfiye yeri görüntüsü veriyor ancak eğer bizim gibi bir şehri şehir yapan ögeler arasında 'ruh' da arıyorsanız Bükreş sizi cezbetmeyebilir. Bükreş'te 10 bin civarında Türk yaşıyor, bunun dışında Tatar Türkleri de bulunuyor. Yani burada doğup büyümüşler. Türkiye'den gelenlerse çoğunlukla şoför. Şoförlerin tamamı artık Romence konuşuyorlar ve kendi tabirleriyle ömürlerinin yarısı Romanya'da geçiyor. Her otobüs en az iki gün sıra bekliyor dönüş için. Romanya'da Türk kahveleri ve Türk restoranları bu noktada işe yarıyor. Herhangi bir restorana gittiğiniz zaman uzun uzun Türk şoförlerinin çile hikayelerini dinleyebilirsiniz. Yıllardır bu hatta çalışan ve ismini açıklamak istemeyen bir firma sahibi en çok da sahipsiz olduklarından şikayetci: "Türk vatandaşı resmen sahipsiz. Bulgar polisi canımıza okuyor. Şoförlerimiz dövülüyor, soyuluyor ancak benim vergilerimle orada olan konsoloslarımız bizimle ilgilenmiyor bile. Biz Türkiye'ye döviz kazandırıyoruz, Laleli esnafı sayemizde ayakta ama bize uyuşturucu kaçakçısı gözü ile bakılıyor" diyor. Şoförlerin çoğu da yakınmaktan bıktığı için fasılasız tüten sigara dumanında teselli arıyor.
   <br/>
   <br/>
   'Emanetli' dönüş yolculuğu
   <br/>
   <br/>
   Romanya'dan dönüşlerde Türk otobüsleri genellikle aynı anda çıkıyorlar ve ard arda geliyorlar. Yolcular genellikle bavul ticareti için gelen Romenler. Ancak bu kez yaş ortalaması daha düşmüş yolcuların. Hepsi biraz tedirgin. Onları taşıyan şoförler de tedirgin. Giderken saatlerce konuştuğumuz şoförler bu kez konuşmak istemiyorlar. Gidişin sahneleri dönüş için de aynı. Daha Romanya'da başlıyor rüşvet verme olayları. Türk otobüsleri dönüşte genellikle Tuna üzerindeki köprüyü tercih ediyorlar ancak bazen de vapuru. Biz vapur geçişini görüntülemek istediğimiz için tercihimizi Tuna'dan yana kullanıyoruz. Ancak bizi taşıyacak olan vapur bir türlü gelmek bilmiyor. Şoförlerin söylediğine göre vapurun belirli saati falan yok. Uzun bekleyişten sonra gelen köhne vapur bir türlü hareket etmiyor. Nihayet başlayan Tuna yolculuğumuz içimizin cız etmesine neden oluyor. Çünkü Tuna'nın yeşil rengi 'gri'ye dönmüş. Her tarafında pislikler var, Zaten Tuna'nın Bulgar tarafında onlarca fabrika var atıklarını Tuna'ya boşaltan. Ancak bir zamanlar at sırtında, kafilelerle geçilen bu mekanlarda bugün biz sadece bir turist olarak vapurla geçebiliyorduk. Gözlerimizin önüne kafileler halinde fethe çıkmış Osmanlı ordusu geliyor zaman zaman. Biz bunları düşünürken sınırın Bulgar tarafına ulaşıyoruz ancak Bulgar polisi uzun süre bizi Bulgaristan'a sokmuyor. Yağmur altında Bulgar sınırında ve açıkta bekletiyor. Şoförler ve Bulgar polisleri arasında hararetli tartışmalar oluyor. Yaklaşık bir saat bekledikten sonra geçebiliyoruz. Ancak Türkiye sınırına gelince yine sorunlar başlıyor. Bulgar polisine yine rüşvet veriliyor. Bu esnada arabadaki 'genç, güzel Romenler'in tedirginliği dikkat çekiyor. Çünkü Türkiye'ye girişleri problemli. Hatta eksik parası olanlara para takviyesi yapılıyor şoförler tarafından ancak Türkiye sınırından bir kısım yolcular geri çevriliyor. Araç da göz kararı ile aranıyor gümrükçüler tarafından. Şoförler stresli ve kızgınlar. Özellikle Saadettin Tantan döneminde fuhuş turizminin yolunu kesmek için alınan tedbirlerden çok şikayetçiler. Geri çevrilenler kaldıktan sonra yola devam ediyoruz. Sabaha doğru herkes uykuya dalıyorken şoförler telefon görüşmeleri yapıyor 'emanetlerden' bahsediliyor ve Avcılar sapağında birileri emanetleri alıp ayrılıyor. O ana kadar gergin olan şoförlerimizde rahatlıyor. Emanetin detayları ise şoförlerle emaneti alanlar arasında kalıyor. Çünkü ne bizim ne de Romen yolcuların konu hakkında tahmini bile yok. Zaten yolcuların umurunda da değil.
   <br/>
   <br/>
   Yaklaşık 17 saat süren yolculuk Laleli'de sona eriyor. Şoförlerin şikayetlerinden, Türk polisinin fuhuş turizmi şikayetlerine sürekli gündeme gelen hattı yerinde görmek için iki gün boyunca otobüslerle yolculuk ettik. Zaman zaman şoförlerle birlikte Bulgar polisinin çıkardığı zorluklara kızdık zaman zaman da rüşvet karşılığında herşeyin yapılabildiği bu hatta kara para trafiği için zihnimizde değişik senaryolar canlandırdık. Ancak yeni yerler görmek, yeni insanlarla tanışmak, üstelik tüm bunları az para harcayarak yapmak istiyorsanız tercihiniz otobüs olmalı diyoruz.
   <br/>
   <br/>
   Sınır tanımayan Türk otobüsleri
   <br/>
   <br/>
   Havayolu ulaşımının halen çok lüks olduğu Türkiye'de kara taşımacılığı öyle gelişti ki; neredeyse dünyanın en büyük karayolu ulaşım filosuna, en büyük otobüs terminallerine sahip olduk. Her yere otobüsle gitmeye, millet olarak çok alıştık. Hatta yurtdışı yolculuklarımızı bile otobüsle yapıyoruz. Türk otobüs firmaları Orta Asya'dan Fransa'ya, Rusya'dan Suudi Arabistan'ın en iç bölgelerine kadar yolcu taşımacılığı yapıyorlar. Havayoluna nazaran çok ucuz, uçak fobisi olanlar için alternatif bir çözüm. Sınır bölgelerinde yaşayıp komşu ülkeye gitmek isteyenler için uçaktan daha hızlı ve pratik.
   <br/>
   <br/>
   Çok geniş bir coğrafyada yolcu taşımacılığı yapan Türk otobüslerinin uluslararası seferlerini üç ana hatta ayırmak mümkün. Trakya'daki gümrük kapılarından çıkan otobüslerle Rusya'dan Fransa'ya kadar geniş bir bölgeye yolcu taşınıyor. Güneyde daha çok Hatay gümrük kapılarından çıkan otobüsler, Arap ülkelerindeki Türk işçileri taşıyorlar. Fakat Suriye ile sınır ticareti yapmak amacıyla düzenlenen turlar da var. Gürcistan ve İran üzerinden giden otobüsler Orta Asya ülkeleri ve İran'a yolcu taşıyorlar.
   <br/>
   <br/>
   Otobüsle Paris yolculuğu
   <br/>
   <br/>
   Firmalarımız giderek azalsa da Faransa, Almanya, Avusturya, Arnavutluk, İtalya, Yunanistan, Bulgaristan, Romanya ve Rusya'ya tarifeli seferler düzenliyorlar. Seferlerin azalmasında BosnaHersek savaşı ve Balkanlar'da halen devam eden karışıklıkların etkili olduğu söyleniyor. Bir zamanlar Romanya ve Rusya gibi Doğu Avrupa ülkelerine sadece bir firma 2025 otobüs gönderiyorken şimdi bu sayı 3 sefere düşmüş.
   <br/>
   <br/>
   Türk firmalarının Batı Avrupa macerası 1970'li yıllara kadar dayanıyor. Avrupa'da yaşayan Türk işçilerle başlayan seferler daha sonraları maceraperestlerin, uçaktan korkan insanların ilk tercihi olmaya başlıyor. Yunanistan ve Bulgaristan'a giden otobüslerin yolcuları ekseriyetle bu ülkelerde yaşayan Türkler. Romanya otobüslerinin değişmez yolcuları bavul ticareti yapan fakir Romanyalılar.
   <br/>
   <br/>
   Otogardan Bulgaristan, Yunanistan ve Arnavutluk'a bir çok şirket sefer düzenliyorken Fransa, İtalya, Almanya, İtalya gibi Batı Avrupa ülkelerine Varan, Ulusoy gibi bir kaç firma gidiyor. Yurtdışında bir çok yere giden Varan'ın Avrupa güzergâhı şöyle; Avusturya (Viyana, Salzburg, Bregenz, Innsbruck, Dornbirn), Fransa (Strasbourg, Nancy, Metz), İsviçre (Zürih, Basel), Yunanistan (Atina), Hollanda (Amsterdam), Almanya (Berlin).
   <br/>
   <br/>
   Duvarlar yıkıldı...
   <br/>
   <br/>
   Türk firmalarının bir diğer hattı Rusya ve Avrupa ülkeleri. Bu hatta taşımacılık bir zamanlar ayrı olan Almanya'nın 1989 yılında birleşmeye karar vermesiyle başlıyor. Birleşen Almanya'dan çekilen Sovyet Rusya askerlerinin kendi ülkelerine dönmelerine karar veriliyor. Sovyet Rusya Hükümetinin Almanya finansörlüğünde dönen askerlere lojman yaptırmak için açtığı ihaleyi bir Türk firması kazanıyor. İşe başlayan firma inşaatlarda Rus değil de Türk işçi çalıştırmaya karar verince Türk işçiler ilk kez Rusya'ya gidiyorlar. Firma daha ekonomik olacağı gerekçesiyle işçileri kara yoluyla taşımaya karar veriyor. İnşaat şirketi yolcuların taşınması için uzun yıllar Ortadoğu'da taşımacılık yapan ve uluslararası yolcu taşımacılığında tecrübesi bulunan HAS otobüs firmasıyla anlaşıyor. Önceleri belli bir tarifesi bulunmayan seferler Sovyet Rusya'nın yıkılması ve Rusların bavul ticareti için Türkiye'ye gelmesiyle tarifeli bir şekilde yapılmaya başlanıyor. HAS Yönetim Kurulu üyesi Lâtif Karaali o dönemleri şöyle anlatıyor; " O zamanlar gelen Ruslar ceplerinde 100 dolar ile geldiler ve aldıkları mallarla yavaş yavaş ticareti öğrendiler, ardından para kazandılar. Bu arada biz de şirket olarak Moskova dışında da taşımacılık yapmaya başladık. Rusya'nın taşrası sayılabilecek Çubuksara, Gorki gibi şehirlerine seferler düzenlemeye başladık. Yolcu sayısı artınca Rusya'dan gelen bavul tüccarları ile normal yolcuları ayırdık. Laleli'nin hareketli olduğu zamanlarda günde 25 otobüs gönderiyorduk Rusya'ya. Şimdi Laleli'deki ticaretin azalması yüzünden seferlerimizi durdurduk."
   <br/>
   <br/>
   "Yakında Çin ve Mısır yollarında
   <br/>
   <br/>
   hizmetinizdeyiz"
   <br/>
   <br/>
   1991 yılında Rusya'da kendi şirketini kuran HAS şu anda çoğu Rus plakalı otobüslerle Rusya'nın iç hatlarında otobüs taşımacılığı yapıyor. Bir çok Ortadoğu ülkesinde de (Suriye, Ürdün, Suudi Arabistan vs) taşımacılık yapan firma Çin ve Mısır'a tarifeli seferlerle yolcu taşıma hazırlığında. Yakında otogara gittiğinizde "Pekin'e mi abi, Kahire otobüsü hemen kalkıyor abi " diyen biriyle karşılaşırsanız sakın hiç şaşırmayın.
   <br/>
   <br/>
   Ne dersiniz macerayı sevenler, gezmek için fazla parası olmayanlar için cazip bir fırsat değil mi?
   <br/>
   <br/>
   Email:
   <a class="__cf_email__" data-cfemail="9beef8fae9f6eee9faefdbeee8fab5f5feef" href="/web/20141111095151/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
   <br/>
   Email:
   <a class="__cf_email__" data-cfemail="89e8edece4f0e8fffcf3c9f0e8e1e6e6a7eae6e4" href="/web/20141111095151/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### Tolga, 06 September 2013, 01:40
> Bu yazının yayınlanma tarihi nedir? Birkaç kez Romanya'ya gidip geldim artık sınırdan geçiş daha rahat sanırım. Hoş muavin benim için polise bu öğrenci demişti orası ayrı :)

Kaynak: [www.aksiyon.com.tr](http://www.aksiyon.com.tr:80/aksiyon/haber-6191-32-bir-yolun-romani.html), [web.archive.org (arşiv bağlantısı)](http://web.archive.org/web/20141111095151/http://www.aksiyon.com.tr:80/aksiyon/haber-6191-32-bir-yolun-romani.html)
