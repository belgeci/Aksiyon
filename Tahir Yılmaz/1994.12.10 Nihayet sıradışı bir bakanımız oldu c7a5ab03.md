# Nihayet sıradışı bir bakanımız oldu

*Tahir Yılmaz 1994.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Doğrusu, böyle bir bakanın eksikliğini hissediyorduk! Mehmet Kahraman, iki buçuk yıl Insan Hakları Bakanlığı yapmıştı da varlığı ile yokluğu belli olmamıştı.Bakalığının kanunu çıkmadığı için elleri kolları bağlı şekilde uzun bir süre oturdu sonra da ayrıldı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kadro olarak bomboş bir bakanlık devredildiğini Azimet Köylüoğlu şöyle izah etti:
   <br>
    <br>
     “– Bu bakanlığın çaycısı benim, müsteşarı benim, odacısı benim, bakanı da benim.”
     <br/>
     <br/>
     Yani, bakanlığın adını duyurmak gerekiyordu. (Aslında Azimet Bey’in adını kamuoyunun biran önce öğrenmesi gerekiyordu.)
     <br/>
     <br/>
     Köylüoğlu, koltuğu vekaleten o göreve bakan Ibrahim Tez’den devralırken ilk sıradışılık yaşandı. Elindeki devir teslim konuşmasının kağıdını taşıyan, böylece olayın ne denli önemli olduğunu vurgulamaya çalışan Azimet Bey, koltuğuna tam oturacağı sırada dengesini kaybederek yere düştü, kafasını duvara çarptı.
     <br/>
     <br/>
     Bakanlık faaliyetlerine “hızlı” girerek Anafartalar Karakolu’nu ziyaret etti. Oradaki duvara Insan Hakları Evrensel Beyannamesi’ni astı. Kendisini karşılayan nöbetçi memura yanındaki genci göstererek, “Biliyor musun, bu benim oğlum” dedi. Oradan ayrıldıktan sonra hemen çay içmek istediğini söyledi. Kahvehane veya çay ocağı bulamadıkları için, yakınlardaki bir meyhaneye beraberindekilerle birlikte girdi. Oldukça sarhoş bir vatandaş Azimet Bey’in şarkı söylemesini çok tuttuğu için, bakanı bırakmak istemedi. Bakanın kolundan tutup asılan vatandaş ısrar ediyordu:
     <br/>
     <br/>
     “– Ne olur? Bir daha söyle, bir daha söyle...”
     <br/>
     <br/>
     Azimet Bey ertesi gün Maltepe Pazarı’nı ziyaret ederek vatandaşlarıyla birlikte olmanın zevkini tattı. Pazarda bütün kartvizitlerini dağıttıktan sonra yeşil soğan yedi. Halkın taleplerinden iyice sıkıldığında; herhalde bu kadar şov (pardon faaliyet) yeter diye düşünmüş olacak ki, kendisini makam arabasında buldu. Sonraki günlerde her gittiği yerde hamasi konuşmalarını sürdüren Köylüoğlu, Güneydoğu’da Suriye sınırını bir miktar geçti. Böylece bakan olarak ilk yurtdışı ziyaretini gerçekleştirdi. Etrafındakilere izlenimlerini anlattı. “Suriyeliler’in kendisini TV’den tanıdıklarını” söyledi.
     <br/>
     <br/>
     Sivas Milletvekili Köylüoğlu, şu veya bu şekilde hep dikkatleri üzerinde toplamak istedi. Komisyon başkanlığı sırasında Meclis’e şalvarla geldi. Genel Kurul çalışırken görüşmelerin tam ortasında içeriye kafası önde dimdik yürüyerek giren birini görürseniz o bilin ki Azimet Bey’dir. Renkli kişiliğini rengarenk elbiseler süsler. Sarı ve beyazdan oluşan ve Genel Kurul salonunun her yanından dikkat çeken bir giysisi için basın locasındaki bir gazeteci “Azimet, bugün Fildişi Sahili bayrağı giymiş” diye konuşmuştu.
     <br/>
     <br/>
     Çekiç Güç görüşmelerinde Kuvay–ı Milliye ruhunu ön plana çıkararak hamasi nutuklar atan ve “Çekiç Güç hemen çekilmelidir” diyerek partisinin bakanıyla ters düşen Köylüoğlu, altı ay sonraki bir başka Çekiç Güç görüşmesine olumlu oy kullanmıştı!
     <br/>
     <br/>
     SHP’nin iç karışıklıkları en üst seviyede yaşadığı birgün, merakla beklenen bir konuşma için kürsüye geldi. Herkes parti içi meseleleri hakkında “salvo ateşi” beklerken Köylüoğlu, Normandiya çıkarmasının 58. yıldönümü münasebetiyle ilgili bir konuşma yaptı. (Hâlâ gülenler var.)
     <br/>
     <br/>
     Azimet Bey’in gösterisini bugüne kadar kaçırdıysanız zararı yok. Gösterisi bakanlığı süresince vizyonda!...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=21386), [web.archive.org (arşiv bağlantısı)](http://web.archive.org/web/20071110041608/http://www.aksiyon.com.tr/detay.php?id=21386)
