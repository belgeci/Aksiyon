# İstanbul trafiği 2013’te çözülecek

*Yasin Kılıç 2007.02.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul’daki trafik problemi, köklü projelerin 6 yıl sonra tamamlanmasıyla nihayete erecek. Ulaşım keşmekeşinin bitmesi için raylı sistemle İstanbul üçe bölünecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070224184030im_/http://www.aksiyon.com.tr/resim/637/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul’u ‘yaşanmaz’ kılan sebeplerin başında gelir trafik... Tarihî metropol bir süredir şantiyeye dönüşse de ulaşım problemi gelecek seçimlerden önce bitmeyecek. İstanbul Büyükşehir Belediyesi’nin (İBB) hummalı çalışmaları bu hızda devam ederse, en azından orta vadede “köklü çözüm” imkânı var.
   <br>
    <br>
     İBB ulaşımdan sorumlu Genel Sekreter Yardımcısı Rafet Bozdoğan, “Kâğıt üzerinde tüm problemleri hallettik. Bunun halka yansıması için 2013’e kadar zaman ve 15 milyar dolar civarında maddî kaynak gerekli.” diyor. İBB’nin, İstanbullulara 6 yıl sonra güvenli, konforlu ve hızlı seyahat imkanı sağlayacağını söyleyen Bozdoğan’a göre şehrin yıllardır süren trafik keşmekeşinin sebebi, senelerin ihmali ve plansızlığı.
     <br/>
     <br/>
     KÖKLÜ ÇÖZÜM RAYLI SİSTEMDE
     <br/>
     <br/>
     -Raylı sistemin yaygınlaşmasını “trafiğin çözümü” diye sunuyorsunuz. Bu yöndeki çalışmalarda gelinen nokta nedir?
     <br/>
     <br/>
     Yıllarca ihmal edilen bir çözüm raylı sistem. Kadir Topbaş, Büyükşehir Belediye Başkanlığı’na gelene kadar 44 kilometrelik güzergâh vardı. Kadir Bey döneminde buna 9 km eklendi. Halihazırda çeşitli yerlerde inşaatı devam eden toplam 72 km’lik hat var. 13,5 km’lik Marmaray Tüp Geçit projesini ekleyince 86 km yapıyor. 2010’a kadar bitecek bunlar. O tarihte şehir 149 km’lik raylı sisteme kavuşacak. 2013’e gelindiğinde ise Marmaray’ın ikinci etabındaki 65 km ve belediyenin devam eden 60 km’lik hattı ile raylı sistem ağı 264 km’ye çıkacak.
     <br/>
     <br/>
     2009’da İstanbul için önemli bir kırılma noktası yakalayacağız. Raylı sistemle taşınan insan sayısı şimdikinin 3 katına çıkarak 3 milyona ulaşacak. Böylece özel araç kullanımı ve karayolu üzerindeki yük azalacak. 2013’te ise taşınan kişi sayısı 6 milyona erişecek. Şehri 3 zona (bölgeye) böleceğiz. Bunlar gelecek planlamasının göstergesi. Raylı sistem ağı nüfus 1 milyon sınırındayken kurgulansaydı, sıkıntı yaşanmazdı.
     <br/>
     <br/>
     -Şehri nasıl böleceksiniz?
     <br/>
     <br/>
     Tüm İstanbul nüfus ve iş yoğunluğuna göre merkez, dış ve en dış diye kısımlara ayrılacak. Koordinatları üzerinde çalışılıyor. Her bölümün kendine uygun ulaşım şartları var. Buralarda metro istasyonları ve otoparklar bulunacak. Vatandaş aracıyla en dış zondaki metro-transfer istasyonuna gelecek. Otoparkı günlük belirli ücret karşılığında kullanacak. Toplu taşımada indirimli kartlarla seyahat edecek. Ama en dış zonda durmadı, ikincisine geldi ve oradaki otoparkı kullandı. Buranın park ücreti öncekine göre daha pahalı ve toplu taşıma indirimleri de az. Eğer hiçbirinde durmadan merkeze geldiyse en yüksek ücretten park parası verecek; ana arterler için yol kullanım bedeli ödeyecek ve toplu taşıma indirimi olmayacak. Bu sistem Londra ve Singapur gibi metropollerde uygulanıyor ve işe yarıyor.
     <br/>
     <br/>
     -Bahsettiğiniz sistem devreye girince otopark ihtiyacı nasıl karşılanacak?
     <br/>
     <br/>
     Zaten bütün raylı sistem duraklarında zonlara bağlı otoparklar tasarlandı. Mesela sadece Ümraniye Tepeüstü bölgesi için 5 bin araçlık otopark hazırlanıyor. İstinye-Sarıyer yol ayrımında 4-5 bin araçlık otopark olacak. Artık bölgesine göre bunların kapasitesi 300-400 araca kadar iner. Tabi bunlar yeraltında planlandığından, ayrıca mekan problemi yok.
     <br/>
     <br/>
     PROBLEM KOORDİNASYONSUZLUK
     <br/>
     <br/>
     -Hâlihazırda devam eden karayolu çalışmaları da bu eksende mi yürütülüyor?
     <br/>
     <br/>
     Vaktin çoğunluğunu, maddî imkânları ve enerjiyi raylı sisteme verdiğimiz doğru. Kısa sürede bitmeyecekleri de aşikâr. Vatandaşın daha fazla mağdur olmaması için mevcut karayolu ağına yönelik genişletme, yeni geçitler ve kavşaklarla güçlendirme çalışmalarına hız verdik. Yapılanların faydası aşikâr. Son 3 yılda biten 103 kavşak ve yol, trafiği çok rahatlattı mesela.
     <br/>
     <br/>
     -Peki, vatandaşların “Belediye deneme-yanılma yoluyla iş yapıyor. ” eleştirilerini nasıl değerlendiriyorsunuz?
     <br/>
     <br/>
     Deneme-yanılma yok. Halk, yapımla onarımı karıştırıyor. Yapımdaki yenilikle bakımdaki elden geçirme farklı. Bakım-onarım zamana ve yere bağlı değil. Dün yap, bugün yine gerekebilir. Ama yol yapıyorsun iki gün sonra elektrik hattında arıza çıkıyor, yetkili kurum gelip kazıyor. Sonra hepsi üzerinize kalıyor.
     <br/>
     <br/>
     -Kurumlar arası koordinasyonsuzluğun üstesinden gelinemez mi?
     <br/>
     <br/>
     Koordinasyon rutin bakımlarda olur. Ama itiraf edelim rutinlerde de sağlayamıyoruz. Niye? Ödenekler farklı tarihlerde farklı birimlerden geliyor. Elektrik idaresine soruyorsun,   “Burada asfaltlama yapacağım sen bakım yapacak mısın?” diye. “Yok.” diyor; asfaltlıyoruz. 3 ay sonra geliyor “Benim ödeneğim geldi, kıracağım.” diyor.
     <br/>
     <br/>
     Ancak Fen İşleri Dairesi’ne bağlı kurulan ‘Altyapı Koordinasyon Müdürlüğü’ üzerinden yeni bir iletişim kanalı var artık. Altyapı birimlerini toplayacak, harita ortamında tüm çalışmaları planlayacak. Zaman alacak; ancak bir düzen sağlanacak böylelikle.
     <br/>
     <br/>
     TRAFİK OLMASA, 6 AYDA BİTER
     <br/>
     <br/>
     -Karayolu çalışmaları hakkında biraz daha ayrıntıya girsek. E-5 üzerinde özellikle Şirinevler-Merter hattındaki çalışmaların hiçbir işe yaramadığı yönünde eleştiriler var.
     <br/>
     <br/>
     Şu kesin; yapılan yol ve kavşaklarda ulaşım problemini hemen çözemiyoruz. Ancak lokalde meseleyi hallederken genel manada trafiğin faciaya gitmesini engelliyoruz. E-5 üzerindeki çalışmaları da yoğun trafik altında çoğunlukla gece 12’den sabah 6’ya kadar sürdürüyoruz. Yine de iyi iş çıkarıldı. Mesela 3 gidiş 3 geliş 6 şeritten müteşekkil E-5, 12 bölüme ayrıldı.
     <br/>
     <br/>
     Her iki tarafta 2’şer şerit ayrılma ve katılma yani servis yolu şeklinde düzenlendi. 3 şerit transit yola ayrıldı. En ortada bir gidiş bir geliş metrobüs-tercihli otobüs yolu yapılıyor. Bu yolların tümü hayata geçmediği için vatandaş şikâyet ediyor. İmkân olsa ve trafiği kessek 6 ayda her yer biter. Nisan sonu metrobüs gelince Şirinevler’de sıkıntı kaynağı minibüs deposu kalkacak ve dikey hatlara yönelecek. Yılsonu itibarıyla her şey rayına oturacak.
     <br/>
     <br/>
     -Minibüslerin kaldırılması kesin desek doğru olur o zaman.
     <br/>
     <br/>
     İstanbul’da 2 milyon yolcu taşıyor minibüsler. Hemen kaldırılıp yerine yeni taşıtların ikame edilmesi zor. Kendine göre bir aşaması var bunun. Bizim bütün hedefimiz,  2009-2013 yılları. Bu tarihlerde raylı sistem omurgası oluşunca oturup yeni sistem hazırlanabilir. Raylı sistemin geçtiği yerde minibüsler de kaldırılır. Mesela Kadıköy- Kartal hattı bitince kenara çekilecekler.
     <br/>
     <br/>
     -E-5 üzerindeki çalışmalardan sonra ölümle neticelenen kazalar da oldu. Bunlarla ilgili açılan dava var mı?
     <br/>
     <br/>
     Kesin bilmiyorum; ama vardır. Ancak ortada bir gerçek var ki, dikkatsizlik had safhada. Adam bariyere vurmuş, hız kadranı 120 km’de kilitlenmiş. Yeni düzenlemeyle kaza oranı azaldı; ancak tehlikeli olay sayısı arttı. Yolun konforu ve genişliği arttı çünkü. Eskiden 30 km hız ile giden araçlar şimdi 100 km’yi görüyor.
     <br/>
     <br/>
     -Sürücüler hızlı gidiyor; peki yoldaki uyarı levhaları yeterli mi?
     <br/>
     <br/>
     E-5’teki levhalar uluslararası standardın üzerinde. Yine de kazaların ardından arkadaşlara dedik ki, levhalandırma standardın daha da üzerine hatta mevcudun 3 katına  çıksın. Unutmamak lazım ki her şeye rağmen insanlar kendine dikkat etmeli. Bu yolda ben de şoförlük yaptım. Hem de cumartesi öğleden sonra, trafiğin yoğun olduğu bir zamanda. Belki yolu biliyordum; ama bu yolda birinin kaza yapabilmesi için hakikaten kuralları tamamen çiğnemesi gerekiyor.
     <br/>
     <br/>
     KATLI YOL, ÇAĞDIŞI
     <br/>
     <br/>
     -Son olarak vatandaş çeşitli vesilelerle yetkililere çözüm önerileri sunuyor. Bunları dikkate alıyor musunuz? Mesela betonarme yol, katlı karayolları, deniz ulaşımına ağırlık verilmesi gibi.
     <br/>
     <br/>
     Beton yolu İkitelli çıkışında 50-100 metrelik mesafede denedik ve beklediğimiz verimi alamadık. Ancak üzerinde çalışıyoruz.
     <br/>
     <br/>
     Katlı yollara gelince, dünyada birçok metropol mevcutlarını söküyor. Şehrin estetiğini bozuyor çünkü. Artık her yeri arabalara esir ediyorsunuz. Bunun yerine tünel yollar yapıyoruz. Elimizde 150 km’lik çalışma var. Yaklaşık 7-8 km’lik inşaat devam ediyor. 30 km’nin ihale aşamasındayız. Geri kalanlar proje ve etüt aşamasında. Devam edenleri ve ihaleye çıkmak üzere olanları 2008 sonuna kadar bitireceğiz.
     <br/>
     <br/>
     Deniz ulaşımının yoğunluğu ise kara taşımacılığı ile entegrasyona bağlı. Hedefimiz halihazırda yüzde 4-5 düzeyindeki ulaşım payını 10’lara çekmek. Raylı sistem bitince bu orana gelinir.
     <br/>
     <br/>
     Biz İstanbul’un problemlerini kâğıt üzerinde çözdük. Bunun halka yansıması için 2013’e kadar zaman ve 15 milyar dolar civarında maddî kaynak gerekli. Artık tüm mesele, bu tarihe kadar ulaşım omurgasını tamamlayıp, gerisini planlamada…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26765), [web.archive.org (arşiv bağlantısı)](http://web.archive.org/web/20070224184030/http://www.aksiyon.com.tr:80/detay.php?id=26765)
