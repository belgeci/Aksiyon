# Din elden gidiyor mu?

*M. Sait Yazıcıoğlu 2005.01.24*

<div>
 <p>
  <font>
   Dinin elden gidiyor olması elbette mecazî ve kastı aşan bir ifadedir; ancak önemsiz ve anlamsız bir söylem de değildir.
   <br>
    Din elbette elden gitmez. Ancak bunun için yapılması gereken çok şeyler vardır.
    <br/>
    <br/>
    Son ve en mükemmel dine sahip olmak önemli bir avantajdır; ancak bu mükemmel dinin öğretisini en iyi şekilde kitlelere ulaştırmak önemlidir.
    <br>
     <br>
      Misyonerlik faaliyetlerinin tarihi dünyada ve Türkiye'de çok eskilere dayanır. Özellikle Türkiye'de yıllardır böyle bir gayretin varlığı bilinmektedir. Son yıllarda, Avrupa Birliği (AB) ile ilgili gelişmeler istikametinde yasalarda yapılan bir kısım düzenlemeler sonucu bu faaliyetlerin arttığı gözlemlenmektedir.
      <br>
       <br>
        Her şeyden evvel bilinmelidir ki, bir dinin propagandasını yapmak sureti ile insanların dinlerini değiştirmeye yönelik çabalar insanî ve ahlâkî değildir. Dini tebliğ bir metottur; ancak bunun nezaket ve nezaheti abartılmamalı, çığrından çıkarılmamalı ve insanları rahatsız edecek boyutlara varmamalıdır.
        <br>
         <br/>
         Son günlerde eski bir siyasetçinin "din elden gidiyor" şeklindeki beyanı tartışmaları alevlendirmiştir. Konunun bu şekilde de olsa gündeme gelmesi ve tartışılması faydalı olmuştur. Ancak Türkiye'de en ciddi ve önemli konular maalesef birkaç gün tartışıldıktan sonra gündemden düşmekte ve unutulmaktadır. Toplum olarak ifratla tefrit arasındaki orta yolu bulma konusunda sıkıntılarımızın olduğu bilinen bir husustur.
         <br/>
         <br/>
         Dinin elden gidiyor olması elbette mecazî ve kastı aşan bir ifadedir; ancak önemsiz ve anlamsız bir söylem de değildir. Din elbette elden gitmez. Ancak bunun için yapılması gereken çok şeyler vardır. Son ve en mükemmel dine sahip olmak önemli bir avantajdır; ancak bu mükemmel dinin öğretisinin de en mükemmel şekilde kitlelere ulaştırılması büyük önem arz eder.
         <br/>
         <br/>
         Bu noktada ne kadar başarılıyız?
         <br/>
         <br/>
         Bu soruya olumlu cevap vermek zordur. Dini topluma en güzel şekli ve özü ile aktarma görevini üstlenmiş olan Diyanet Kurumu bu işi kimler eli ile ve nasıl yapmaktadır sorusu işin önemini ve boyutunu ortaya koyar. Dinî rehberlik ve önderlik yapma durumundaki on binlerce Diyanet mensubunun eğitimleri yeterli olmaktan uzaktır.
         <br/>
         <br/>
         AB üyesi ülkelerde bu işin nasıl üst seviyede eğitimli kişilerce yapıldığı herkesin malumudur. Oralarda bu işin ilgilileri, adeta birer sosyolog ve psikolog gibi yetişmiş, hitabet sanatının inceliklerine vâkıf insanlardır. İçine girme mücadelesi verdiğimiz bu dünya  ile rekabet edebilmek için bu alanda katedilmesi gereken mesafe kendiliğinden ortaya çıkar.
         <br/>
         <br/>
         Diyanet personelinin eğitimi için yıllarca emek ve mücadele vermiş birisi olarak şu anda gelinen noktayı küçümsememekle birlikte alınacak çok yolun olduğunu da itiraf etmeliyim. Üst düzeyde eğitimli insanlar eli ile, yukarıda ifade edilmeye çalışılan tebliğ görevi hakkıyla yapılabilir. 1990'lı yıllarda, yüksek  eğitim görmüş din görevlisi yüzde 4'lerde iken bugün bu rakam yüzde 40'lara dayanmıştır. İki yıllık  yüksek öğrenim de olsa bu oran önemlidir ancak yeterli değildir. Bu safha bittikten sonra lisans tamamlama  eğitiminin gerçekleştirilmesi gerekmektedir. Unutulmamalıdır ki dünya artık  "sürekli eğitim" kavramı ile ilgilenmektedir. "Baş döndürücü hızla ortaya çıkan gelişmeler insanlara nasıl ulaştırılabilir?" sorusunun cevabı günümüz Batı dünyasının arayışıdır. Demek ki doğru bir yolda ilerlemekle beraber katedilecek  mesafenin  çok uzun olduğu da görülmektedir.
         <br/>
         <br/>
         İnsan  eli  ile yapılan bu hizmette kalite çok önemlidir. Genç ve dinamik bir nüfusa sahip ülkemizde beklentiler çoktur. Bunları karşılayabilmek kaliteyi ve düzeyi gerektirmektedir.
         <br/>
         <br/>
         Türk milleti dinine ve inançlarına samimiyetle ve derinden bağlıdır. Türkler asırlardır İslâm dinine farklı bir yorum getirmiş, buna bağlı olarak hayat tarzları da farklılıklar göstermiştir. Burada şu an üzerinde fazla duramayacağım, Mâtûridi inanç sisteminin çok mühim rol oynadığına temas etmekle yetineceğim.
         <br/>
         <br/>
         Demek ki dinin eğitim boyutu büyük önem arz etmektedir. Bu eğitimi alan insanların hizmet boyutunda yapacakları çok şeyler vardır.
         <br/>
         <br/>
         AB yolunda önemli bir dönemeçte bulunuyoruz. Bu süreçte, her alanda olduğu gibi, kültürel ve dinî hayatta da önemli bir rekabet ortamı içinde bulunacağız. Kanaatime göre rekabet ortamı bize her alanda kalite ve seviye kazandıracaktır.
         <br/>
         <br/>
         Bizim toplum olarak rahat ortamda birbirimizle didişme huyumuz vardır. Ancak güçlükler karşısında müthiş bir dayanışma ile büyük başarılar kazanma becerimiz mevcuttur. Dolayısı ile, gireceğimiz bu zorlu rekabet ortamından güçlenerek çıkmasını mutlaka başarırız.
         <br/>
         <br/>
         Türkiye'de çok önemli bir noktaya gelen ilâhiyat alanındaki akademik birikimin topluma iletilmesi ve insanımızın istifadesine sunulması büyük önem arz etmektedir.
         <br/>
         <br/>
         Bu şekilde insanımız daha bilinçli ve daha dindar olacaktır. AB'den alacağımız pek çok şey varsa da vereceğimiz birçok özellik ve güzelliklerimiz de mevcuttur.
         <br/>
         <br/>
         Sonuç olarak misyonerlik faaliyetlerini ve olumsuz etkilerini küçümsemeden, ancak ümitsizliğe de kapılmadan bilinçli, seviyeli çabalarımız ve akademik birikimimizle biz bu süreçten mutlaka kârlı çıkmanın yollarını bulacağız. Rehavete kapılmadan gereken refleksleri vermek sureti ile en az zarar en çok fayda sağlama hedefi doğrultusunda gösterdiğimiz çabalar mutlaka olumlu sonuçlar doğuracaktır.
         <br/>
         <br/>
         Bu süreçte kurumlar özellikle Diyanet yeni bir hizmet anlayışı ve perspektifi ortaya koymalıdır. Klâsik anlayışlar gözden geçirilmeli, günün şartlarına göre yeni yapılanmalara gidilmelidir. Özellikle din görevlileri insanımızla resmi devlet memuru gibi değil, gönül bağı kurmak sureti ile yeni bir hizmet anlayışı benimsemeli, her görüş ve düşünce sahibi insanımız kucaklanmalıdır. Bu kucağı açan insanların etrafta kol gezdiği bilinmektedir. Tartışma konusu da zaten budur.
         <br/>
         <br/>
         Hiçbir komplekse kapılmadan, gerekenleri samimiyetle ve özveri ile yerine getirmek sureti ile bu süreçten olumlu bir şekilde çıkılacağına samimiyetle inanıyorum. Ancak ifade edilmeye çalışıldığı gibi gerekenlerin mutlaka yapılması şarttır.  Dilek ve temennilerle hiçbir şey yapılamaz.  Elden gelen her çaba gösterilecek, oyun  kurallarına göre oynanacaktır.
         <br/>
         <br/>
         Bu noktada her şey bize bağlıdır. Bizim göstereceğimiz samimi çaba ve gayret sonucu belirleyecektir. Başkalarını misyonerlik faaliyeti yapıyor diye eleştirmek bize bir şey kazandırmaz. Onlara fırsat vermeden, insanımıza sahip olduğumuz  daha iyi ve  güzeli sunmakla ancak sonuç alabiliriz. Bu güç, irade ve imkân elimizde vardır. Endişeye gerek yok, ancak rehavetin de zamanı değildir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1634 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19441), [web.archive.org (arşiv bağlantısı)](http://web.archive.org/web/20051220010140/http://aksiyon.com.tr:80/yazdir.php?id=19441)
