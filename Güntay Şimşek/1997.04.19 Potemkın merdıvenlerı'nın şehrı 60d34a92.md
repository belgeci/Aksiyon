# Potemkın merdıvenlerı'nın şehrı

*Güntay Şimşek 1997.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul'dan bir saat on dakikalık uçuşla Karadeniz'in karşı kıyısındaki bu şehir gerçekten de hüzünlü.
  </font>
 </div>
 <div id="newsText">
  <font class="detail-text">
   Çünkü Sovyetler Birliği'nin dağılmasıyla birlikte ekonomik problem bir zamanların kültür, sanat ve sanayi merekezi olan Odesa'yı da derinden yaralamış. Geniş ve yeşile doymuş caddeleri süsleyen oymalı barok yapılar yıkılıp harap olmasalar da bakımsızlıktan neredeyse yıkılmaya yüz tutmuşlar. Ekonomik sıkıntılarına rağmen Odesalılar şehirlerine son derece sahip çıkıyor, sokaklarındaki tek bir ağaca dahi zarar vereni cezalandırıyorlar. Geçtiğimiz günlerde işyerinin önündeki bir ağacın dibine inşaat artığı döktüğü için Türkiye'den giden bir işadamımız yüklü miktarda ceza ödemek zorunda kalmış. Sizin anlayacağınız, Odesa iktisaden bakımsız ancak, sahipsiz değil.
   <br/>
   <br/>
   Sadece filmde..
   <br/>
   <br/>
   Tarihinde acı dönemler geçiren güzel kıyı şehrinin bugünkü halinden birçok insan habersiz. Çoğu da onu ünlü yönetmen Ayzenştayn'ın "Potemkin Zırhlısı"yla tanımış. 1875'ten sonra Güney Rusya İşçi Birliği'nin merkezi durumuna gelen Odesa devrimde önemli rol oynamış. 1905'te de Odesa Limanı'nda demirleyen Potemkin zırhlısında ayaklanma baş göstermiş. Usta yönetmen Ayzenştayn da tarihin bu dönemini alarak sinemaya aktarmış. Filme göre; gemideki isyanın şehre yayılmasına Odesa halkı, hemen limanın karşısında yer alan merdivenlerde karşı koyar. İsyancılar da bu direnişi kanla aşarak şehrin merkezine ulaşırlar.
   <br/>
   <br/>
   Türk Hava Yolları (THY)'nın Odesa'ya yaptığı ilk uçuş sebebiyle ayaklarımız bu şirin şehre bastığında rehberimiz Tatiana da bize "Potemkin Zırhlısı"ndan bahsetmeye başladı. Filmi izleyenler, "Potemkin Merdivenleri"nde halkla ordunun karşı karşıya geldiğini, kanlı çarpışmaların olduğunu hafızalarında canlandırıyordu. Fakat Tatiana, "Bizim şu ünlü merdivenleri bütün dünya 'Potemkin Merdivenleri' diye biliyor. Fakat bu merdivenlerde hiç bir zaman halkla ordu karşı karşıya gelmedi" tarzında bildiklerini anlatmaya çalıştı ama nafile. İçimizden, "Bunu bize değil, Odesa'yı dünyaya tanıtan ünlü film yönetmeni Ayzenştayn'a anlat" demeyi geçirdik...
   <br/>
   <br/>
   Yolunuz Odesa'ya uğrarsa
   <br/>
   <br/>
   "Potemkin Merdivenleri" ismiyle dünya çapında meşhur olan yer, bugün Odesalılar'ın tatil günlerinde gerek denizi seyretmek için, gerekse dolaşmak için mutlaka uğradıkları bir yer durumunda. Bunda Odesa'nın Karadeniz kıyılarına karşı olan konumunun da şüphesiz etkisi var. Kıyıların düzlüğü hasebiyle denize yukarıdan bakacak, şehir yakınında ikinci bir nokta yok. Dolayısıyla Odesalılar, deniz manzarası seyretmek için bu tarihi alanı kullanmaya mecburlar. İyi bir mecburiyet olmalı...
   <br/>
   <br/>
   Tatarların Hacıbey Köyü, Rusların sayfiye merkezi olan Odesa, günümüzde de aynı özellikleriyle meşhur kıyıları ve bahçeleriyle göz kamaştırıyor. İnsanları ise "Siz Odesa'yı bir de yazın görün" demekten kendilerini alamıyorlar. Kışın görülebilecek yeri ise altın varaklı ünlü opera binası, konser salonları, tiyatro binaları, anıtları, heykelleri, geniş, yeşil, güzel ve temiz bulvarları.
   <br/>
   <br/>
   Eğer yolunuz birgün Odesa'ya düşerse bu şehirde bir de fahri konsolosluğumuz olduğunu unutmayın. En kaliteli Türk ürünlerini satmakla nam salmış başarılı işadamımız Sezai Parlak ve ortaklarının BIMS Company isimli şirketleri, Türkiye'den gidenlerin ikinci adresi. Türkiye'nin Kiev Büyükelçiliği ve Ukraynalı yetkililer tarafından da fahri konsolosluk gibi telakki ediliyor BIMS Company.
   <br/>
   <br/>
   Odesalılar'ın şimdilik çok yıldızlı turistik otelleri yok. Biz de İsveçlilerin işlettiği, "Potemkin Merdivenleri"nin hemen yanıbaşında demirlemiş bulunan Hotel Ship isimli, otele dönüştürülmüş gemide geceyi geçirdik. Turistik gezi için en uygun zaman bahar ve yaz mevsimleri.
   <br/>
   <br/>
   YAZI: GÜNTAY ŞİMŞEK    FOTOĞRAF: OĞUZHAN GÖKMEN
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2495-potemkin-merdivenlerinin-sehri.html), [web.archive.org (arşiv bağlantısı)](http://web.archive.org/web/20120415112658/http://www.aksiyon.com.tr:80/aksiyon/haber-2495-potemkin-merdivenlerinin-sehri.html)
