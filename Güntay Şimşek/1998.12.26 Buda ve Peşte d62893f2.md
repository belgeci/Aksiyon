# Buda ve Peşte

*Güntay Şimşek 1998.12.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Irmağın sol kıyısındaki alçakta kalan kısım, şehrin ilk dönemlerinde tüccarların toplandığı bir merkezdi.
  </font>
 </div>
 <div id="newsText">
  <font class="detail-text">
   Büyük ihtimalle bu sebepten sanayi mahalleleri özellikle Peşte çevresinde, şehrin güneyinde gelişti. Peşte aynı zamanda şehrin modern yüzünü ve değişimi temsil ediyor.
   <br/>
   <br/>
   Tuna'nın sağ kıyısındaki yüksek bölüme gelince; burası eski idare ve soylular şehri Buda'dır. Buda tepelerinin ve Gellert dağının yer aldığı sağ kıyıdaki şehir, Orta Çağ'da ve Modern Çağ'ın başlarında görülen savunma şehirlerinin en iyilerinden birisi. Bu özelliğine Buda'yı gezerken göze çarpan kaleler, burçlar yeteri kadar şahitlik ediyor.
   <br/>
   <br/>
   Buda ve Peşte'nin dışında Tuna'nın kimseye yar etmeyip bağrına bastığı bir de Margaret Adası bulunmakta. Nehrin ortasındaki bu küçük adaya Buda ve Peşte'den bir köprüyle ulaşılıyor. Spor aktivitelerine tahsis edilen Margaret Adası'ndaki su kulesi de ayrı bir güzelliği temsil ediyor.
   <br/>
   <br/>
   Buda ile Peşte'yi birbirine bağlayan 6 köprü arasında en güzeli Chain Bridge yani Zincirli Köprü. Su şehri Budapeşte'nin kayda değer tarihî eserleri arasında Matthias Kilisesi'ni, Parlamento'yu ve Kraliyet Sarayı'nı en başa koymak gerekiyor.
   <br/>
   <br/>
   Avrupa'nın en güzel parlamento binasına sahip olan Budapeşte'nin bu değerli eseri neogotik tarzda inşa edilmiş ve Tuna'nın kıyısında görkemiyle ziyaretçilerin hafızalarına nakşoluyor. Buda tarafındaki Balıkçılar Kulesi ile Matthias Kilisesi arasında kalan meydan, kutlama ve şenlikleriyle, dilencilerin keman sesleriyle bir yabancı için oldukça ilgi çekici. Kilisenin kapı aralığından sızan kilise müziğiyle dilencilerin ritmi sessiz ve derinden akan Tuna'yı bile harekete geçirecek türden...
   <br/>
   <br/>
   Macarlar'ın Romalılar ve özellikle Türklerden etkilenerek geliştirdikleri kaplıcaları da Budapeşte'nin en bilinen yerleri arasında geliyor. Rudas Hamamı ve Yüzme Havuzu ve bilhassa dünyaca meşhur Gellert Oteli'nin altında yer alan Gellert Kaplıcası Budapeşte'yi ziyaret edenler için bir kez olsa bile dalıp çıkmaya değer. Tarihi bir mekanda sağlıklı suyla kucaklaşmak Buda'nın başka bir ayrıcalığı...
   <br/>
   <br/>
   Sovyetler Birliği'yle güçlü bağlarını terk etmediği dönemde Batı'nın önemli kapital gücü Hilton Oteli'ne kapısını açarak bir ilke imza atan Budapeşte'de bugün çok sayıda kaliteli hizmet veren otel var. Ancak Türkiye'den gidenleri daha girişte zorluklar bekliyor. T.C. pasaportu uzatıldığı an çok hoş muamele görmüyorsunuz. Macaristan'da önemli etkinliği olan Türk mafyasından hareketle bu tür tepkilerin geliştiği belirtiliyor, ama doğruluk derecesi şimdilik meçhulümüz.
   <br/>
   <br/>
   Halbuki 1527'de, Kanuni Sultan Süleyman, Mohaç'ta Macar ordusunu yendikten sonra Buda'ya girdiğinde vize ve pasaport meselesi sorun olmamıştı. Bugün dahi çok sayıda Türk'e ev sahipliği yapan Budapeşte'de yemek yediğiniz herhangi bir lokantada karşınıza bir hemşehrinizin çıkma ihtimali olduğu kadar, Türk musikisine aşık sanatçılarla da hemhal olma şansınız var.
   <br/>
   <br/>
   Budapeşte'nin ziyaret edilmesinde fayda umduğumuz bir de çok meşhur New York Cafe'si var ki, havası teneffüs edilmeden bu su şehri ziyaret edilmiş sayılmaz. Yazarların, gazetecilerin, ressamların, oyuncuların ve sanatçıların uğrak yeri olan New York Cafe aynı zamanda önemli misafirlerin de ağırlandığı bir mekan...
   <br/>
   <br/>
   Bir geceyi uğruna feda ettiğimiz New Yok Cafe'de bizi şaşırtansa Türk olduğumuzun duyulması üzerine etrafı kaplayan Türk müziği oldu. Alman, İngiliz, İspanyol, İtalyan gibi çeşitli grupların varlığına rağmen Türk grubunu coşturmayı bilen müzisyenleri Türkiye'ye bağlayanın Türk musikisi olduğunu öğrenmekte de gecikmedik. Fakat en hoşu ise masamızda bulunan bir Alman'ın bizim için çalınan Türk musikisini 'İşte kültür bu' şeklinde yorumlaması oldu.
   <br/>
   <br/>
   Budapeşte'de bulunan Gül Baba Türbesi'ni ziyaret etme imkanımız olmadı, ancak otobüsle şehir turu yaparken 'Gül Baba Török BüfeKebab' isimli bir lokanta dikkatimi çekti. Türk iş adamları bize ait damak tatlarını Macaristan'a taşımışlar.
   <br/>
   <br/>
   Budapeşte kışı karlar altında geçiriyor. Bu şehirde çocukların rahat bir şekilde kışı ve karı yaşayabilmeleri için mekan var. Macaristan'ı kuran 7 Macar kabilesini simgeleyen heykellerin bulunduğu Kahramanlar Meydanı'nda yazın paten ve bisiklet gösterisi imkanı varken, kışın kaymaya dönüşen çocukların zevki için de meydanın yanı başında büyük alan tahsis edilmiş. Annebabalarıyla veya yalnız olarak çocuklar doyuncaya kadar kayabiliyorlar.
   <br/>
   <br/>
   Netice itibarıyla şu günleri ekonomik sıkıntıyla geçse de, demokrasiye açılan pencereden Budapeşte çok şey nasiplenecek...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4513-34-buda-ve-peste.html), [web.archive.org (arşiv bağlantısı)](http://web.archive.org/web/20121103020337/http://www.aksiyon.com.tr:80/aksiyon/haber-4513-34-buda-ve-peste.html)
