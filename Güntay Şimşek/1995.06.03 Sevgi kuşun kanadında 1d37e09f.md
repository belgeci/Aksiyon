# Sevgi, kuşun kanadında

*Güntay Şimşek 1995.06.03*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <!--- Resim Burada ---------->
  </p>
 </font>
 <font class="content">
  Kendi ellerimizle yaşadığımız mekanları bir çevre cehennemine çevirdiğimiz günümüzde hâlâ varlığını sürdüren bir cennet var ülkemizde. Sazlıklar, adalar, yarım adalar, bataklıklar, tepeler, ağaçlı-ağaçsız bölgeler ve Gediz Nehri deltasının bir bölümü de bu cennetin önemli  unsurlarını oluşturuyor.
 </font>
 <p>
  <font class="content">
   Çok sayıdaki flamingosuyla dikkati çeken Izmir Kuş Cenneti’nde diğer adıyla “Kuşların Başkenti”nde yalıçapkını, kum kırlangıcı, tepeli pelikan, kara leylek, angut, Akdeniz martısı, gümüş martı, gri balıkçıl, büyük beyaz balıkçıl, kaşık gaga, bataklık serçesi, turna, çeltikçi, büyük saz ardıcı, çulha kuşu, arı kuşu ve daha ismini bilmediğimiz, tele objektiflerle dahi görme fırsatını bulamadığımız çok sayıda kuş hayatını idame ettiriyor.
   <br>
    <br>
     Kuşların haricinde şehir hayatında neredeyse isimlerini dahi unutmaya yüz tutuğumuz pek çok hayvan çeşidine de rastlamak mümkün burada: Tavşan, yılan, kaplumbağa, tilki, yaban domuzu, balık, kertenkele, kurbağa, çakal, sansar, porsuk...
     <br/>
     <br/>
     Çevre Bakanlığı ve Rama işbirliğiyle bu sene üçüncüsü gerçekleştirilen “Rama Cansuyu Projesi 3. Foto Safari” turuna davet edildiğimizde fotoğraf makinalarımızı, tele objektiflerimizi ve uygun kıyafetlerimizi çantaya yerleştirerek soluğu Izmir Kuş Cenneti’nde aldık. Önceki sene de aynı amaçla ziyaret ettiğimiz Izmir Çamaltı Tuzlası’nın içinde bulunan, su kuşları koruma ve üretme alanı olarak tescil edilen bölgede bu yıl fazla yabancılık çekmedik. Ama 8 bin hektarlık bir alanı jiple dahi olsa doyasıya gezdiğimizi söyleyemeyiz.
     <br/>
     <br/>
     Foto safariye medyanın değişik kesimlerinden katılan 35 civarındaki fotoğrafçı ve kameraman en güzel görüntüyü yakalamak için güneş karşısında üç gün boyunca çaba sarfetti. Üç yıldır tekrarlanan foto safari sebebiyle, çevre bakanı başta olmak üzere çeşitli kategorideki etkili ve yetkili kişilerin katılımlarıyla değişik aktivitelerde bulunmaları ve Izmir Kuş Cenneti’nin bu vesile ile medya aracılığıyla kamuoyuna tanıtılması da bölgeye belirli bir hareketlilik getirmiş.
     <br/>
     <br/>
     <br/>
     <br/>
     ZIYARETÇISI ÇOK
     <br/>
     <br/>
     <br/>
     <br/>
     Yaklaşık 200 tür kuşun bulunduğu, her yıl ortalama 50 bin kuşun da uğradığı Izmir Kuş Cenneti, ulaşım açısından da Türkiye’nin ilk ve tek tabii ortamı.  Çiğli’den 10, Karşıyaka’dan ise 26 kilometrelik asfalt yolla ulaşılabiliyor Kuş Cenneti’ne. Arkeolojik SIT alanı da olan Kuş Cenneti, cumartesi ve pazar günleri oldukça yoğun ziyaretçi akınına uğruyor. Bir zamanlar burada bulunan antik Leucae şehrinden geriye kalan ama yaşayan tek parçası bir su kuyusu. Gezimiz sırasında içine düşürdüğümüz tripotu çıkarmak için bir hayli uğraştığımız bu kuyu bize oldukça heyecanlı anlar yaşattı. Izmir Kuş Cenneti’nde kuşların yanısıra TEKEL’in dinlenme tesisleri, eylül–ekim aylarında faaliyet gösteren tuzlalar, yasak olmasına rağmen bazı kişileri kuş avlamaya iten kuş çeşitliliği, balıkçıların maişet derdi ve bölgenin tabii güzelliği de insanları buralara çekiyor.
     <br/>
     <br/>
     <br/>
     <br/>
     TUZ ÜRETIMI ZARAR VERIYOR
     <br/>
     <br/>
     <br/>
     <br/>
     Foto safari esnasında sohbet ettiğimiz TEKEL’in asırlık Çamaltı Tuz Işletmesi’nin müdüründen, tuzlada yılda 500 bin ton ham tuz imal edilerek, Türkiye’nin üçte bir ihtiyacının karşılandığını öğreniyoruz. Nisan ayında deniz suyu buradaki tuz tavalarına alınıyor. Diğer tavalarda gezdirilerek tuz oranı artırılıyor. Tuz yoğunluğu artan deniz suyu en son geldiği tavada yazın sıcak günlerinde buharlaşmaya terkediliyor. Tavadaki suyun buharlaşıp uçmasıyla geriye 15 ile 18 cm kalınlığında ham tuz tabakası kalıyor. Nisan ayında başlayan bu işlemler eylüle kadar altı ay boyunca sürüyor. Çamaltı Tuz Işletmesi Müdürü, ilkel tekniklerle çalışan tesislerin niçin modernleştirilmediğini sosyal yönü ağır basan ilginç bir açıklama ile izah ediyor: ‘Eylül ve ekim aylarında iki ay boyunca tuz toplayan insanlar bu işlerinden olmasın diye Çamaltı Tuz Işletmesi’ni hükümet modernleştirmek istemiyor.’ Halbuki ilkel şartlarla elde edilen tuzları hiç bir sosyal güvencesi ve iş garantisi olmayan, yılda sadece iki ay çalışma imkanı olan insanlara eziyet ederek toplatmak yerine tesisleri  modernleştirip, bir çok insana sürekli iş sağlamak daha mantıklı. Böylece diğer insanlar da 10 ay yatıp 2 ay çalışacakları zamanı beklemek yerine daha köklü işlere yönelebilirler.
     <br/>
     <br/>
     Çamaltı Tuz Işletmesi’ndeki tuz üretimi sırasında tavalardaki suyun tuz oranının artırılması, bazen de tuzun tamamen çektirilmesi buralardan beslenen kuşların başka bölgelere gitmelerine sebep oluyor. Bu da Kuş Cenneti ile uzaktan yakından ilgisi olan herkesin tepkisini çekiyor. Yetkililer ise her şeye rağmen ilkel şartlardaki mevcut durumu korumak için çaba sarfediyorlar.
     <br/>
     <br/>
     Izmir Kuş Cenneti’nin yeterli ölçüde yağış alamaması, kuşların barındığı sazlıkların zamanla kurumaya yüz tutması bu bölgede yaşayan kuşların başka bölgelere, değişik ülkelere göç etmesine sebep olmuş.  Gidemeyenlerin de önünde tek yol kalmış. Ancak Ege’nin kıyısındaki Kuş Cenneti’nin tatlı su özlemi uzun sürmemiş.   Rama Cansuyu Projesi kuşlar, için zor olan ama, insan eliyle çözümlenebilecek bir projenin adı olarak ortaya çıkmış. Ihtiyaç duyulan su, bölgeye 5 kilometre uzaklıktaki Süzbeyli köyünde bulunmuş. 11 Haziran 1993’te Süzbeyli köyünde 100 metre derinlikte saniyede 60 litre su alınabilecek kaynak bulunarak kısa sürede Kuş Cenneti’ne ulaştırılmış.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21499&yorum_id=1), [web.archive.org (arşiv bağlantısı)](http://web.archive.org/web/20060117130025/http://www.aksiyon.com.tr:80/detay.php?id=21499&yorum_id=1)
