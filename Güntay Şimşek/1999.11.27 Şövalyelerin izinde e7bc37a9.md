# Şövalyelerin izinde

*Güntay Şimşek 1999.11.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ekim ayının son günlerinde ziyaret ettiğimiz adada hava sıcak ve güneşliydi. Bazen yağmurla da tanıştığımız oldu. Ama nemden bir türlü yakamızı kurtaramadık.
  </font>
 </div>
 <div id="newsText">
  <font class="detail-text">
   En azından sakin bir ortamda kısa bir seyahatin tadını çıkarma fırsatını değerlendirebiliyorduk. Halbuki geçmişte böylesine fırsat ada sakinlerinin eline çok az geçmiş.
   <br/>
   <br/>
   Sicilya'nın 100 km güneyinde, Libya'nın 350 km kuzeyinde, Tunus'un 290 km kadar doğusunda, Akdeniz'in İtalya ve Afrika kıyılarının arasındaki dar kesimin doğu ucunda yer alması, Malta'nın ne kadar stratejik olduğuna işaret ediyorsa, adada meskun halkın da tarih boyunca o derece tedirgin yaşadıklarını gösteriyor. Malta adasıyla birlikte 4 küçük adadan ibaret olan, 360 bin nüfüslu bu ülkenin halkı asırlar boyunca Fenikeliler, Kartacalılar, Romalılar, Bizanslılar, Araplar ve Osmanlılarla mücadele etmiş.
   <br/>
   <br/>
   Malta'nın en göz alıcı kilisesi St John's CoCathedral'in inşası Osmanlı İmparatorluğu'nun Avrupa seferleri için Malta'yı kendisine bağladığı bir dönemde gündeme gelmiş. 1551 yılında ünlü denizci Turgut Reis ve Sinan Paşa komutasındaki Osmanlı donanması Malta'yı kuşatmış, hemen yanıbaşındaki Gozo adasını fethetmiş. Bu tarihten sonra, Osmanlılar, Maltalıların konsantrasyonunu bozduğundan kilisenin tamamlanması uzun yıllar almış. Mimari bir şaheser olan katedral için Sir Walter Scott, 'Hayatımda bu kadar şaşırtıcı bir kilise oturum sistemi görmedim' demiş. Duvarlarındaki her biri bir azizin hikayesini anlatan barok tarzı resimler de ziyaretçileri adeta büyülüyor.
   <br/>
   <br/>
   Rehberimiz biz Türklere 'Eğer Osmanlılar, Maltalıların konsantrasyonunu bozmamış olsalardı, belki bu kilise daha muhteşem olacaktı ve daha kısa sürede inşa edilecekti' mealinde izahat yaptıktan epey sonra, hadisenin gittiği yönü keşfetti ve ikinci bir konsantrasyon bozma olayına fırsat vermedi. Benzer bir olayı Çin'de de yaşamıştık. Gezdirdiği ekibin Türk olduğunu unutan rehberimiz, Çin Seddi'nin üzerinde, 'Bu duvarlar barbar Türkler için yapılmıştır' notunu düşmüştü.
   <br/>
   <br/>
   Birgu bölgesine dahil olup tarihi eserler ve sokaklar arasına daldık. Yolumuz Akdeniz'in en ehemmiyetli kavşağına, Valetta'yı Birgu'dan ayıran Büyük Liman'ın karşısına çıktı. Güneş batmak üzereyken Valetta Limanı'nı seyre koyulduk ama Osmanlı'dan kopmak ne mümkün. Bu defa, yine rehberimiz devreye girerek, limanın etrafındaki yüksek duvarları işaret etti: 'Evet, bu duvarlar da Malta'nın Osmanlı eline düşmemesi için savunma amaçlı yapılmış'. Tahminimizce katedralin inşasında çalışan işçiler, Osmanlı'dan korunmak için büyük duvar yapımına kanalize edilmişti.
   <br/>
   <br/>
   Bir karışık dil
   <br/>
   <br/>
   Birgu'da sokak aralarında gezerken, levhalar, insanların konuşmaları Arapça'yı çağrıştırıyordu. Mesela, Mdina'nın Medine (şehir), Hagar'ın Hacer (taş) olduğunu öğrenmemiz geç olmadı. Malta'nın resmi dili olarak geçen İngilizce'nin ne olduğunu biliyorduk, Maltaca'yı da böylece öğrenmiş olduk. Halkın etnik yapısı oldukça karışık olduğundan, Maltaca'da Arapça ve İtalyanca (Kartaca) dillerinin etkisi bulunuyor. En ilginç tarafı ise, Latin alfabesiyle yazılan tek Arapça kökenli dil olması.
   <br/>
   <br/>
   Ada halkının yüzde 95'ten fazlası Malta doğumlu ve halkın yüzde 95'i Katolik. Rehberimize göre, Müslümanlar'ın oranı ise yüzde 5. Fakat Malta'yı ziyaretimiz esnasında ve tanıtım kataloglarında Müslüman varlığına dair hiçbir emareye rastlamadık. Yüzde 5 Müslüman yaşadığına dair bilgiyi ise, aniden karşımıza çıkan bir cami silüetinden sonra rehberimiz aktarmak zorunda kaldı. Tıpkı Yunan adalarını gezerken, Osmanlı eserlerini gözden saklayarak, hakkında bilgi vermeyen rehberler gibi.
   <br/>
   <br/>
   Bu yaklaşım tarzını, diğer yabancılar da keşfetmekte gecikmemiş. Otobüste koltuğu paylaştığımız Alman turist, rehberle aramızda geçen diyaloğu dinlemiş olacak ki; 'Adada Türkler'e ve Müslümanlığa ait eserlere rehberlerin dikkat çekeceğini mi sanıyorsun? Hatta, gözlerinle görsen bile bir şey yok deyip başka yola saparlar' dedi. Gerçekten de biraz sonra güzel bir camiye denk geldik. Önünden hızla uzaklaşırken, fotoğrafını otobüsün içinden çekebildik.
   <br/>
   <br/>
   Rehberimiz bu ilgimizden alınmış olacak ki, 'Sizi adanın en ilginç köşesine, binlerce yıl geriye uzanan tarihi bir mekana götürüyorum' diyerek bizim merakımızı başka yöne çekti.
   <br/>
   <br/>
   Bahsettiği yer Malta'nın en eski arkeolojik kalıntılarından. İÖ 2400 tarihinde adada Paleolitik ve Kalkolitik çağ kültürüne özgü bir ölü kültü gelişmiş. İlk örneklerinden biri Hagar Qim'de bulunan kaya mezarlarının oluşturduğu bu kült, Kyklad ve Miken uygarlıklarıyla kurulan ilişkilerin de etkisiyle yeraltı mezar odası hususunda doruğa ulaşmış. Amma velakin, biz ziyaret ettiğimizde ortada mezar odası falan yoktu. Dört tane taş yanyana koyulmuş, oda haline getirilmişti ve üzeri açıktı. Bu mantıkla hareket edecek olursak, Anadolu'da çok sayıda tarihi esere imza atabiliriz. Epey mesafe kat ettikten sonra, dört tane dikili taşla karşılaşmak moralimizi bozmadı değil. Durumu farkeden bir Portekizli yanıma yaklaşarak, 'İlginç bulmadın değil mi?' diye sordu. Ve ekledi; 'Türkiye'de tarihi eser diye sunulan benzeri yerlerdeki taşlar daha düzenli ve ilgi çekiyor.' Doğru söze ne denir.
   <br/>
   <br/>
   Hagar Qim'in adındaki, Hagar'ın hacer (taş) olduğunu da kestirince, bu mekanın tarihini İsa sonrasına almanın daha mantıklı olacağına kanaat getirdim.
   <br/>
   <br/>
   Mdina'dan Akdeniz'e bakış
   <br/>
   <br/>
   Ve Malta'nın büyük kısmına hakim, Mdina şehrine doğru yollandık. Yine bir akşam üstü Malta'yı ve Akdeniz'i seyre koyulduk. Şövalye rolü yaparak elinde meşalelerle bize yol gösteren Maltalı gençlerin önderliğinde, daracık sokak aralarında Baccus Restaurant'ı bulup, akşam yemeği faslına geçtik. Malta'da yemekler, garnitürler, baharatlar birbirine karışmış. Akdeniz'in ortasında bulunmaları, yemekleri nasıl pişirecekleri hususunda ortada kalmalarına sebep olmuş gibi geldi bize. Ancak balık her yerde balık. Sadece Malta sosundan uzak tutarsanız, midenize yakın olabiliyor. Yemekte, ilkbahar meyvesi olan Malta eriğinin olmadığının altını da çizmeliyim. Zaten ada, erik yetişecek kadar yeşil değil. Tatlı su kaynakları da olabildiğince az.
   <br/>
   <br/>
   Ada, 1530'da, Hospitalier ya da St. Jean Hastabakıcılar Tarikatı olarak anılan, Katolik Kilisesi'ne bağlı şövalye tarikatına bırakılmış. Tarikat başkanı Jean La Valetta komutasındaki şövalyeler, 1565 yılındaki Osmanlı kuşatmasına karşı, başarıyla direnmişler. Denizdeki mücadeleleriyle güçlenen ve zenginleşen şövalyeler, adaya zengin bir mimarlık ve sanat mirası bırakmışlar.
   <br/>
   <br/>
   Günümüzün Maltalıları böyle bir zenginliğe sahip değiller ama tarihi mirası, yanına deniz, güneş ve farklı kültürleri koyarak turizm paketine dönüştürmüşler. Kendi halinde küçük bir adalar ülkesine, seyahatlerin çoğu da turistik amaçlı yapılıyor. Bozulan konsantrasyonunuz için Malta iyi gelir...
   <br/>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B7D9E07D53370A8CBF5CC3A4D2CD28A1?newsId=5574), [web.archive.org (arşiv bağlantısı)](http://web.archive.org/web/20141011003151/http://www.aksiyon.com.tr:80/aksiyon/newsDetail_getNewsById.action;jsessionid=B7D9E07D53370A8CBF5CC3A4D2CD28A1?newsId=5574)
