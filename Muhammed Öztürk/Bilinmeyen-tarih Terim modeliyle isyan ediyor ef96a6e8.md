# Terim, modeliyle isyan ediyor

*Muhammed Öztürk Bilinmeyen-tarih*

<div>
 <font>
  <img border="0" height="1" src="/web/20050227160801im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160801im_/http://www.aksiyon.com.tr/resim/355/56.jpg" vspace="5"/>
  </p>
 </font>
 <font class="content">
  Adana’nın sıcak ama verimli topraklarında başlayıp, Milano’ya uzanan bir hikaye bu... Herşey sıradan bir Anadolu çocuğunun yaşam öyküsü gibidir; yokluk içinde geçen çocukluk dönemi, pazarda fıstık satılır, bu arada mahalle maçları da kaçırılmaz.
 </font>
 <br/>
 <p>
  <font class="content">
   Mahalle takımından, Motor Meslek Lisesi takımına, oradan Demirspor’a ve dahi uzayıp giden bir hayat... “Terimizm; Bir İsyan Modeli” bu hayatı anlatıyor. Dergimizin spor editörü Necati Kola’nın bu ilk kitabı. Kola, sadece bir hikaye anlatmakla kalmayıp Terim’in nev’i şahsına mahsus sistemine bir ad koyma gayreti de taşıyor. Fatih Terim, yakınlarda bir demeç verdi; “Avrupa’yı abartıyoruz”. Hâlâ trübünlerden duymakta olduğumuz “Avrupa Avrupa duy sesimizi” sloganı, Fatih Terim’in başarılarının genele yayılmadığının ve bu başarıda yalnız olduğunun göstergesi maalesef.
   <br>
    <br>
     -Bir İsyan Modeli’ni içinde barındıran bir başarı öyküsünü okuyoruz. Elbette önemli badirelerden geçen bir başarı bu. Öncelikle başarıda hızlandırıcı etki yapan en önemli badire ya da ‘badireler’ neydi?
     <br>
      <br>
       Bence, Milan gibi bir takımın başına geçmesine kadar beş kritik dönemi var. Terim, beşinden de kazançlı çıkmayı başarıyor. Birincisi, eşi Fulya hanımın yapamazsın demesine rağmen Ankaragücü’nde göreve başladığında üç maçı arka arkaya kazanıyor, dördüncüsünde kaybedince gazeteciler soruyor: İstifa edecek misin? Buna çok sinirlenince bir odaya kapatıyorlar. Orada sakinleştikten sonra göreve devam edeceğini söylüyor. İkincisi, 1996 Avrupa Şampiyonası elemelerinde İsveç ile İstanbul’da oynanan maç. Türkiye, yenildiği takdirde bir ilki gerçekleştiremeyecek. Fakat, 1-0 yenik duruma düştükleri maçı Terim’in öğrencileri 2-1 kazanıyor ve iddialarını devam ettiriyorlar. Üçüncüsü, Galatasaray’da yeni göreve başladığı günlerde F.Bahçe karşısında Ali Sami Yen’de alınan 4-0’lık yenilgi. Herkes onun istifasını istiyor; ama o istifa etmiyor. Dördüncüsü, Şampiyonlar Ligi’nde Milan’a karşı kazanılan 3-2’lik tarihi maç. Galatasaray, bu galibiyet sayesinde UEFA Kupası’na katılıyor ve şampiyon oluyor. Beşincisi de Fiorentina’yı çalıştırırken UEFA Kupası’nda Tirol’e eleniş. Burada da Gori’nin baskılarına boyun eğmiyor ve kazanan taraf Terim oluyor.
       <br/>
       <br/>
       - Fatih Terim’in başarısını Terimizm olarak niteliyorsun. Öncelikle bu Terimizm nedir?
       <br/>
       <br/>
       Terimizm, sahadaki sistemden ziyade bir isyan modelidir. Sadece futboldaki değil, tüm alanlardaki başarısızlıklara bir isyandır. Saha içi ve saha dışı olmak üzere ikiye ayrılan ama sonuçta bir bütün olan bu model, futboldaki şerefli mağlubiyetlere, kompleksli galibiyetlere, sarsıp fakat yıkamamaya, yabancı hayranlığına baş kaldırı şeklinde başlamış, daha sonra tüm toplum tarafından da takdir edilmiştir. Fakat bu modelin adı ne toplum tarafından, ne de medya tarafından konulmamıştır. Üstelik, Fatih Terim ‘Bu model benim modelim. Bu modele bir ad konması lazım’ diye haykırmasına rağmen. Ben de bu kitapla birlikte Fatih Terim’in modeline bir ad koymayı deniyorum. Bence Terim, dünyaca ünlü marka üretmekte zorlanan Türkiye için bir fırsattır. Zaten Terim kendisi bir marka haline çoktan gelmiştir; ama bu markanın adı şu ana kadar nedense bir türlü konulmamıştır.
       <br/>
       <br/>
       - Fatih Terim’in karakterini fazlasıyla yansıtan “İsyan Modeli” Terimizm’in sistem olarak ortaya çıkması hangi döneme rastlar?
       <br/>
       <br/>
       Bence bu dönem Galatasaray’daki üçüncü yılında iyice ortaya çıkmıştır. Terim, ‘Galatasaray’da başarılı olamayacak’ iddialarına rağmen, ‘Kent kırosu’ olarak nitelenmesine rağmen otomatiğe bağladığı şampiyonluklarla kendine güvenini iyice kazanmış ve hedeflerini büyütmüştür. Nitekim, hücum sistemi olan 4-4-2 sistemini de Galatasaray’daki üçüncü yılında oynatmaya başlamıştır. Artık kendine o kadar güveniyordur ki spor yazarlarının ‘Neden 3-5-2’den vazgeçtin?’ eleştirilerine bile kulak asmamakta, hatta onlarla dalga geçmektedir. Şöyle ki: Başlama vuruşundan önce futbolcularının 3-5-2 şeklinde dizilmelerini, maç başlayınca da 4-4-2 oynamalarını ister. Arka arkaya başarılı sonuçlar alınca da spor yazarları şöyle demeye başlarlar: ‘Gördün mü hoca? Bizim dediğimiz gibi oynatıyorsun, takım nasıl başarılı oluyor?’
       <br/>
       <br/>
       - Milan’a giden yolda Terim’de kişisel olarak gözle görülür değişimler oldu. Bu çerçevede Terim’de değişenler ve değişmeyenler nelerdir?
       <br/>
       <br/>
       Terim’in hırsında, hedeflerinde, oturup kalkmasında, giyiminde, medyayla ilişkilerinde pek bir değişiklik olmadı. Gözle görülen değişikliği ise profesyonelleşmesinde görüyoruz. Fiorentina’dayken haftada bir Türkiye’ye geliyor, CNN Türk’te programa katılıyor, dostlarıyla bir araya gelip birkaç gününü İstanbul’da geçiriyordu. Şimdi ise öyle değil. CNN Türk’teki programı bıraktı, medyayla özel görüşmeler yapmıyor. Bir şey söyleyecekse basın toplantısında söylüyor. Terim’in özel davetler, konferanslar ve programlarını ise bir özel halkla ilişkiler şirketi yürütüyor.
       <br/>
       <br/>
       - Kitapta Terim’in sisteminin bir başlık altında değil de parçalar içinde bütüne yayıldığını görüyoruz. Terim’in sahadaki oyun sistemi üç dört maddede nasıl açıklanabilir?
       <br/>
       <br/>
       Dediğim gibi Terim’in modeli sadece saha içiyle sınırlı değil. Maçların dışında futbolcularıyla ilişkileri, taraftarlarla ilişkileri, verdiği demeçler hep bu modelin bir parçası. Sahadaki oyun sistemi ise hücuma dayalı 4-4-2. Ama bu klasik 4-4-2 değil. Hücumda sağ ve sol bekler ileriye çıkıyor, orta alandan bir oyuncu forvete kayıyor ve bu sistem bir anda 2-5-3 oluyor. Savunma ise forvetten başlıyor ve kalabalık olan orta sahada rakip takımın atağı dar alan presiyle kesiliyor ve top kendi cezaalanından maksimum derecede uzak tutuluyor. Kısacası, hep beraber savunma yapılıyor, hep beraber hücum ediliyor ve başarı bu şekilde geliyor.
       <br/>
       <br/>
       - Son olarak Fatih Terim’in Türk futbolunda meydana getirdiği açılımı nasıl yorumluyorsun?
       <br/>
       <br/>
       Turgut Özal ve Şenes Erzik’in 80’li yılların sonundaki çalışmaları elbette önemli; ama Fatih Terim’in Türk futboluna sınıf atlattığı, itibar kazandırdığı, dünya standartlarına ulaştırdığı ve bozuk olan Türk imajını düzelttiği de inkar edilemez bir gerçek. A Milli Takım’ın Avrupa Şampiyonası’na katılacağını, çeyrek final oynayacağını; Galatasaray’ın UEFA Kupası’nı ve Süper Kupa’yı kazanacağını, Şampiyonlar Ligi’nde çeyrek final oynayacağını; bir Türk teknik direktörün yabancılara pek sıcak bakılmayan İtalya gibi bir ülkede Milan gibi bir takımın başına geçeceğini, Türk oyuncuların Avrupa’nın en iyi takımlarına dağılacaklarını bundan on yıl önce kim söyleyebilirdi ki?
       <br/>
       <br/>
       m.ozturk@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12830), [web.archive.org (arşiv bağlantısı)](http://web.archive.org/web/20050227160801/http://www.aksiyon.com.tr:80/detay.php?id=12830)
