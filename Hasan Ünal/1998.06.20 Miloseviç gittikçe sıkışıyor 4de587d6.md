# Miloseviç gittikçe sıkışıyor

*Hasan Ünal 1998.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şubat sonlarında Miloseviç'in özel birlikleri yoluyla Kosova'da başlattığı savaş her geçen gün genişleyerek ve artan oranda can kaybıyla devam ediyor.
  </font>
 </div>
 <div id="newsText">
  <font class="detail-text">
   Bu arada uluslararası dünya giderek Miloseviç'i gözden çıkarabileceğinin işaretlerini vermeye başladı.
   <br/>
   <br/>
   Bosna savaşı sırasında oluşturulan ve şimdi Kosova meselesiyle meşgul olan Batılı Temas Grubu, Miloseviç'in anladığı dilden konuşarak başlattığı Kosova politikasını aynı doğrultuda sürdüremedi. Geçtiğimiz ay Holbrooke'un anlamsız girişimleri sonucu Arnavut lider İbrahim Rugova, Miloseviç'le görüşmeye zorlandı. Bu sayede Miloseviç hem görüşüyormuş gibi davranmak hem de aynı zamanda Kosova'da başlattığı etnik temizliği sürdürmek şansını elde etti. Üstelik Holbrooke Miloseviç'in Rugova ile görüşmeyi kabul etmesini gerekçe göstererek, Sırbistan'a uygulanmak üzere kararı alınmış ve bekletilmekte olan ekonomik müeyyidelerin askıya alınmasını teklif etmişti.
   <br/>
   <br/>
   Uçaklar Miloseviç'i korkuttu
   <br/>
   <br/>
   Miloseviç'i iyice azgınlaştıran bu yalpalanmaların ardından uluslararası dünya süratle vaziyeti toparladı. NATO vaziyete müdahale edebileceğini ortaya koydu. Hatta geçtiğimiz hafta sonunda NATO'ya ait savaş uçakları Makedonya ve Arnavutluk hava sahası üzerinde tatbikatlar düzenledi. Bununla Miloseviç'e göz dağı verilmesinin amaçlandığı da açıkça ifade edildi. NATO ve Amerikan yetkilileri tarafından, Amerikan Savunma Bakanı William Cohen Kosova'ya yapılacak bir askeri müdahale için BM Güvenlik Konseyi'nden karar çıkarılmasının şart olmadığını; Bosna'daki 1995 AğustosEylül bombardımanı için de BMGK'den özel bir karar çıkarılmadığını; NATO'nun Bosna'da olupbitenlerin kendi üyelerinin de yer aldığı bölgedeki barışı tehdit eder hale geldiğini düşünerek bir tür 'nefsi müdafaa' mantığıyla hareket ettiğini; Kosova'daki mevcut durumun ise yoruma daha da uygun olduğunu söylüyor. Zaten Sırbistan'ın korkulu rüyası olan NATO uçaklarının Kosova sınırına kadar gelmiş olması Miloseviç'i ciddi biçimde rahatsız ediyor  olmalıdır.
   <br/>
   <br/>
   Bütün bu olumlu gelişmelere rağmen, NATO'nun Kosova'daki savaşla meşgul olmak yerine, savaşın etraftaki ülkelere sıçramasını önlemeye çalışmakla yetinmesi gibi bir tehlike de yok değil. Amerika başta olmak üzere pek çok Avrupa ülkesinin derdi Kosova'da patlak verecek bir savaşın Makedonya'yı istikrarsızlığa itmesi ve bu ülkede bıçak sırtında duran nüfus dengesinin kökten bozulması riskinin ortaya çıkmasıdır. Bunlar NATO'nun üzerinde düşünmesi gereken endişeler olmakla birlikte Kosova içinde devam eden etknik temizliği gözardı etmek anlamına gelmemelidir; zira sadece savaşın cereyan ettiği bölgenin etrafını koruma altına almak, bölge içindeki etknik temizlik katsayısının yükselmesine katkıda bulunmak yani kan akmasına katkıda bulunmak demektir.
   <br/>
   <br/>
   Artık zamanı geldi
   <br/>
   <br/>
   Miloseviç'in hem kendi ülkesine hem bölge barışına ciddi bir tehlike haline geldiği bugünlerde Kosova'da yeni bir etnik temizlik girişimine müsaade etmenin ne siyasi, ne askeri, ne ahlaki, ne de bölge güvenliği bakımından hiç bir anlamı olamaz. Bölgedeki herkesle kavgalı durumdaki Miloseviç kendi ülkesinde de köşeye sıkışmış durumda. Geçtiğimiz günlerde toplantıya çağırdığı Yugoslavya Güvenlik Konseyi toplantısında Sırbistan Genelkurmay Başkanı Sırbistan ordusunun Kosova'daki çirkin savaşa dahil edilmesini reddetti. Genelkurmay başkanı Perisiç 1997 başlarında Miloseviç'e karşı başlatılan sokak gösterileri sırasında da tarafsız kalmayı yeğlemişti. Karadağ Cumhurbaşkanı hafta içinde aldığı bir kararla Yugoslav ordusu içinde bulunan Karadağ asıllı askerlerin Kosova'da görev yapmayacaklarını açıkladı. Sırbistan Ortodoks Patrikhanesi Miloseviç'in Kosova politikasını en fazla eleştirenlerden. Bölge ülkeleri Miloseviç ve politikalarından bıkkınlıklarını her vesileyle dile getiriyorlar. Kısacası Miloseviç'i Kosova'ya gömmenin tam zamanı. NATO Kosova'ya müdahale konusunda kararlı davranarak Sırp halkının Miloseviç'ten kurtulmasına katkıda bulunmalı, Türkiye de bu tür bir NATO siyasetinin belirlenmesinde aktif olmalıdır.
   <br/>
   <br/>
   * Doç. Dr., Bilkent Üniversitesi Uluslararası İlişkiler Öğretim Üyesi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3852-milosevic-gittikce-sikisiyor.html), [web.archive.org (arşiv bağlantısı)](http://web.archive.org/web/20130911130845/http://www.aksiyon.com.tr:80/aksiyon/haber-3852-milosevic-gittikce-sikisiyor.html)
