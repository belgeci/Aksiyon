# İçinizdeki tarihî eser canavarına engel olun!

*Mustafa Aydın 2002.01.19*

<div>
 <img border="0" src="/web/20020325041843im_/http://www.aksiyon.com.tr/yazar/tirsaktaci.jpg"/>
 <p class="spot">
  Suudi Arabistan Osmanlı'dan kalma bilmem kaç yüzyıllık tarihi kaleyi Türkiye'nin aleyhteki çabalarına rağmen kaşla göz arasında yerle bir etti.
 </p>
 <p class="metin">
 </p>
 <p class="metin">
  Hemen celallendik, 'Arap milleti'nin ne kadar bedevi olduğundan girip, 'çöl'ün adamlarının elinden 'kutsal toprakları' nasıl kurtarırıza kadar ilerledik. Ama hiç düşünmedik. Acaba kendi topraklarımızda başka bir süreç mi yaşanmış ya da yaşanıyordu? İngilizlerin meşhur 'Şark Meselesi' de aynı mantığa dayanıyor. Darwin merkezli, 'insanlaşamamış ara tür olan Türklerin çıktıkları yer olan Ortaasya'ya sürülmeleri ve şu an ellerinde bulunan tarihi mirasın kurtarılması mantığı işte bu... Son olayda, Balkanlardaki şuurlu kültürel 'temizlemeyi' telmihen ilk tepkim 'Sırbi Arabistan, Osmanlı kalesini yıktı!' şeklinde oldu. Ama sonra kendi adıma sakinleştim. Sadece İstanbul'da planlı olarak ortadan kaldırılan tarihi eserlerin sayısı binlerle ifade ediliyor. Arabistan yönetiminin Osmanlıdan kalan revaklara bari dokunmaması gerektiğini düşünerek, 'Anlaşılan ben oralara gidemeden, Kâbe hariç herşeyi yıkacak abiler!' demekten de kendimi alamıyorum.
 </p>
 <p class="metin">
 </p>
 <p class="arabaslik">
  Zoruma gidiyor!
 </p>
 <p class="metin">
  – SSK'larda 'tane ile hortum' dönemi başlayacaksa, tane ile ilaç dönemine geçmekte bizce de bir sakınca yok!
 </p>
 <p class="metin">
  – Cep telefonu, elektrik, su, ve doğalgaz şirketlerinin lüzumsuz reklam giderlerini fatura olarak ödemek zoruma gidiyor.
 </p>
 <p class="metin">
 </p>
 <p class="arabaslik">
  Ne üstü, ne üstü?
 </p>
 <p class="metin">
  Süleyman Demirel sürekli 'ben siyasetler üstüyüm' deyip duruyor benim naçiz kellem de efelenip duruyor. Biz de sanki pilavüstü martıyız! Kimmiş siyasetüstü olan Türkiye'de. Siyasetin, Meclis'in üstünde beşeri bir irade var mı şu âlemde?
 </p>
 <p class="metin">
 </p>
 <p class="arabaslik">
  Yardımseve seve!
 </p>
 <p class="metin">
  Oymakbeyi izci çocukları toplayıp sordu:
 </p>
 <p class="metin">
  – Söyleyin bakalım izcileeer, dün ne gibi bir iyilik yaptınız? Nasıl bir faydanız dokundu milletimize?
 </p>
 <p class="metin">
  – Yaşlı bir kadının karşıdan karşıya geçmesine hep birlikte yardım ettik efendim.
 </p>
 <p class="metin">
  – Hepiniz mi?
 </p>
 <p class="metin">
  – Evet efendim, hepimiz birden.
 </p>
 <p class="metin">
  – Neden?
 </p>
 <p class="metin">
  – Kadın karşıdan karşıya geçmek istemiyordu da ondan efendim!
 </p>
 <p class="metin">
 </p>
 <p class="arabaslik">
  Peşkeş-i Imefeyan!
 </p>
 <p class="metin">
  Afganistan'da Leşker—i Tayyibe diye bir grup var. Hindistan'daki Meclis baskınını yapmakla suçlanıyor. Bizde de 'Peşkeş—i İmefeyan' grubu var ki, milletin nesi var nesi yoksa hortumcuların sistemine pompalıyor. Milletin 20 milyar dolarını batık bankalara pompalayan hükümetin, bir o kadar parayı daha reel sektör yerine bankalara akıtmaya hazırlanması tüylerimizi tirim tirim titretiyor.
 </p>
 <p class="metin">
 </p>
 <p class="arabaslik">
  Gürültüye gidiyoruz
 </p>
 <p class="metin">
  Türkiye'yi perişan eden en büyük tehlike siyasi, ticari, ahlaki, dini kokarcalaşma ve yabancılaşmadır. Millî kimliğini yitiren, ecnebileşen, kendi şairlerinin eserlerini bırakın adını bile bilmeyen kitlelere dönüştürüldük.
 </p>
 <p class="metin">
 </p>
 <p class="arabaslik">
  Şu Afgan krizi de ne kısa sürdü, 20 yıl daha sürseydi stratejik olarak köşeyi dönücektik ne güzel!
 </p>
 <p class="metin">
 </p>
 <p class="arabaslik">
  Gerçek kurtarıcımız sizce hangisi?
 </p>
 <p class="metin">
  En can alıcı soru şu: Türkiye'nin ekonomik kurtuluşunun kahramanı kimdir?
 </p>
 <p class="metin">
  a— Kemal Derviş: Çünkü paraşütle geldi. b— Usame bin Ladin: Çünkü Afganistan operasyonu olmasaydı, Türkiye'nin hâli haraptı.
 </p>
 <p class="metin">
  c— İsmail Türüt: Çünkü, 'Devletun mali denız' türküsü hortum ehlini tevbekâr etti.
 </p>
 <p class="metin">
 </p>
 <p class="arabaslik">
  POSTA:
 </p>
 <p class="metin">
  Yakup Oflaz, Mekki Ünister, Abdullah Şahin, Emre Sonar (?), Murat Toprak, Alp Ekin, Özgür Yalçınkaya, Coşkun Akpınar, Reyhan Sert, Murat Uyanık, Kutlu Okan, Nurefşan Dinç (Kastımız o değil.), Fatih Arslan, Elif Acı, Erk Akbars, İsmail Küçük, Erkan Ülker, Ahmet Yetiş, Fahrettin Arslan, Hasan 155, Habib Öksüz, Hızır Demirci, Ahmet Uzunoğlu, Ahmet Talan, Meçhul Adam.
 </p>
 <p class="metin">
 </p>
 <p class="arabaslik">
  Med–tüh!
 </p>
 <p class="metin">
  Cem Yılmaz, kendi küllerinden olmasa da kendi çakıldaklarından ortaya çıkan bir tip oldu. Müzmin muzip, aykırı, uzlaşmaz, acımasız ters köşe esprilerine bir noktaya kadar tahammül etmek mümkün. Ama artık, kendini küçük bir 'ilah' olarak görmeye iyiden iyiye başlamış. Pek yazık.
 </p>
 <p class="metin">
 </p>
 <p class="arabaslik">
  Yanlış hedef
 </p>
 <p class="metin">
  ABD Afganistan'da sürekli yanlış hedef vuruyor. Bu yüzden neredeyse bini aşkın insan öldü. Aslına bakarsanız zaten Afganistan'ın kendisi de bir yanlış hedef değil miydi?
 </p>
 <p class="metin">
 </p>
 <p class="arabaslik">
  İşi bilenin hali başka oluyor!
 </p>
 <p class="metin">
  Bankacılık yasası tartışılıp duruyor. Tüm sektör temsilcileri ve oda başkanları isyanlarda. Üreten kesim dururken, üretenlerin belini kıran kesime nasıl para aktarılır diye veryansın ediyorlar. Haklılar. Düşünün bir garip güvercin vücuduna yapışan keneler nedeniyle kan kaybetmiş. Kan takviyesine ihtiyacı var. Ama baytarımız (!) keneleri çıkartıp, vücuda takviye yapacağına, teker teker kenelere kan takviyesinde bulunuyor! Bizdeki de o hesap işte! Birazcık iş bilen yöneticilerimiz olsa kendisini de memleketi de kurtaracak çözümleri şıpın işi bulur ama, kaht–ı rical yani adam kıtlığı dedikleri de bu olsa gerek.
 </p>
 <p class="metin">
  Padişah bakmış ki, sarayda işler iyice gevşemiş, cıvımaya yüz tutmuş. Cuma selamlığına iştirak edenler giderek azalmış. Hemen bir ferman yayınlamış. Dinde yeri olmasa da cuma selamlığına katılmayanların idam edileceğini ilan etmiş. Tabii, ahali tirim tirim titreyip, saflardaki yerini pekiştirmeye başlamış. Günler, haftalar derken, sarayın genç, parlak ve istikbal vaad eden memurlarından biri her nasılsa Cuma selamlığında görülmemiş. Vah, yazık, tüh diye acımalar sürerken, idam merasimi için herşey tamamlanmış bile. Padişah da gelmiş izlemeye. Ancak memurumuz biraz cin fikirli olsa gerek, padişahtan maruzatı olduğunu söylemiş. Demiş ki, 'Efendim, idam mahkumunun bir isteği ne olursa olsun kabul edilir. Bu cezayla ilk idam edilecek ben olduğum için iki isteğimin kabul edilmesini istiyorum. Kerem buyurunuz, kabul ediniz.' Padişah, 'Teamülde böyle bir uygulama yok ama neyse, bi söyle bakalım.' deyip kabul etmiş. Genç mahkum, 'Başvezirinize 500 sopa vurulmasını istiyorum.' deyince, vezir kıvır kıvır kıvranmaya başlamış. Genç mahkum, ikinci istek olarak, 'Padişah efendimize de 1000 sopa vurulmasını istiyorum.' deyivermiş. Vezir mırıl mırıl konuşmaya başlamış: 'Efendim hazretleri, ben bu genç memuru bulunduğumuz yerin ilerisindeki sütunların arkasındaki mahallin kenarında sanki gördüm gibi gibi..' deyince padişah: 'Ne gibi gibisi yahu, ordaydı köftehor!' deyivermiş!
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325041843/mailto:tiksaktaci@hotmail.com">
   tiksaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/372/tirsaktaci/1.htm), [web.archive.org (arşiv bağlantısı)](http://web.archive.org/web/20020325041843/http://www.aksiyon.com.tr:80/2002/372/tirsaktaci/1.htm)
