# 'Live' Bomba!

*Mustafa Aydın 2001.05.05*

<div>
 <img border="0" src="/web/20020423032229im_/http://www.aksiyon.com.tr/yazar/tirsaktaci.jpg"/>
 <p class="spot">
  — Flamingo Yolu canlı bomba dolu!
 </p>
 <p class="spot">
  — Birisi ihbar yapsa da bomba imha ekipleri 'sahte fünyelerle' etkisiz hale getirse.
 </p>
 <p class="metin">
 </p>
 <p class="metin">
  — Ali Balkaner, Dinç Bilgin, Gürbüz Çapan, Memoli Ağca ve de Cavit Çağlar abi... Bi konuşurlarsa... Peeeh! Nerdeee... Hepsi de 'okutmuş' çocuklar.
 </p>
 <p class="metin">
  — İkitelli yavaş yavaş Kartal'a taşınıyor hayırlısıyla!
 </p>
 <p class="metin">
  — Ama koğuş düzeninden dönülmesi iyi olmadı. Şimdi tümünü aynı koğuşa vereceksin. Bakalım koğuş ağası olabilmek için kim hangi bağlantılarını kullanıyor! Hele bi de Biri Bizi Gözetliyor'culara verilse çekim izni, sen bak reytingin 'babaları' yapılıyor mu yapılmıyor mu?
 </p>
 <p class="metin">
  — Ama, bu kez her hafta biri dışarı atılamayacağından yapılacak itiraflarla her hafta bir kişiye yeni bir ismi daha kodese sokma hakkı tanınabilir!
 </p>
 <p class="metin">
  — Adayları merak ettiyseniz şöyle bir hatırlatalım mı? Hadi hadi gerek yok başımı belaya sokmayın, siz kimin nerelerde ne işler yaptığını benden iyi bilirsiniz! İsim ilan edeyim de savcı gibi ben de ağrısız başımı belaya sokayım.
 </p>
 <p class="metin">
  — Hafta içinde taksi yerine cezaevi aracı şoförlüğü yapıp diğer mahkumların nasıl değerlendirdiklerini felan öğrenirler. Fena mı Tırsâkiyân!
 </p>
 <p class="metin">
 </p>
 <p class="arabaslik">
  Vaaah, vaaah vaah!
 </p>
 <p class="metin">
  Kriz gecesi Halk Bankası'nı hortumlayanlardan birinin de "bek gıymatlı vergi şampiyonu ağalarımızdan" biri olduğu ayyuka çıkıyor ama tık yok! Ne iş yau! Bu sessizliğe "vaah, vaaah, vaaaah" demekten başka elimizden bir şey gelmiyor!
 </p>
 <p class="metin">
 </p>
 <p class="arabaslik">
  Netekim  kurundan!
 </p>
 <p class="metin">
  Kenan Evren, Fikret Otyam'ın 'Sigara içen ihtiyar' adlı fotoğrafının resmini yaptığı için sanatçı tarafından mahkemeye verildi ve 1 TL'ye mahkum oldu. Bence Otyam, 1 liralık dava açarken "Ama Evren'in doğum tarihindeki kur üzerinden" diye bir şerh düşseydi daha kârlı çıkabilirdi.
 </p>
 <p class="metin">
 </p>
 <p class="arabaslik">
  Ne ki?
 </p>
 <p class="metin">
  Sayın Ecevit, hâlâ kabinede 'revizyon yok' deyip duruyor. Sağolsun hükümetin bir 'vizyon'u var mı ki revizyonu olsun diyen yok!
 </p>
 <p class="metin">
 </p>
 <p class="arabaslik">
  Bu ki!
 </p>
 <p class="metin">
  — Reis—i Cumhur kimdir? Sezer mi dediniz? Yanlış...
 </p>
 <p class="metin">
  — Mesut Yılmaz!
 </p>
 <p class="metin">
  — Hükümet herhalde şöyle demiştir: "Cumhur'u yaktık, geri dönüş yok!
 </p>
 <p class="metin">
 </p>
 <p class="arabaslik">
  Şafak Ayini meselesi!
 </p>
 <p class="metin">
  — Ne kadar güzeldi. İsmi de... Herifler binlerce kilometre öteden kalkıp, bakanları, genelkurmay başkanları ile sabahın ayazında mumlar yakıp, ilahiler söylediler, dualar ettiler.
 </p>
 <p class="metin">
  — Kınamak yok, kıskanmak var.
 </p>
 <p class="metin">
  — 18 Mart'a denk gelen hafta TRT ve Çanakkale konulu serzenişlerimizi yazmıştık. Pek kibar olmadıklarından ya da dergi vs. okumak gibi adetleri olmadığından olsa gerek (mazeretleri var, çünkü trilyonlarca lira verip dönüşmeye uğraşıyorlar!) yazdıklarımıza bir cevap geldiği yok. İyi ya da kötü farketmez...
 </p>
 <p class="metin">
  — Emin Çölaşan dahi bu durumu eleştirince aynı konumda kalmamak için bir daha yazmayacaktım ama, olsun, yazalım. Süleyman Yalçın beyefendinin teklif ettiği gibi 10 Ağustos'ta Anafartalar Zaferi, Genelkurmay Başkanımız ve tüm sivil toplum örgütlerinin katılımıyla, dualar ve ilahilerle yerinde kutlansın. Ahmet Özhan bey ve ekibi milyonları mest etsin. En güzel sesli gazelhanlar Çanakkale destanını dillendirsin. En az bir milyon kişinin katılacağı muhteşem bir organizasyon yapılsın. Bu dosta da düşmana da verilecek en güzel mesaj olmaz mı? Olur. Olur da kim yapacak! Ama ümitsiz olmayalım, inşaallah bir yapan çıkacak ve tarihe geçecektir. Biz de ellerimiz patlayıncaya kadar alkışlarız.
 </p>
 <p class="metin">
 </p>
 <p class="arabaslik">
  Ne iş yau!
 </p>
 <p class="metin">
  — Turizm Bakanı Erkan Mumcu'nun Türkiye'de çıplaklar kampı kurulabileceğini söylemesi tepki çekmiş. Ne komik, ne komik!
 </p>
 <p class="metin">
  — Hayatta gidemediğiniz bir yerde yapılacak rezalete tepki koyan kardeşler, herkesin evinin içine, masum bebelerin şuur altlarına kadar sokulmuş çıplaklık, müstehcenlik rezaletine niçin sessizler anlayamadık.
 </p>
 <p class="metin">
  — Allah affetsin, tv'ler marifetiyle görmüşlüğümüz var, mevcut plajların teklif edilen projeden ne farkı var ki? Sanki mevcutlar 'tesettürlü kamp' mı oluyor!
 </p>
 <p class="metin">
  — İpin ucu kopmuş, biz nelerle uğraşıyoruz.
 </p>
 <p class="metin">
 </p>
 <p class="arabaslik">
  TDK mevzuu
 </p>
 <p class="metin">
  — Türk Dil Kurumu sözlüğünde 'hortum' kelimesi yokmuş. Gazetelerden okuduğumuz kadarıyla TDK'da fena halde hortum var ama!  TDK'daki milyon dolarlık hortum ortaya çıkınca şimdi kurumun uydurduğu tüm kelimeleri kullanmama hakkımız doğmuş olmuyor mu?
 </p>
 <p class="metin">
  — Aslında bir hakkımız daha var, Çağdaş Hortum Terimleri Sözlüğü istemek gibi.
 </p>
 <p class="metin">
 </p>
 <p class="arabaslik">
  Dallas gibi yaşamanın sonucu Flamingo Yolu'na gitmektir!
 </p>
 <p class="metin">
 </p>
 <p class="arabaslik">
  Do you speak Temelish?
 </p>
 <p class="metin">
  Temel limanda işe başlamış. Bir gün bir gemi yanaşacak olmuş limana. Bir Amerikan gemisiymiş bu. Temel de iskeleye doğru gidip gemideki Amerikalıya, "Halatu at pilader!" diye seslenmiş.
 </p>
 <p class="metin">
  Amerikalı noormel olarak anlamamış ve "What ?" diye cevap vermiş. Temel; "Halat deduk yav, halat, halatu pagayum"  diye yeniden seslenmiş. Amerikalı yine anlamadığına dair el kol hareketleri yapmış. Temel en sonunda; "Ula, du yu spik İngliş?" diye seslenmiş adama... Bizim Amerikalı da sevinç içinde, umutlanarak, "Yes , yees!" diye haykırmış. Temel cevap vermiş;
 </p>
 <p class="metin">
  "E.. ula atsana halatu kardeşum!"
 </p>
 <p class="metin">
  Gön: Meçhul Adam
 </p>
 <p class="metin">
 </p>
 <p class="arabaslik">
  Dikkat ! Reklam verenler piyasayı ticari, siyasi ve ahlaki olarak fena halde dönüştürüyor. Amman dikkat!
 </p>
 <p class="metin">
 </p>
 <p class="arabaslik">
  Bir gariplik yok mu?
 </p>
 <p class="metin">
  Elazığ'da yayınlanan El—aziz gazetesi Erbakan için Mehdi demiş. Bu bi şey diil de Erbakan da tutmuş 25 milyar TL'lik tazminat davası açmış. Mehdilik iddianız olmadığını söyler ve güler geçersiniz. Mehdi olmak o kadar büyük bir hakaret vesilesi midir anlamadık.
 </p>
 <p class="metin">
 </p>
 <p class="arabaslik">
  POSTA
 </p>
 <p class="metin">
  Özlem Mengilli, Hilmi Arıç, Zeykam, Recep Durmazer, Abdullah Durak, Hilal Uştuk, Mustafa Yiğiter, Georghe Washington (Sanki işletiliyormuşum gibi bi his var içimde!), Fatma Kalyoncu, Fatma Kalyoncu, Alp Ekin, Erk Akbars, İsmail Küçük, Zeynep Kamez, Mehmet Sert, Rıza Duru, Füruzan Duru (Mesajınızı ilgili yere ilettim), Hüdai Bil, Serkan Büyükçıkrıkçı (Maraş), Hızır Demirci, Meçhul Adam, Şükran Yılmaz, Ebru Melek Işık (ABD), İlyas Ürkek, Harman Mahmut.
 </p>
 <p class="metin">
 </p>
 <p class="arabaslik">
  Manuel Yılmaz
 </p>
 <p class="metin">
  — Milliyet'in belden aşağı son sürat kayışı devam ediyor. Bunda yayın yönetmeni (!) Mehmet Yakup Yılmaz'ın üstün çabaları takdire değer! Emmanuelle adlı pespaye filmle tiraj alamazlarsa bu kez Köylü Kızı gibi sosyal içerikli bir filme bile tevessül edebilir. Bizi ilgilendirmez, son durak Kasımpaşa!
 </p>
 <p class="metin">
  — Bu arada gözden kaçan ve aslında Hıristiyan yurtaşları rencide eden bir şey var. "Emmanuelle" "İmmanuel" isminin hanımlar için kullanılan hâli. Yani "Şakir—Şakire" ikilisi gibi. İncil'in Hz. İsa Aleyhisselam'ın doğumuyla ilgili bölümünde "İşte, kız gebe kalıp bir oğul doğuracak. Onun adını İmanuel koyacaklar. İmanuel, 'Tanrı bizimle' demektir." açıklaması var.
 </p>
 <p class="metin">
  En güzel isimlerden birinin nasıl edebsizce yıpratılmaya çalışıldığını görmek, bir de buna Milliyet gibi bir gazetenin alet olması pek yakışıksız.
 </p>
 <p class="metin">
  — Bu film için yurt dışına giden yüzbinlerce dolarlık döviz ise yaşadığımız şu günlerde ne kadar önemli değil mi?
 </p>
 <p class="metin">
 </p>
 <p class="arabaslik">
  102. şeref haftası
 </p>
 <p class="metin">
  Neşe doluyor insan?
 </p>
 <p class="metin">
  — Sizce bir sakıncası yoksa, Tırsak Tâci Dominik Federe Cumhuriyeti'nin kuruluşunun 102. şeref haftasını kutlamak istiyorum. (Bu tanımı Akbars Beğ hediye etti.) Niye 102. haftada derseniz teknik bir arıza oldu da ondan derim.
 </p>
 <p class="metin">
  — 234. sayıda başlamış maceramız. Avustralya'dan Kanada'ya, Tacikistan'dan Afganistan'a, Amerika'dan Avrupa'ya kadar dünyanın hemen her yerinden e—mailler Afrika'dan da duman mesajları aldım. Duman mesajları eski tarz programda gönderildiği için açamadım!
 </p>
 <p class="metin">
  — Başlangıçtan beri diyalog halinde olduğum arkadaşlar sağolsunlar her biri kendi çapında çok önemli mesafeler katetti. T.T. Dominik Federe Cumhuriyetimizde tek parti zihniyeti olmadığı için arkadaşlar imkan nisbetinde kendi esprilerini biraz daha geliştirilmiş şekilde dergi sayfalarında bulabildi. Hepsine teker teker teşekkür ediyorum.
 </p>
 <p class="metin">
  — Nüktelerimiz hoşa gidiyorsa bu birlikte çalıştığımız Aksiyon ekibinin de aslında bir başarısı sayılabilir. Yemekhane ve çay muhabbetleri sırasında yapılan Hagivâri güzel ortaları neticeye ulaştırmak Hakan Şükür bile olsanız kolay oluyor!
 </p>
 <p class="metin">
  Derbi öncesi yazı
 </p>
 <p class="metin">
  'Fenerbahçe'nin şampiyonlar ligindeki muhtemel rakipleri: Real Mardin, Bursalona, Pendik St. Germain, Werder Karaman, Kayseri Slautern, Isparta Prag, Dinamo Bitlis, Vansiya'.
 </p>
 <p class="metin">
  Yukarıdaki mesajı gönderen Murat Öztürk ağabeyime teessüfü bir borç biliyorum. Kâlu belâdan bir müddet sonrasından beri Fenerli olan ve en zor dönemlerinde dahi takımını terk etmeyen biri olmama rağmen bir kaç ay önce Denizli bey mantıklı işler yapana kadar Fenerliliğimi askıya aldığımı yazmıştım. (O zaman Fener açık ara liderdi!). O açıdan alınacak bir durumun yok!
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020423032229/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/335/tirsaktaci/1.htm), [web.archive.org (arşiv bağlantısı)](http://web.archive.org/web/20020423032229/http://www.aksiyon.com.tr:80/2001/335/tirsaktaci/1.htm)
