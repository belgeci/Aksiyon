# Ölü ölürken ne olmuş?

*Mustafa Aydın 2001.06.02*

<div>
 <img border="0" src="/web/20020220114826im_/http://www.aksiyon.com.tr/yazar/tirsaktaci.jpg"/>
 <p class="spot">
  Bu gerçek hikayenin Türkiye'yi kurtarmaya gelen IMF ve Dünya Bankası temsilcileri ile (kod adları genelde Mesih oluyor!) pek bir ilgisi yoktur:
 </p>
 <p class="metin">
 </p>
 <p class="metin">
  Sibirya'nın köylerinden birinde cenaze mezarlığa götürülüyormuş. Mısır tarlasının ortasında tabut köylülerin ellerinden düşüvermiş.Tabutun içindeki ceset düşüp dereye yuvarlanmış. Akıntı cesedi dinamitle balık avlayan balıkçıların yanına sürüklemiş. Balıkçılar, 'Acaba adamı dinamitle biz mi öldürdük?' diye korkuya kapılarak cesedi askeri kışlanın tel örgülerine bırakmışlar. Nöbetçi er, bölgeye birinin yaklaştığını düşünerek cesedi yaylım ateşine tutmuş. Hemen ambulans çağrılmış. Delik deşik olan ceset hastaneye kaldırılmış. Operasyon altı saat sürmüş. Ameliyattan çıkan doktor alnından akan terleri silmiş ve 'Çok zor oldu ama galiba yaşayacak' demiş.
 </p>
 <p class="metin">
 </p>
 <p class="arabaslik">
  TAŞIN GEDİĞİ
 </p>
 <p class="metin">
  * Lafı uzatanlara ne yapmak lâzım diye Farabî'ye sormuşlar, şöyle demiş: 'Uzun konuşanı kısa dinlemeli!'
 </p>
 <p class="metin">
  * İngiltere Kralı George ile görüştüğü sırada, Gandhi'nin üzerinde her zamanki gibi beyaz örtüsü vardır. Davetten çıkınca bir gazeteci sorar: 'Kıyafetiniz, bir kralla buluşmak için yeterli miydi?' Gandhi, hiç aldırmadan cevap verir: 'Kral, ikimize de yetecek kadar giyimliydi.'
 </p>
 <p class="metin">
  * Bir şemsiye tamircisi, yazmış olduğu şiirlerini incelemesi için Şekspir'e gönderdiğinde, ünlü yazarın cevabı şu olur: 'Dostum, siz şemsiye yapın, hep şemsiye yapın, sadece şemsiye yapın!'
 </p>
 <p class="metin">
  * Bir toplantıda, elemanın biri güya Mehmet Âkif'i küçük düşürmeye çalışıp, 'Afedersiniz, siz baytardınız değil mi?' demiş. Âkif hiç istifini bozmadan şu cevabı vermiş, 'Evet, bir yeriniz mi ağrıyordu!'					                                           Gön: Hızır Demirci
 </p>
 <p class="metin">
 </p>
 <p class="arabaslik">
  Zümrüt abi!
 </p>
 <p class="metin">
  Zekeriya Beyaz'dan huzurlarınızda özür diliyorum. Yaptığı işlerin ne kadar mantıksız olduğunu yazdık, bissürü yazı yazıp da eleştirdik, ama bilemedik ki abimizi öpüp koklayıp şükretmemiz gerekiyormuş. Haber Samsun'dan geldi. 19 Mayıs İlahiyat Fakültesi'nin kelle—i şerifi bir güzellik içinde bozmuş dekanı Osman Zümrüt, bir gün Kur'an dersine girerek, 'Bundan kelli 10. Yıl Marşı, Gençlik Marşı ve İstiklal Marşı'nı ezberden okuyamayan Kur'an dersinden de çakacak!' demiş. (İsteyenler 29.5.2001 tarihli G.Göktürk'ün Sabah'taki yazısını bi zahmet bulup okuyabilir.) İnsan bir kere ipin ucunu kaçırmaya görsün, Allah muhafaza sonu böyle olabiliyor.
 </p>
 <p class="metin">
 </p>
 <p class="arabaslik">
  Asıl sultan
 </p>
 <p class="metin">
  Broadway'den önce İstanbul'da diye de anonsları vardı ya. Palavra... Dansın asıl sultanları Ankara'da bi kerem... Baksanıza, her gün ha geliyor, ha gidiyorlar. Borsa ve vatandaşın aklı bi oraya bi buraya...
 </p>
 <p class="metin">
 </p>
 <p class="arabaslik">
  Yastık altı
 </p>
 <p class="metin">
  — Türkiye'de yastık altında 6 bin ton altın varmış! Valla, eve gittim bütün yastıkların altına baktım bizde öyle bi şey yok. Duyurulur.
 </p>
 <p class="metin">
  — İşin kötüsü, defineci abiler bundan sonra ellerinde kazmalarla yatak odalarına dalacak!
 </p>
 <p class="metin">
 </p>
 <p class="arabaslik">
  Sor suali al cevabı
 </p>
 <p class="metin">
  Soru: Pek möhterem Tâci abi memleketimiz önümüzdeki milenyumda düzlüğe çıkar mı, ne dersiniz? Benim hiç ümidim yok da... Ama başımızdakiler gelecek milenyuma herhalde yetişir derim ne dersiniz? 	Erkan Zuylu/ Kayseri
 </p>
 <p class="metin">
  Al cevabı: Türkiye çok değil, 10 bilemedim 15 haftada bi yere çıkar ama, ben diyeyim düzlük sen de Konya Ovası. Nasıl mı? Verecekler idareyi Tâci'ye, bak bakalım n'oluyo! (Oidibesimtibikus kompleksi) Taksim Parkı'nda sallandıracan bi poşet çay, mis gibi de kokar hani!... Manzara da güzel... Fener de şampiyon olmuş. Keyifler gıcır. İşte böyle.
 </p>
 <p class="metin">
 </p>
 <p class="arabaslik">
  İstanbul haftası
 </p>
 <p class="metin">
  İstanbul'da kanser haftası, diyabet haftası, trafik haftası ve bilumum haftalar etkinliklerle kutlanıyor da başlıbaşına bir İstanbul haftası ilan edilmiş değil. Halbuki çeşitli başlıklar altında yapılan İstanbul'u ve tarihi misyonunu anlatan etkinlikler bu hafta içinde bir şenlik haline getirilebilir aslında. Musikiden edebiyata, mimariden yemek kültürüne, İstanbul üslubundan manevi atmosfere kadar birbirinden kıymetli konular aktarılmış olur. İstanbul'un fetih yıldönümü haftası herhalde makul bir zaman dilimi de olabilir.
 </p>
 <p class="metin">
 </p>
 <p class="arabaslik">
  Şampiyonluk arslanın ağzındaydı, kanarya kapıverdi
 </p>
 <p class="metin">
 </p>
 <p class="arabaslik">
  İşin sırrı volide
 </p>
 <p class="metin">
  İki fakülte arkadası yıllar sonra sokakta karşılaşır, biri diğerini eve yemeğe davet eder...
 </p>
 <p class="metin">
  — Oğlum bu ne ev böyle be, şu salonun büyüklüğüne bak! Nereden buldun bu kadar parayı birader?
 </p>
 <p class="metin">
  — Gel göstereyim, gel şu pencerenin önüne... Şuradaki otoyolu görüyor musun?
 </p>
 <p class="metin">
  — Evet
 </p>
 <p class="metin">
  — 20 milyon dolar tuttu, 25 milyon dolara fatura ettik, farkı cebe indirdik!
 </p>
 <p class="metin">
  İki yıl sonra iki arkadaş yine karşılaşır... Bu sefer öbürü arkadaşını evine davet eder. Arkadaşının evini gören zengin kardeş afallayıverir:
 </p>
 <p class="metin">
  — Yuh! Şuraya bak... Vay anam vay! Yahu, sen bizim eve saray diyordun bu ne böyle. Bizimki bunun yanında odunluk kalır be! Saray asıl burası!
 </p>
 <p class="metin">
  — Gel  nasıl yaptığımı sana göstereyim, geç şu pencerenin önüne, bak şurada otoyolu görüyor musun?
 </p>
 <p class="metin">
  — Hayır!
 </p>
 <p class="metin">
  — İşte!
 </p>
 <p class="metin">
 </p>
 <p class="arabaslik">
  Fenerbahçe, söke söke şampiyon oldu ancak Trabzon'un 'oyun ve skor anlayışı' negatif bir not olarak tarihe geçti.
 </p>
 <p class="metin">
 </p>
 <p class="arabaslik">
  Ne şirin, ne şirin!
 </p>
 <p class="metin">
  Bizim de sevindirik olmamız gerekiyor muydu bilemiyorum, hani Almanya eski şansölyesi Helmuth Kohl amca ile İstanbul eski şehreminlerinden Nurettin Sözen'in çocuklarının üçlü nikahı bi sempati topladı ki sormayın gitsin. Sözen'in kerimesi ile Kohl'ün mahdumu hem laik nikah kıydılar hem de iki dine ait nikah kıydılar. İlk nikah St. Antuan kilisesindeydi, ancak İslami nikah ise otelin bir odasında kıyılıverdi.
 </p>
 <p class="metin">
  Meselemiz o değil, acizane bildiğimiz kadarıyla eskiden ve gazetelerden okuduğumuz bir çok habere dayanarak hâlâ Türk kızları evlenmeyi kafaya koydukları ecnebi evladı Müslüman olmadan bu işe razı olmazdı. Hem kendi günaha girmemiş, hem de hayırlı bir işe vesile olmuş olurdu. Şimdi bu önemli düğünle bu trend epey zedelenecek gibi. Çünkü yılların hocası Adem Erim üşenmeyip gidip nikah kıyıverince bize diyecek söz kalmıyor.
 </p>
 <p class="metin">
  Ama da Almanlardan yediğimiz bu golden dolayı Cim Bom'luların hali kadar olmasa da bir hüzün var tabi. Ne diyelim, Allah Kohl enişteye en kısa zamanda 'hanımköylü' olmayı nasip eder!
 </p>
 <p class="metin">
 </p>
 <p class="arabaslik">
  POSTA: Hızır Demirci, Erk Akbars, Meçhul Adam, Bülent Cantimur, Mehmet Çay, Arzu Deniz, Yasin Kılıççeker, Mehmet Şaşmaz, Aycan Fırtın, İsmail Küçük, Yunus Boztürk, Yusuf Kenan, Okyanus, Serkan Yalkın, Erkan Zuylu, Melis Duru, Özgür Yalçınkaya, Abdullah Durak.
 </p>
 <p class="metin">
 </p>
 <p class="arabaslik">
  Kırmançi nizani'ymiş!
 </p>
 <p class="metin">
  Ergenekon'dan çıkmış kardeşler sağolsun, cinsimizin cibilliyetimizin karışıklığından başlayıp, hoşgörü ortamında bi güzel mesaja boğdular Tâci kardeşinizi. Geçen hafta, 'Kırmançi zani', (Kürtçe bilir misin?) diye manşet attık ya, vay anam vay! Meğer millet topyekün, 'nizani' modundaymış yani ki, 'bilmiyor'muş! Vay, efendim Viyana kapılarını tıkırdatmışız da, kardeş kardeşe düşürülürmüş de, ne yapılmak isteniyormuş da...
 </p>
 <p class="metin">
  Anlamadığımız çok temel bir mesele var, devlet şu an zaten gayri resmi olarak Kürtçe'yi kabul ediyor. Çünkü mahkemeler gibi resmi işlerde resmen tercüman kullanılıyor. Hiçbir lisan lanetli olamaz. Kişinin hangi dilde konuştuğu, türkü söylediğinden kime ne! Önemli olan kardeşlik türküsü mü söylüyor yoksa ayrılık mı? İnsanlar, Türkçe ayrılık türküsü söyleyeceğine, Kürtçe kardeşlik türküleri söyleyebilseler daha iyi değil mi? Kısa, öz ve son cevabım:  A'dan Z'ye herkesi düşman belleyen zihinsel paranoyalarımızla ancak hayaletleri avuçlamaya çalışırız ve dünya aleme de maskara oluruz. Kendisinin öz be öz Türk ve Oğuz boyundan yörük olduğunu ballandıra ballandıra anlatan bir kardeşin karşısında kendimi çok aşağılanmış biri olarak hissetmiştim. Bir kaç saniye sürmedi, 'Yav, dedim, sen de 'öz be öz' (ne demekse!) Türk'sün. N'oluyorsun!" Bu söylem bir Türkü bile afallatıyorsa, tashihe herhalde ki ihtiyaç bulunuyor.
 </p>
 <p class="metin">
  Bu anlamsız ve çarpık 'biz var ya biz' geyiği ve 'bak bunlar potansiyel hain' zihniyetine ne zaman son vereceğiz ve iç dinamiğimizi oluşturan her türlü alt düşünce ve etnik grupların uluslararası manüpilasyon aleti olmasına ne zamana kadar alet olacağız bilemiyorum. Aslına bakarsanız, bu işler Tâci'yi fena halde aşmaktadır!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220114826/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/339/tirsaktaci/1.htm), [web.archive.org (arşiv bağlantısı)](http://web.archive.org/web/20020220114826/http://www.aksiyon.com.tr:80/2001/339/tirsaktaci/1.htm)
