# THY FIKRALARI

*Mustafa Aydın 2001.03.24*

<div>
 <img border="0" src="/web/20010618025142im_/http://www.aksiyon.com.tr/yazar/tirsaktaci.jpg"/>
 <p class="spot">
  DHA-Bodrum muhabiri Aybas Atilla'nın haberinden yaşanmış fıkralar:
 </p>
 <p class="metin">
 </p>
 <p class="metin">
  Yolcu: Diyarbakır kaç para?
 </p>
 <p class="metin">
  THY: 58 milyon 500 bin, indirim belgeniz varsa 32 milyon.
 </p>
 <p class="metin">
  Yolcu: İndirim belgesi kaç para?
 </p>
 <p class="metin">
  * * *
 </p>
 <p class="metin">
  Yolcu: Trabzon'dan İstanbul'a kaç saat acaba?
 </p>
 <p class="metin">
  THY: Beklemeye alan görevli 'Bir saniye efendim...'
 </p>
 <p class="metin">
  Yolcu: Sağolun iyi akşamlar.
 </p>
 <p class="metin">
  * * *
 </p>
 <p class="metin">
  Yolcu: Kars'a yer var mı?
 </p>
 <p class="metin">
  THY: Maalesef yok efendim.
 </p>
 <p class="metin">
  Yolcu: Arada bir yerde falan yok mu, askeriz de.
 </p>
 <p class="metin">
  * * *
 </p>
 <p class="metin">
  THY: İndirim belgeniz var mı?
 </p>
 <p class="metin">
  Yolcu: Var komutanım
 </p>
 <p class="metin">
  * * *
 </p>
 <p class="metin">
  Diyarbakır'dan arayan yolcu: İyi günler abi, ben İstanbul'a uçacağım da, pasaport lazım mıydı!
 </p>
 <p class="metin">
  * * *
 </p>
 <p class="metin">
  THY: Yolcunun adı lütfen.
 </p>
 <p class="metin">
  Yolcu: Duygu. Ama yolcu benim ve erkeğim!
 </p>
 <p class="metin">
  * * *
 </p>
 <p class="metin">
  THY: Uçak akşam beşte efendim.
 </p>
 <p class="metin">
  Yolcu: Doksan beşte mi, çok geç yahu.
 </p>
 <p class="metin">
  * * *
 </p>
 <p class="metin">
  Yolcu: İyi akşamlar, Lufthansa'nın uçağı indi mi?
 </p>
 <p class="metin">
  THY: Onların uçağını biz göremiyoruz .
 </p>
 <p class="metin">
  Yolcu: Nasıl göremezsiniz, orası THY değil mi?
 </p>
 <p class="metin">
  * * *
 </p>
 <p class="metin">
  Yolcu: İyi akşamlar, Ağrı'ya yer var mı?
 </p>
 <p class="metin">
  THY: Yer yok, dolu efendim.
 </p>
 <p class="metin">
  Yolcu: Acil gitmem lazım, firardayım da.
 </p>
 <p class="metin">
  * * *
 </p>
 <p class="metin">
  Kuşkucu bir bayan: Afedersiniz eşim Londra'ya uçuyor, yanındaki arkadaşının adı dilimin ucunda ama hatırlayamıyorum, siz bir bakıp söyler misiniz bilgisayardan.
 </p>
 <p class="metin">
  THY: Yolcu hakkında bilgi veremeyiz efendim.
 </p>
 <p class="metin">
  Bayan: Şey, bari yanındakinin bay mı bayan mı olduğunu söyleseniz, benim için çok önemli.
 </p>
 <p class="metin">
  * * *
 </p>
 <p class="metin">
  Terminalde yolcuyu uçağa götüren otobüsü gören Trabzon yolcusu, 'Ula, ben uçak parası verdim, otobüsle gitmem!'
 </p>
 <p class="metin">
 </p>
 <p class="arabaslik">
  Hortum
 </p>
 <p class="metin">
  1— (Şşşt, önünüze bakın, kopya çekeni yakarım! Soruyu anlamak imanın yarısıdır! Ay değildir, neyse odur!) Bir kenarı 50 m. olan kare şeklindeki bir bankayı, 3 sıra hortumla çevirerek hortumlamak isteyen bir bankacının kaç metre hortuma ihtiyacı vardır?
 </p>
 <p class="metin">
  2— 3 hortumcu 3 bankayı 3 dakikada hortumlarsa,
 </p>
 <p class="metin">
  5 hortumcu 5 bankayı kaç dakikada hortumlar. (Bu arada bir dakika 60 hortumdur!)
 </p>
 <p class="metin">
  3— Yahya'nın babası günde 4 banka, üç orman ve iki hazine arazisi hortumluyor, Murat'ınki ise ancak 3 bankada kalabiliyor. İkisi birlikte çalışarak 28 bankayı kaç günde hortumlarlar?
 </p>
 <p class="metin">
  Gön: Ahmet Özcan/BATMAN
 </p>
 <p class="metin">
 </p>
 <p class="arabaslik">
  Karartma Günleri
 </p>
 <p class="metin">
  Aslında sükûneti muhafaza etmek, istenen negatif duygulara kapılmamak gerekiyor. Ama insaf, iz'an ve vicdan susmuyor ne yapalım ki! Bir çiçek gibi olmasına rağmen sağlam kökler üzerinde yavaş yavaş yükselmekte olan Fatih Üniversitesi'ne öğrenci alımını bir yıl durdurma çabalarını görmenin şaşkınlığını atabilmiş değiliz. Şu sonucu çıkartmamız mümkün: "Bu ülkeyi soyun, hortumlayın, (Kalemdaryan'ın çiftliğinde olduğu gibi) ama aman aman müsbet iş sakın ha yapmayın! Tepenizdeyiz!"
 </p>
 <p class="metin">
  YÖK'ten Fatih'e bir zehir indi bal tasına
 </p>
 <p class="metin">
  Pürüz diliyle uğrayacak hakkın bal tasına!
 </p>
 <p class="metin">
 </p>
 <p class="arabaslik">
  Değişti artıkın
 </p>
 <p class="metin">
  Eskiden çocukluğumuzda yokluklarla tanışmıştık. Kuyruklarla ilgili hikayeleri gençler abilerinden ya da babalarından dinleyebilir. Onu bir kalemde geçelim. Ama hiç olmazsa o zaman "zam geldi", "zam yapıldı" denirdi. Sonra sonra işler karıştı. Önce "fiyat ayarlaması" geyiğine alıştırdılar. Sonra da "Acil Önlem Paketi" oldu. Bakalım yarın ne olacak?
 </p>
 <p class="metin">
 </p>
 <p class="arabaslik">
  Ekonomide asayiş, ber-Kemal Derwish!
 </p>
 <p class="metin">
 </p>
 <p class="arabaslik">
  Morgdaki bir vatandaş için acele can aranmaktadır. Can vermek isteyenlerin, ayemefniyet nâmına...
 </p>
 <p class="metin">
 </p>
 <p class="arabaslik">
  Halkın Dili
 </p>
 <p class="metin">
  İngilizce, Almanca, Japonca bilmek, bu dilleri konuşmak önemli değil, önemli olan halkın yıllardır konuştuğu "bütçe" konuşmak! Gerçi bu da herkesin konuştuğu ama nedense kimsenin anlayamadığı bir dil!
 </p>
 <p class="metin">
  Gön: Nihat Arslan
 </p>
 <p class="metin">
 </p>
 <p class="arabaslik">
  Ulusal Prog!
 </p>
 <p class="metin">
  Hükümetin tantanayla açıkladığı Ulusal Program okunurken Türkiye bunları konuşuyordu: İHD'ye kapatma davası, MÜSİAD'a kapatma istemi, Bostancıoğlu: "Tayinler sürgün değil!", ABD Büyükelçisi ulusal programa destek istedi!, Fatih Üniversitesine kapatılma tehdidi.
 </p>
 <p class="metin">
 </p>
 <p class="arabaslik">
  AVALKORSAN
 </p>
 <p class="metin">
  "Sayın seyirciler şimdi aldığımız bir son dakika haberini veriyoruz: İstanbul—Hindistan seferini yapmakta olan bir uçak hava korsanları tarafından Hindistan'a kaçırıldı! Korsan uçağın zaten Hindistan'a gittiğini öğrenince, "Umghc ya!" (Hadi ya!) dedi!"
 </p>
 <p class="metin">
 </p>
 <p class="arabaslik">
  Hizbül-taliban!
 </p>
 <p class="metin">
  Valla, dedelerimizin bin yıldır toprağını sürüp, ırmaklarında serinlediği şu mübarek topraklarda öyle kurutmalar, kırmalar, kırılmalar yaşadık ve yaşıyoruz ki Taliban'ın heykel yıkması bizim için "kös"e mukabil teneke zımbırtısı oluyor. Zeugma denen anıtları biz de baraj sularına gömmedik mi, ülkeye timsal olmuş bir üniversitenin tepesinde balta sallanmıyor mu, ne var ki! (Amman Tâci, Hizbültalibancı denip, ossaat derdest edip götürürler, n'apıyosun sen! Nene gerek. Boş ver, kapını kitle, çekirdek çitle!)
 </p>
 <p class="metin">
 </p>
 <p class="arabaslik">
  Hangisi yerli!
 </p>
 <p class="metin">
  NTV'de (ben "neteve" diye okuyorum) kaçırılan Rus uçağıyla ilgili haber verilirken, spiker; "Rus ne—te—ve televizyonunun haberine göre..." diye bir ifade kullandı. Rusya'daki televizyonun kısaltması da NTV olduğu için şaşırdık. Çünkü bizim NTV kendilerini sanki yabancıymış gibi "en—ti—vi" diye telaffuz ederken, Rus televizyonunu yerli imiş gibi "ne—te—ve" diye okudu.
 </p>
 <p class="metin">
 </p>
 <p class="arabaslik">
  Ne güzeldi
 </p>
 <p class="metin">
  Öküzünü beş liraya satar idi,
 </p>
 <p class="metin">
  Tarhana içer hasırda yatar idi,
 </p>
 <p class="metin">
  Dağda davşan dutar idi,
 </p>
 <p class="metin">
  Gamı, kederi söker atar idi.
 </p>
 <p class="metin">
 </p>
 <p class="metin">
  Şindiki zaman! Aman Allah aman!
 </p>
 <p class="metin">
  Öküzünü yüz paraya satar
 </p>
 <p class="metin">
  Baklava yutar, pamukta yatar
 </p>
 <p class="metin">
  Her ay da doktur doktur goşar!
 </p>
 <p class="metin">
 </p>
 <p class="metin">
  Yutmuşun ilacı, almışın zehiri,
 </p>
 <p class="metin">
  Doktur doktur dolaşırsın şehiri,
 </p>
 <p class="metin">
  Paran yoğise çevirir geri,
 </p>
 <p class="metin">
  Böyledir fukara köylünün hâli.
 </p>
 <p class="metin">
 </p>
 <p class="metin">
  Kız anaya, oğlan babaya dargın
 </p>
 <p class="metin">
  Cebinde varsa dolar ile markın
 </p>
 <p class="metin">
  Odur insanlıkla arandaki farkın
 </p>
 <p class="metin">
  Allah'sa dostun, olur cennette yurdun
 </p>
 <p class="metin">
 </p>
 <p class="metin">
  Eskiden elde idi Kur'an ,
 </p>
 <p class="metin">
  Şimdikilerin elinde fifi ile fino
 </p>
 <p class="metin">
  Geldi mi acep, şu ahir zaman,
 </p>
 <p class="metin">
  Yanlıştır söyleyim her işimiz.
 </p>
 <p class="metin">
  İsmail Çelik/Çaltılar Köyü/FETHİYE
 </p>
 <p class="metin">
 </p>
 <p class="arabaslik">
  Tâci der ki? Çanakkale Mahşeri
 </p>
 <p class="metin">
  Her ortaokul ya da lise talebesinin okulu bitene kadar mutlaka bitirmesi gereken eserler arasına Mehmet Niyazi Özdemir beyefendinin Çanakkale Mahşeri adlı romanı da girmiş durumda. Tarihi roman niteliğinde yazılmış ama baştan sona belgeler ve etkileyici bir üslupla ilerleyen eser sizi bir anda alıp o topraklara, siperlere savuruyor. Sayfaları çevirirken, tırnağınıza çamurların, gözlerinize toprağın dolduğunu, kayalıklar aşındırmış gibi ayaklarınızın sızladığını hissedeceksiniz. Şimdi denecek ki, Tâci efendi nereden icap etti böyle bir konu! Şöyle ki: Geçen hafta biliyorsunuz Çanakkale Zaferi'nin sene—i devriyesiydi. Radyoları, tvleri şöyle bir taradım. Hadi zibidi medyayı al bi kenara at, ama sözde muhafazakâr medyadan bir tek küçük bir tv sabahtan akşama kadar Çanakkale "rûhunu" ayakta tutmayı hatırlatmaya çalıştı. Diygerleri ise bülten kenarı muhabbetlerle işi 15—20 dakikaya sıkıştırıp, koskoca yayın bülteninin küçük bir bölümünde eritip kapattılar.
 </p>
 <p class="metin">
  Sabah kitapları içinde çıkan Gelibolu adlı bir kitap var. İngiliz tarihçiler tarafından yazılmış bir başucu eseri. Hazırlanırken, ilgili tüm arşivlerin —dikkat edin— sesli, görüntülü ve yazılı kaynaklarına dayanılmış. Mesela bir önemli çatışma gününe ait tanıklıklar çeşitli rütbedeki askerlerin ağzından savaş sonrası (sanki polis ifadesi alınır gibi) kayıt cihazlarına alınmış. Hiç palavraya ve boşluğa bırakmadan... Gözler hemen normal olarak TRT'ye çevriliyor. TRT geride kalan 30 küsûr yılda milli mücadele ve Çanakkale Zaferi konusunda ne yaptı. Yaptı da bir yerlerde duruyorsa dün niçin sabahtan akşama tekrar tekrar göstermedi. Niçin memleketin en ücra kasabaları bile kurtuluş şenliklerini 80 senedir kutlar da, herkesin şehitlerinin harman olduğu Çanakkale Zaferi hatırlanmaz. Nisyana terkedilir? Açık—saçık filmlere sponsor olmasıyla sivrilmiş Kültür Bakanlığımız merhum Akif'i geçiverdik zaten Çanakkale Zaferi için ne gibi bir belgesele, ya da çalışmaya destek olmuştur. Hesapta muhafazakâr geçinen medyaya ise söz söylemeye bile gerek duymuyorum.
 </p>
 <p class="metin">
  Genelkurmay Başkanlığımız şehidlerimiz için bir mevlid okutsa fena mı olurdu? Her bakımdan dibi bulmuş bu çileli millete bundan daha iyi bir moral olur muydu? Şu memlekette börtü—böcek haftası bile var ama bu konu hâlâ lâyıkınca paylaşılabilmiş değil. Şehidlerimizin şefaati bize yakın olsun.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010618025142/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/tirsaktaci/1.htm), [web.archive.org (arşiv bağlantısı)](http://web.archive.org/web/20010618025142/http://www.aksiyon.com.tr:80/2001/329/tirsaktaci/1.htm)
