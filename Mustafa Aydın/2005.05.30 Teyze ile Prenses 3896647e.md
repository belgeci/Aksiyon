# Teyze ile Prenses

*Mustafa Aydın 2005.05.30*

<div>
 <p>
  <font>
   Araştırmacı-yazar Mahmut Çetin’in hazırladığı “Teyze ile Prenses” okunduğunda özellikle siyaset hayatımızda etkin olmuş önemli isimlerin akrabalık ve diğer özel ilişkilerini ilginç bağlantılar eşliğinde izlemek mümkün. Bir aile ağacından çıktığınız yolculukta daldan dala atlayarak çok ilginç başka ‘şecere’lere de ulaşabiliyorsunuz. Sonuçlar ve yakınlıklar dikkat çekiyor.
   <br/>
   <br/>
   Teyze ile Prenses, konunun meraklıları için “şehir rehberi” kıvamında sürükleyici bir kitap. Daha önce Boğaz’daki Aşiret, X İlişkiler, Perinçek ve Aydınlık Hareketi ile Kart Kurt Sesleri gibi eserlere imza atan Mahmut Çetin, son kitabı ile yakın tarihin loş siyaset sokaklarında birlikte bir seyahat vaat ediyor. Görünürde çok ayrı dünyaların insanlarıymış gibi duran siyasi figürlerin akrabalık ve statü ilişkilerinin uzun uğraşlar sonucu ortaya çıkarıldığı kitapta, bu ünlülerin birbiriyle bir şekilde irtibatı okuyucuya hoşça vakit geçirtme adına ilginç buluşmalar sunuyor.
   <br>
    <br>
     Kitapta Sultan Vahdettin ile Mustafa Bülent Ecevit’in, Rahşan Ecevit’le Atatürk’ün sosyal doku beraberliğine şahit oluyoruz. Doğrudan bir akrabalık ilişkisi olmasa da geniş aile şemsiyesinin son tahlilde politik virajlarda nasıl etkilere yol açabildiğini izleyebiliyoruz. Bu ilişkilerle M. Bülent Ecevit’in zihni dokusundaki milliyetçiliğin izlerini bulabilmek de mümkün. Kitaptaki olaylar, Sultan Vahdettin’in kızı Prenses Ulviye ile Mustafa Bülent Ecevit’in teyzesi Ferhande Okday etrafında başlıyor ve diğer yakınlıklarla gelişiyor.
     <br>
      <br>
       Kitaptaki “Teyze”, Mustafa Bülent Ecevit’in annesi Fatma Nazlı Ecevit’in büyük teyzesi Ferhande Okday. “Prenses” ise Sultan Vahidüddin’in kızı Prenses Ulviye. Son sadrazam Tevfik Paşa’nın oğlu İsmail Hakkı Okday’ın birinci eşi Prenses Ulviye, ikinci eşi de Nazlı Ecevit’in annesinin teyzesi Ferhande Hanım. Yani  Bülent Ecevit; Sultan Vahidüddin’in üvey kuzeni. “Şecere”nin dalları Refik Halid Karay ve Münib Engin Noyan’a kadar uzanıyor. Engin Noyan’ın annesi Türkis hanımın dedesi Niyazi Halid bey, Refik Halid Karay’ın ağabeyi. Refik Halid’in teyzesi İsmet Hanım ise Mustafa Bülent Ecevit’in de babaannesi. Kitaptan ayrıca Rahşan Ecevit ile Aydın Boysan’ın kuzen oluşunu, Mecdi Boysan’ın M. Kemal Atatürk’ün kız kardeşi Makbule Atadan’ın kocası olduğunu öğreniyoruz.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1664 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21793), [web.archive.org (arşiv bağlantısı)](http://web.archive.org/web/20060524135622/http://www.aksiyon.com.tr:80/yazdir.php?id=21793)
