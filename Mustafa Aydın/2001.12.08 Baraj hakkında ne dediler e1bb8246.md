# Baraj hakkında ne dediler?

*Mustafa Aydın 2001.12.08*

<div>
 <img border="0" src="/web/20020403141434im_/http://www.aksiyon.com.tr/yazar/tirsaktaci.jpg"/>
 <p class="spot">
  Süleyman D: Barajlar gralı olaraktan melmeketteki tüm barajları binağenaleyk biz yapmışızdır. Barajdan korksaydık, meendiz olmazdık.
 </p>
 <p class="metin">
 </p>
 <p class="metin">
  Eco: Barajların düşmesi önemli diildir yurttaşlarım. Önemli olan barajlardaki oy seviyesinin düşüp düşmediğidir.
 </p>
 <p class="metin">
  Besimtipik: Baraj maraj hepsi hikaye. Bizim iktidarımızda herkes Meclis'e girecek. Sath—ı vatan Meclis statüsünde olacak. Tüm barajlarda bizim Flipper'ımız yüzecek. Yani yunus canlısı. Amblemimiz. Bilmiyorsan benim yanımda ne işin var, çebiş kardeşim.
 </p>
 <p class="metin">
  Abdullah (FB): Barajlar nası olursa olsun, takımınız Fener olsun. Ben barajları takmamaya başladım. Amcalarıma da tavsiye ederim.
 </p>
 <p class="metin">
  Kutangubilik: Efenim bunnarın hepsi geyik geyik. Ala geyik... Bakın ben avcıyım, geyiklerin muhabbetini iyi bilirim. Baraj mı demiştiniz kardeşcağızım, haa, aşarız aşarız dert etme.
 </p>
 <p class="metin">
  Fatih Terim: Ah ulan ah, barajlar bi düşücekti, Dünya Kupası'nda ben olucaktım ki. Peeh, ne güzel kısa alanda dar paslaşmalar yapıp, rakip alana kanattan kanattan inerdik. Ah baraj ah!.
 </p>
 <p class="metin">
  ŞO'K GAYSERİ
 </p>
 <p class="metin">
 </p>
 <p class="arabaslik">
  Fasulyeden gül goncası
 </p>
 <p class="metin">
  Temel Uluslararası Ziraat Kongresi'nde hararetle projesini anlatmaktadır:
 </p>
 <p class="metin">
  – Biz fasulyeye gül aşılamayu başarduk! Bilim adamları şaşırır ve sorar: 'E, peki n'oluyor böyle olunca?' Temel cevap verir, 'Af buyrun gaz çıkardığınız zaman gül gibi kokayi!' Bilim adamları şüphecidir: 'Ee, peki gül nasıl kokuyor' diye sorarlar. Temel, karamsardır: 'Haçan işte orda bi tersluk başladi. Bi turlü çozemeyruk!'
 </p>
 <p class="metin">
 </p>
 <p class="arabaslik">
  POSTA: Özgür Yalçınkaya, Erk Akbars,Elif Acı, Hızır Demirci, Hasan Turgut&amp;Yavuz Erdoğan, Alp Ekin, Mekki ÜNister, Sabire Çevik, Ahmet Yetiş, Reyhan Sert, Meral Kaya, Hanefi Ceyhan, Meçhul Adam, Şükrü Tunç, Mustafa Yurdagül, Cüneyt, Ebru Meleke Işık, Beste Erdoğan, Meçhul Adam, Yunus Boztürk, Yavuz Beşiktaş, Hhh bbb, Fatma Kalyoncu.
 </p>
 <p class="metin">
 </p>
 <p class="arabaslik">
  Kaza yaptık gülebilirsiniz!
 </p>
 <p class="metin">
  'Bir gün arkadaşla öyle sersem sersem yürüyoruz. Bir anda yanımızdan son sürat bir minibüs geçti. Biz freni patladı filan demeye kalmadan, minibüs kafadan elektrik direğine bindirdi. Hemen koştuk, yardım edelim diye. Minibüse ulaştığımızda manzara şuydu. Yolcuların kiminin kaşı açılmış, kiminin dudağı patlamış... Dağılmış vaziyetteler yani. Ama bir tuhaflık var. Çünkü o hallerine rağmen, gözlerinden yaşlar gelecek şekilde gülüyorlar. Biz ne yapacağımızı şaşırdık. 'Ne oldu?' diye sorduk. Bir iki tanesi, güçlükle 'Şoför, şoför...' diyebiliyor ama yine gülmeye başlıyorlar. Bu garip manzaranın aslını öğrenebilmek için 23 dakika geçmesi gerekti. Meğer şoför, tükürürken minibüsten düşmüş. Hani, bizim şoförlere özgü, giderken kapıyı açıp dışarı tükürme hareketi vardır ya; abimiz dengeyi tutturamamış mı, yoksa eski alışkanlık tükürdüğü nevaleye basıp 'temizleme'ye mi çalışmış bilinmez gümbürt diye aşağı düşmüş. Minibüs de kontrolden çıkıp direğe bindirmiş.'
 </p>
 <p class="metin">
  Gön: Elif Acı
 </p>
 <p class="metin">
 </p>
 <p class="arabaslik">
  Mevkilerini para ile satan kimseler, masraflarını geri almak yoluna düşerler
 </p>
 <p class="metin">
 </p>
 <p class="arabaslik">
  Açık sözlü tûti
 </p>
 <p class="metin">
  Titaniğin salonlarından birinde her akşam bir sihirbaz gösteri yapıyormuş. Adam gerçekten çok ustaymış ama bir sorunu varmış. Salonun bir köşesinde bulunan papağan, tam ne sihirdir ne keramet noktasına gelindiğinde sihirbazın hilelerini açıklıyormuş.
 </p>
 <p class="metin">
  'Kartı gömleğinin yeninden içeri attı!' diyormuş örneğin. Ya da: 'O şapkanın içinde tavşan var.' diye haykırıyormuş çirkin sesiyle. Sihirbaz fena halde kızıyormuş bu papağana.
 </p>
 <p class="metin">
  Ama papağan kaptanın papağanı olduğundan bir şey yapamıyormuş. Derken Titanik buzdağına çarpıp batmış, sihirbaz gemiden kopan bir kapının üzerine çıkarak kurtulmuş. Ertesi sabah bir de ne görsün:
 </p>
 <p class="metin">
  Papağan da aynı kapının üzerinde sessizce durmuyor mu! Üç gün üç gece o kapının üzerinde öylece bakışmışlar. Ne sihirbaz bir şey söylemiş ne de papağan. Ama en sonunda papağan olmuş konuşan: 'Tamam, pes, gemiye ne yaptığını anlayamadım!'
 </p>
 <p class="metin">
  Gön: Reyhan Sert
 </p>
 <p class="metin">
 </p>
 <p class="arabaslik">
  Savmı sâl
 </p>
 <p class="metin">
  ANAP lideri Mesut Yılmaz, ekonominin içinde bulunduğu kötü durumu anlatırken 2002 yılı boyunca oruç tutulacağını söylemiş. Bundan anlıyoruz ki, önümüzdeki yıl hiçbirşey 'yenmeyecek'. İyi niyetli bir proje olarak görelim, destekleyelim!
 </p>
 <p class="metin">
 </p>
 <p class="arabaslik">
  Teke tek
 </p>
 <p class="metin">
  Hükümet vatandaşın sağlığını ve tasarruf olgusunu düşündüğü için SSK marifetiyle yazılan ilaçların tek tek verilmesini kararlaştırmış. Amîrlerim, vatandaşın hâlini düşünüyorsanız zamları bari tek tek yapın yeter!
 </p>
 <p class="metin">
 </p>
 <p class="arabaslik">
  İş Bankası, CHP ve Afganlar
 </p>
 <p class="metin">
  Milletlerin hayatında 70–80 yılın hiç önemi yoktur. Tek parti dönemini düşünelim. Farzedin ki, 1945 yılındayız. O günlerin umutsuzluğuyla tek parti şemsiyesinin ebediyete kadar kalkmayacağını pek âlâ düşünebilirsiniz. Ama nefes tutmayı öğrenmişseniz, suyun altında biraz daha fazla kalabilir ve rahat edebilirsiniz. TP dönemi Türk milletinin tarihinde bir parantezden öte bir anlam ifade etmemiştir. Ancak, tesirleri yıllarca devam etmiştir. Bugün Afganistan'da kelimenin en acıtıcı haliyle milyonlarca insan açlık ve ölümle karşı karşıya. Uluslararası kuruluşlar yardım ulaştırabilmek için uğraşıyor ama Türkiye'den henüz bir kampanya ve kıpırdanma yaşanmış değil. (Efendim, biz zaten batmışız demeyin, onlar da battıkları dönemde, bizim İstiklâl mücadelesi verdiğimiz dönemde bizi ihmal etmemişti.)
 </p>
 <p class="metin">
  Bir kere daha alıntı yapmıştık, ama İş Bankası dosyasını bir kere daha hatırlatmakta fayda var. İş Bankası'nda yüzde 15'lik hissesi olan CHP'nin de Hind Müslümanlarıyla birlikte Türkiye'yi unutmayan Afgan halkına vefa borcunu ödemesi gerekiyor. Falih Rıfkı'nın Çankaya'sından birlikte okuyalım:
 </p>
 <p class="metin">
  'İş Bankasının bir nevi politikacılar bankası olarak kurulmuş olması, Cumhuriyet tarihi için pek acıklı bir aferizm salgınının başlangıcı olmuştur.' (Falih Rıfkı Atay, Çankaya. s. 455)
 </p>
 <p class="metin">
  'İş Bankasının ilk sermayesi de Hindistan'dan Mustafa Kemal'e gönderilen paranın geri kalanı idi... Bu para, millete ve devlete gönderilmişti. ....... ..... el sürmemeli idi. Gerçi o sermaye hesabı daima aynı tutulmuş, parti işleri için kullanılmış ve partiye (CHP) bırakılmıştır. Ama .... yanındakilere bir örnek olmalı idi.'(a.g.e, s. 457)
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020403141434/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/366/tirsaktaci/1.htm), [web.archive.org (arşiv bağlantısı)](http://web.archive.org/web/20020403141434/http://www.aksiyon.com.tr:80/2001/366/tirsaktaci/1.htm)
