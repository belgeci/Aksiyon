# Fişlemeye "kara" destek

*Mustafa Aydın Bilinmeyen-tarih*

<div>
 <p>
  <font>
   Sosyetik fişleme olarak adlandırılan istihbarat çalışmasına Klu Klux Klan"ın da dahil edilmesine zenciler destek verdi. İstanbul"da ticaret ya da eğitim nedeniyle bulunan zenciler, "Ayrımcılık yaşamıyoruz ancak hassasiyet güzel" diyor.
   <br/>
   <br/>
   İstanbul 2. Zırhlı Tugay Komutanlığı"nca kaymakamlıklara gönderilen istihbarat yönergesi kamuoyunda geniş tartışma meydana getirdi. Ancak öyle bir kesim vardı ki yönerge onları direkt ilgilendirdiği halde görüşlerini kamuoyuyla paylaşma imkanını bulamadı: Türkiye" de yaşayan zenciler.
   <br>
    <br>
     Amerikan iç savaşından sonra beyazların kurduğu ırkçı Klu Klux Klan grupları, zencilere az çektirmemişti. Bu durumda herkesten önce onların konuşmaya hakkı vardı. Hayat mücadelesini aynı topraklar üzerinde sürdürdüğümüz zenci misafirlerimizin, Klu Klux Klan üyelerinin takibiyle ilgili görüşlerini aldık. Bizim zencilerimiz, yönergede yer alan Ku Klux Klan grubu ile ilgili bölüme hem şaşırdı hem de sevindi. İçlerinden bazısı Türkiye"de bu konunun araştırılmasını anlamsız olarak nitelendirirken, bazısı da  ilginç yaklaşımlarda bulundu: "Acaba bizi kovalayan zabıtalar Klu Klux Klan üyesi mi?"
     <br>
      <br>
       Tercüme yönerge
       <br>
        <br>
         "Sosyetik fişleme" olarak adlandırılan formdaki Ku Klux Klan grubu ile ilgili bölüm Türkiye kamuoyunca da "garip" bulunmuş, sonrasında bunun Amerikan yönergelerinden birebir yapılan tercüme neticesi ortaya çıkan bir hata olduğu anlaşılmıştı. Genelkurmay Başkanlığı da bir açıklama yaparak yönergenin hatadan kaynaklandığını ve kimsenin fişlenmediğini duyurdu.
         <br/>
         <br/>
         Genelge tartışmasını takip eden üniversite öğrencisi Nijeryalı Rashed Humaid okulda ya da normal hayatta herhangi bir ayrımcılıkla karşılaşmadıklarını belirtiyor. Humaid, "Buna rağmen Ku Klux Klan"a yönelik çalışmalar yapılması güzel. Amerika"daki yakınlarımdan biliyorum, geçmişte birçok üzücü olay yaşanmıştı. Şimdi o günler geride kaldı; ancak, Türkiye"nin bu konuda hassas olması beni sevindirdi" diyor.
         <br/>
         <br/>
         Zabıtanın arkasında olmasınlar?
         <br/>
         <br/>
         "İstanbul"un taşı toprağı altın" diyerek Gana"dan gelip Aksaray"da işportacılık yapan İbrahim, Ku Klux Klan"la ilgili görüşme isteğimizden oldukça rahatsız oldu. Kolay değil, her gün zabıtayla köşe kapmaca oynuyordu. İbrahim, "Ekmeğime mani olur" diyerek soyadını vermekten kaçındı. Siyah teni üzerinde daha da kendini belli eden tedirgin gözlerle zabıtaları gözleyen İbrahim ısrarımızı kırmadı ve şunları söyledi: "Türkiye"de Ku Klux Klan örgütü olacağını sanmam. Benim ve birçok arkadaşımın en önemli derdi zabıtalar. Çünkü kaçak satış yapıyoruz. Onlar da bize izin vermiyor. Yakalayınca da insafsızca dövüyorlar. Ama onların arkasında bu örgüt varsa onu bilemem" diyor.
         <br/>
         <br/>
         Güney Afrikalı Yusuf Nalo da yıllardır Türkiye"de ticaretle uğraşıyor. Ülkesinden getirdiği malları pazarlıyor. Ancak bir sorunu var: Yasal engeller nedeniyle para transferi için kendine ait bir banka hesabını kullanamıyor. Para trafiğini Türk arkadaşları üzerinden yapıyor.
         <br/>
         <br/>
         Nalo, iki kez parasına el konularak dolandırıldığından dert yanıyor. Türk halkının ırkçı olmadığını, Türklerden Ku Klux Klan üyesi çıkmayacağını belirtiyor. Nalo, sözü evirip çevirip dertli olduğu noktaya getiriyor; "Bizim asıl derdimiz bazı dolandırıcılar. Mal satıyoruz parasını vermiyorlar. Bence ticarî ahlaksızlar takip edilmeli."
         <br/>
         <br/>
         Güney Afrikalı Ero Osmanidou ise büyük bir market zincirinde çalışıyor. Osmanidou, "Türk arkadaşlarım arasında en ufak bir ayrımcı uygulamaya maruz kalmadım. Siz işinizi düzgün yaptığınızda hiçbir problem yaşamazsınız. Çok rahat Türkçe anlaşabiliyoruz. Hele Müslüman olduğumu öğrendiklerinde daha da yakın davranıyorlar. Ku Klux Klan"ın Türkiye"de araştırılması çok ilginç bir olay" şeklinde konuşuyor.
         <br/>
         <br/>
         Turistler şaka zannetti
         <br/>
         <br/>
         Türkiye"de hayat mücadelesi veren Afrikalıların görüşlerini alıp da Ku Klux Klan"ın anavatanı Amerika"dan gelenlere yönergeyi sormamak olmazdı.
         <br/>
         <br/>
         Amerikalı turist Michael Wood, gündemi meşgul eden yönergedeki söz konusu maddeyi aktardığımızda şaka yapıldığını düşünerek konuya inanmak istemedi. "Şaka yapıyor olmalısınız. Türkiye"de Ku Klux Klan niye olsun ki! Böyle bir yapının Türkiye"de olacağına ve onlara yönelik çalışma yürütülebileceğine inanmıyorum. Ama gerçekten böyle bir araştırma varsa, bu Klancılar için hiç de iyi olmaz. Nasıl araştıracaklar? Klan üyesi turistleri mi izleyecekler?" sorusunu yöneltti.
         <br/>
         <br/>
         Bu konuda tarafsız olan diğer turistler de Amerikalılardan farklı düşünmüyor. Kendisiyle görüştüğümüz Fransız turist Francois Combes, Ku Klux Klan hakkında ansiklopedik bilgiler verdi. Örgütün kölelik yasaklanmadan önce Amerika"da olduğunu bildiğini söyledi; "Bu örgüt daha çok Güney Eyaletleri"ni temsil eden ve WASP"ların (Beyaz Anglo-Sakson ve Protestan) üstün ırk olduğuna inanan kişilerden oluşuyor. Evlerini, tarlalarını yaktıkları zencileri acımasızca öldürebiliyorlardı. Son 40 yıldır, önemli bir eylemlerini duymadım. Türkiye"de ne gibi bir faaliyetleri olabilir ki?"
         <br/>
         <br/>
         Üstün ırk saplantısından ortaya çıktı
         <br/>
         <br/>
         Ku Klux Klan, Amerika"daki kölelik taraftarı olan Güney güçlerinin Kuzey-Güney Savaşını kaybetmesinden sonra 1865"te ortaya çıktı. Zencilere karşı yaptıkları korkunç işkence ayinleri, katliamlar ve uçları sivri beyaz kukuletalarıyla ünlendiler. Yunanca daire anlamındaki Kuklos kökünden üretilen Ku Klux Klan, büyük beyaz kardeşlik dairesini ifade ediyor.
         <br/>
         <br/>
         Üyeleri WASP olarak adlandırılanların (Beyaz Anglo-Sakson ve Protestan) üstün ırk olduğuna inanan kişilerden oluşan örgüt, 1871"de yasadışı ilan edildi. Fakat Ku Klux Klan üyelerinin günümüzde bile ABD devlet yönetiminde etkili oldukları iddia ediliyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 787 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11278), [web.archive.org (arşiv bağlantısı)](http://web.archive.org/web/20050126120113/http://www.aksiyon.com.tr:80/yazdir.php?id=11278)
