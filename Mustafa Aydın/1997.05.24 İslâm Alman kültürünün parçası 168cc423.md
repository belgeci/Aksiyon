# İslâm Alman kültürünün parçası

*Mustafa Aydın 1997.05.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şükrü Bulut, Almanya İslam Konseyi Yüksek Din Şûrâsı Başkanı ya da Alman Devleti'nin özellikle tanımlamak istemesiyle "şeyhülislam".
  </font>
 </div>
 <div id="newsText">
  <font class="detail-text">
   O Din Şûrâsı'nın başkanı olduğunu, şeyhülislamlık sıfatını kabul etmediğini ve bu görevin ancak bir heyet tarafından temsil edilebileceğini belirtiyor. 16 yıldan beri Almanya'da yaşayan Şükrü Bulut, Diyanet İşleri Başkanlığı'na bağlı olarak uzun süre hocalık görevini yerine getirmiş. Daha sonra Köln Eğitim Müdürlüğü'nde "gurbetçi" çocuklarına Türkçe ve din dersleri veren Şükrü Bulut'la Almanya İslam Konseyi Yüksek Din Şûrâsı'nın dünü, bugünü ve geleceği üzerine konuştuk.
   <br/>
   <br/>
   *   *   *
   <br/>
   <br/>
   Yüksek Din Şûrâ'sının fonksiyonu nedir?
   <br/>
   <br/>
   Almanya Devleti tarafından kabul edilmiş 27 adet cemaatin çatı organizasyonu olarak kurulmuştur. Bir taraftan bilirkişilik görevini yapan, diğer taraftan da İslami konularda Alman Devleti'ne muhatap olan bir kuruluş. Zaten Almanya'da İslamiyet resmi bir din olarak kabul edilmediği için bütün İslami kuruluşlar bir dernek kuruluşu niteliğindedir. Benim görevim için Yüksek Din Şûrâsı'nın sözcüsü veya başkanı denilebilir. Almanlar buna şeyhülislam diyorlar. Bu bizim geleneksel İslam tarihindeki şeyhülislamlık olarak değil de bir teknik terim olarak algılanmalı.
   <br/>
   <br/>
   Bir resmi kıyafetiniz var mı?
   <br/>
   <br/>
   Çok resmi statüdeki toplantılarda mesela dinler arası diyalog toplantılarında sarık ve cübbe giyiyorum. Ancak bulunduğum makamın netice itibariyle klasik anlamda şeyhülislamlık olmadığı ve benim de o konseyin sözcüsü ya da başkanı olmaktan öte bir görevim olmadığı için gündelik hayatta giymemeyi tercih ediyorum. Biraz da geleneksel bakış açısından uzaklaşarak İslam Şûrâsı'nın ya da konseyin önemini nazara vermenin daha önemli olduğunu düşünüyorum.
   <br/>
   <br/>
   Sizden önceki başkan o kıyafetiyle tartışılmıştı..
   <br/>
   <br/>
   Bizden önceki arkadaşın o kıyafeti kullanmış olması önemli değildir. Bir masa etrafında bir araya gelen, her biri eğitim, hukuk, aile, sağlık gibi bir çok alanda görev almış cemaat temsilcilerinin sonuçta sözcüsü konumundayım. Ama Almanlar buna şeyhülislam diyor. Kesin olarak bu bir Şûrâdır, meşverettir.
   <br/>
   <br/>
   Katılmayan cemaatler var mı?
   <br/>
   <br/>
   Var ama başka yolları da yok. Çünkü Almanya çok disiplinli bir ülke. Katı planlara göre hareket ettikleri için bu kalıbın dışında bir yapılanma gördüğü zaman onu da bu kalıbın içine sokup orada görmek istiyor.
   <br/>
   <br/>
   Sadece Türk cemaatlerinin bir çatı organizasyonu mu?
   <br/>
   <br/>
   Efendim bu Türkleri aşan bir mesele. Oradaki bütün Müslümanları, yalnız dışarıdan gelenleri değil mühtedi Almanları da içine alan bir organizasyon. Zaten temelini 1986'da Alman Müslümanlar teşkil ediyordu.
   <br/>
   <br/>
   Hangi ihtiyaca binaen kuruldu?
   <br/>
   <br/>
   1986'da Müslüman cemaatler Alman devletiyle meselelerini anlatmak amacıyla bir araya gelince, devlet; "siz otuza yakın cemaatsiniz, hanginizle muhatap olacağım ve bir çalışma yapacağım" demişti. O gün anladık ki Müslümanlar olarak kendi kimliğimizi ve cemaat yapılarımızı koruyarak bir çatı organizasyonuna gitmemiz gerekiyor. 1987'de İslam Konseyi diye bir organizasyon kuruldu. O günden sonra cemaatler yavaş yavaş dahil oldu. Bu arada Diyanet İşleri Başkanlığı gibi ayrılanlar da oldu. Fakat şu anda genel eğilim bu yapılaşmanın çok akli ve mantıki olduğu yönünde.
   <br/>
   <br/>
   Dinin Alman toplumundaki yeri nedir?
   <br/>
   <br/>
   Almanya dine çok büyük ehemmiyet veren bir ülke. Laiklik sisteminin işleyişi bakımından diğer Batı Avrupa ülkelerinden farklı. Kilise yönetimde biraz daha fazla söz sahibi. Devlet kilisenin işlerine karışmaz, fakat yaptığı hizmetleri finanse eder. Almanya'da dini duygular ve kilise çok önemli bir yere sahip olduğu için, Müslümanların Anayasadaki yerlerini bir an önce almaları gerekiyor. Karşısında bir muhatap bulduğu zaman devlet çok rahat görüşüyor. Cumhurbaşkanı Roman Herzog bizi Berlin'e çağırmıştı. İki, iki buçuk saat görüştük. Müslümanların Almanya'daki problemleri hakkında bilgi aldı. Yine Almanya devletini temsilen Hollanda'da Avrupa'daki Müslümanların problemleri hakkında düzenlenen bir konferansa katıldık. Oraya bazı tebliğler sunduk.
   <br/>
   <br/>
   Ne tür problemlerle uğraşıyorsunuz?
   <br/>
   <br/>
   Yüzme dersleri, başörtüsü, İslami usullere göre hayvan kesimi gibi meselelerin yanında işyerlerinde ibadet konuları da olabiliyor. Herhangi bir fabrika, okul ya da bir mahkemede Müslümanların bir problemi olduğunda bize müracaat ediliyor. Verdiğimiz bilgiler nazara alınıyor.
   <br/>
   <br/>
   Kurban meselesinde İsrail'le yapılan anlaşma gereği Musevilere tanınan hakkın Türkiye böyle bir anlaşma yapmadığı için Müslüman Türkiyelilere verilmediği söylendi.
   <br/>
   <br/>
   Meseleye Müslüman bir Alman yurrtaşının temel hakları noktasında yaklaşırsak Almanya buna daha müsbet bakıyor. Türkiye ya da herhangi bir İslam ülkesinin bu tarz bir başvurusunu ise kendi içişlerine müdahale olarak görüyorlar. Bunu da zaman zaman "Almanya toprakları içinde başka devletlerin tesirlerini görmek istemiyoruz" sözleriyle açıklıyorlar. Almanlar bu noktada geleneksel İslam'a da dokunuyorlar. "Biz bize ait bir İslamiyet istiyoruz" diyorlar. Ancak Yahudilerin haklarının bir örnek teşkil etmesi için müracaatlarda bulunduk. Yahudilerin Almanya tarihinde çok özel bir yeri olduğu için onlara özel bir hak verilmiş. Ama sadece Frankfurt'ta genel merkezlerinin bulunduğu yerde bu hakkı almışlar. Hayvan haklarını korumak amacıyla kurulmuş derneklerin İslami kesim tarzına itirazları var. Biz bunun için Anayasa mahkemesine müracaat ettik. Et ihtiyacımızın temel bir hak olduğunu dinimizin bu şekilde emrettiğini bildirdik. Mahkeme devam ediyor.
   <br/>
   <br/>
   Dinlerarası diyalog çalışmaları ne düzeyde?
   <br/>
   <br/>
   Bu konudaki çalışmalarımız da sürüyor. Gerek Katolik kilisesi, gerek Protestan kilisesi Almanya'da çok önemli bir yere sahip.
   <br/>
   <br/>
   Kimlik krizi içindeki gurbetçi gençliğe dönük çalışmalarınız var mı?
   <br/>
   <br/>
   Sadece Türklerin üçüncü kuşağı ile ilgili değil aynı buhranı yaşayan Alman gençliğini de kurtarmaya yönelik ortak çalışmalar yapmaya çalışıyoruz. Uyuşturucuya, ahlaksızlığa ve her türlü yozlaşmaya karşı kiliseyle ortak hareket etmek üzere özellikle okullarda bazı ortak çalışmalarımız mevcut. Bu noktadan İslam Konseyi 3 milyon Müslüman nüfusun geleceğini düşünmek zorunda. Müslümanların rahatlıkla gidebileceği çocuk yuvaları, hastaneler ve sosyal kurumların meydana getirilmesi için dini cemaatlere yardımcı olmaya çalışıyoruz.
   <br/>
   <br/>
   Almanya ve Almanlar Müslümanlara nasıl bakıyor?
   <br/>
   <br/>
   Genel bir bilgisizlik olduğu gerçek. Batı medyası menfi bir İslam imajı peşinde. Ancak Türkiye'de yansıtıldığı kadar büyük bir Türk ve Müslüman düşmanlığı da yok. Yabancı düşmanlığı her ülkede var, Almanlar biraz daha milliyetçi olduğu için daha fazla. Ama dışişleri bakanı, meclis başkanı ya da cumhurbaşkanı olsun görüştüğümüz resmi yetkililer, "Hayır Almanya bu değil. Bunlar bizim görüşlerimiz değil" diyorlar. Yalnız biz Müslümanların da onlara hakiki insaniyet olan İslamiyeti hakkıyla göstermemiz gerekiyor. Biz, Türkiye'de elde edemediğimiz bir çok hakkı Almanya'da mahkemelerden elde edebiliyoruz. Mesela okul açılış merasimi, mezuniyet merasimleri dini törenlerle başlıyor. Devlet okullarında Almanlarla ortaklaşa dini merasim yapılabiliyor. Müslüman öğrenciler Kur'an okuyor, Alman çocukları İncil'den pasajlar okuyor, ilahiler söyleniyor. Çok kültürlülük onların hedefi olduğu için çoğu yerde bunu bize onlar teklif ediyorlar. Müslüman öğrenciler bir okulda iftar merasimi düzenlemek istediler, okul müdürü işi bizzat üstüne aldı. Öğretmenleri çağırdı, Almanları çağırdı, iftar vakti Kur'an okundu, ezan okundu, dualar edildi. Beraber yemekler yenildi. Dua ile kalkıldı. Hiç unutmuyorum müdür bey "Okulumuzda bir çok Müslüman öğrenci var. Artık bu merasim geleneksel hale gelmelidir" dedi. İslamın özündeki tolerans, hoşgörü ve sıcaklığın yansıtıldığı çalışmalar orada hemen gelenekselleştiriliyor. Mesela bir barış duasıdır, bir iftarramazan programları hep böyledir. İki binli yıllara doğru Alman kültür unsurlarından birinin kesinlikle İslami motifler ve Müslümanlar olacağını söylemek mümkün.
   <br/>
   <br/>
   Türkiye'de din eğitimi tartışma konusu, Almanya'daki uygulama nasıl?
   <br/>
   <br/>
   Oradaki din eğitimiyle kıyasladığınız zaman imamhatip okulları bu noktada çok geri kalırlar. Alman liselerinde Grek medeniyetinin dili olan Eski Yunanca, Roma medeniyetinin ana dili olan Latince, Slav medeniyetinin ana dili olan Rusça seçmeli ders olarak veriliyor. Hatta tarih, tıp, biyoloji, edebiyat gibi bazı branşlarda Latince mecburi dersti,r ondan kalırsanız mezun olamazsınız. Avrupalı kendi mektebinde, kendi çocuğuna, kültürünün temelini oluşturan eski medeniyetlerin dillerini okutmaktadır. Biz de kendi çocuklarımızdan isteyenlere bizim medeniyetimizin temel kaynaklarını oluşturan Kur'an'ı Kerim'i, Osmanlıca'yı, Arapça'yı seçmeli ders olarak okutsak daha fazla Avrupalılaşmış olmaz mıyız? Avrupa Birliğine girme noktasında göreceksiniz eğitim açısından bütün bunlar Türkiye'nin önüne çıkacaktır. Çünkü bize siz hangi medeniyetin çocuklarısınız, anlatın bize diyorlar. Almanya'da bir öğrenci ikinci bir dil olarak İngilizce'yi mecburen öğrenir, Fransızca seçmeli derstir, İtalyanca ya da İspanyolca da olabilir. Son zamanlarda Türkçe dersi de seçmeli olmaya başladı. Avrupalılar Türkiye'deki eğitim tartışmalarını görseler inanın gülerler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2613-isl%C3%A2m-alman-kulturunun-parcasi.html), [web.archive.org (arşiv bağlantısı)](http://web.archive.org/web/20120130101318/http://www.aksiyon.com.tr:80/aksiyon/haber-2613-isl%C3%A2m-alman-kulturunun-parcasi.html)
