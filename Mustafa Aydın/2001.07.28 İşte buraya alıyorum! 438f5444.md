# İşte buraya alıyorum!

*Mustafa Aydın 2001.07.28*

<div>
 <img border="0" src="/web/20020325034129im_/http://www.aksiyon.com.tr/yazar/tirsaktaci.jpg"/>
 <p class="spot">
  Aktüel dergisinin 518. sayısında Attila İlhan'ın kullandığı ifadeler nedense yeteri kadar tartışılmadı.
 </p>
 <p class="metin">
 </p>
 <p class="metin">
  Normal, 'sağ' tandanslı bir kalem sahibinin normal tahlilleri bile 5816 sayılı kanun kapsamına alınıp burnundan getirilirken, İlhan paşanın sözlerinin sessizlikle geçiştirilmesine gönlüm elvermedi. İşte buraya alıyorum. İlgilisi varsa ilgilensin bi zahmet:
 </p>
 <p class="metin">
  "Edindiğim izlenim odur ki, Kemal Paşa'nın hayatında Fikriye kalsaymış daha iyiymiş.
 </p>
 <p class="metin">
  —Neden?
 </p>
 <p class="metin">
  Çünkü Fikriye sefih, Kemal Paşa da. İkisi de içmeyi, keyif yapmayı, cinselliği seviyor ve güzel yaşıyorlar. Oradayken Kemal Paşa'nın hayatında bir sorun yok. Herşeyi Latife bozuyor" (Kürşad Oğuz'un röportajı)
 </p>
 <p class="metin">
 </p>
 <p class="arabaslik">
  Üryan abi ile röportaj
 </p>
 <p class="metin">
  — Hocaaaaaamm!
 </p>
 <p class="metin">
  — Efendim evladım?
 </p>
 <p class="metin">
  — Hocaam ramazanları televizyondan canlı yayınlanan sabah namazına ben de uyup kılıyorum. Araya reklam girse namazım bozulur mu hoocaaaamm?
 </p>
 <p class="metin">
  — Bozulmaz evladım, ben de öyle kılıyorum zati.
 </p>
 <p class="metin">
  — Hocaaaammmmm!
 </p>
 <p class="metin">
  — Ne var evladım?
 </p>
 <p class="metin">
  — Hocam, kurbanda koyun diil de fil kesebilir miyiz, bizim sülale biraz geniş de.
 </p>
 <p class="metin">
  — Caiz evladım caiz.. Biz geçen sene komşularla bir olup bi su aygırı devirdiydik. Olur, olur!
 </p>
 <p class="metin">
  — Hocaaaammm!
 </p>
 <p class="metin">
  — Evladım yeter ama, bak burda en bi hakiki, modern İslam kitabımı yazıyom leptomumlan. Haftaya da imzalıycam gel.
 </p>
 <p class="metin">
  — Hocaamm Diyanet radyodan ezan okutucakmış, araya Tarkan girer de kuzu kuzuyu söylerse cemaatin abdesti kaçar mı hocam?
 </p>
 <p class="metin">
  — Evladım sana ne yaa, aaaa git yaav başımdan!
 </p>
 <p class="metin">
  Gön: Valla, isim kayboldu! Özür!
 </p>
 <p class="metin">
 </p>
 <p class="arabaslik">
  Genetik olayı!
 </p>
 <p class="metin">
  Dünya Genetik Projeler Yarışması yapılıyormuş. Tüm ülkelerden genetik profesörleri yarışmaya çalışmaları ile katılmış. İlk olarak Fransız profesörün çalışmasının başına gelmişler. Jüri başkanı çalışmasının ne olduğunu sormuş. Fransız profesör başlamış anlatmaya:
 </p>
 <p class="metin">
  — Ben inek genleri ile tavuk genlerini birleştirdim. Ortaya çıkan mahlukatın eti kırmızı et kadar lezzetli, beyaz et kadar da sağlıklı oldu.
 </p>
 <p class="metin">
  Ardından diğer çalışmaları ülke ülke gezmeye başlamışlar. Sıra gelmiş Türkiye'den bizim Ordinaryus Prof. Dr. Temel Gülhamsi'ye... Jüri başkanı, "Sizin çalışmanız nedir?" diye sormuş. Prof. Temel anlatmış:
 </p>
 <p class="metin">
  'Pen' demiş, 'Karpuz cenleri ile hamampöcee cenleruni pirleşturdim!'
 </p>
 <p class="metin">
  Birden tüm jüri üyelerinden bir kahkaha kopmuş ve başkan Temel'e, "Bu çalışma ne işe yarar?" diye sormuş. Temel cevap vermiş:
 </p>
 <p class="metin">
  — Haçan, ecayip işe yarayi, karpuzu keseyisun, çekirdekleri kaçışiyii!
 </p>
 <p class="metin">
 </p>
 <p class="arabaslik">
  Asıl mesele
 </p>
 <p class="metin">
  'Tâci abi, ek vergilerin de ipi kesilip vatandaşın üzerine bırakılınca aklıma geldi, eskiden de böyle olurmuş. Bir örnek: Birinci Dünya Savaşı içinde savrulup duran Osmanlı, savaşın tahmin edilenin üzerinde uzun sürmesi üzerine kaynak oluşturmak amacıyla yeni yeni vergiler çıkarmak zorunda kalmış. Şimdiki halimizden fazla farkı yok. O dönemde çıkarılan acaip vergilerden biri de "çakmak vergisi" imiş. Her çakmak sahibinin ancak vergisini verip çakmağına bandrol—pul yapıştırdıktan sonra rahatlıkla ateşleyip sigarasını tüttürüyordu. Yine bu savaş döneminde kahvehanelerde en çok rastlanan manzaralardan biri de; kahveye bir zabitin gelmekte olduğu haber verilince, pulsuz çakmak kullananların "derdest edilip götürülmemek için" ceplerindeki çakmakları köse—bucak saklamaları imiş.
 </p>
 <p class="metin">
  (Kaynak: Tarih ve Medeniyet dergisi, Ekim 1994, sayı: 8)              Gön: İsmail Bulut
 </p>
 <p class="metin">
 </p>
 <p class="arabaslik">
  Suiistimal
 </p>
 <p class="metin">
  Genç çocuk, son model BMW'si ile yolda ilerlerken kırmızı ışıkta durur. Tam o sırada arkadan gelen bir kamyon büyük gürültü ile arabaya çarpar. İkisi de inerler bakarlar ki arabanın arkası haşat. Kamyonun şöförü gencin ayaklarına kapanır:
 </p>
 <p class="metin">
  — 'Abicim sen beni affet. Ben 30 yıl çalışsam bunu ödeyemem. Evde çoluk çocuk aç bekliyor, zaten borçlar içindeyim, gel sen şu kardeşini affet!' der.
 </p>
 <p class="metin">
  Çocuk bakar ki adamın hakikaten hali vakti pek yerinde değil. Adamı affeder ve arabasına binip yoluna devam eder. Çocuk iki—üç ışık sonra tekrar durur. Derken yine büyük bir gürültüyle arabasına arkadan çarparlar. Çocuk arabadan iner, bir de bakar ki yine aynı kamyon şoförü arabasına vurmuştur. Ancak bu sefer şoför kamyondan dışarı çıkmadan sadece kafasını pencereden uzatır ve:
 </p>
 <p class="metin">
  — 'Abi benim ben... Devam et!'
 </p>
 <p class="metin">
  Gön: Reyhan Sert
 </p>
 <p class="metin">
 </p>
 <p class="arabaslik">
  Benim sadık yârim yeşil dolardır!
 </p>
 <p class="metin">
 </p>
 <p class="arabaslik">
  Halk şiddetle demokrasi istiyor. Yönetim: "Şiddet yanlısı değiliz!"
 </p>
 <p class="metin">
  Selim Arslan
 </p>
 <p class="metin">
 </p>
 <p class="arabaslik">
  POSTA: Hakan Kahraman, Fatma Kalyoncu, Bilal Erdem, Hızır Demirci, Dursun Kaya, Yaşar Aydoğdu, Reyhan Sert, Akbars Beğ, Nuri Kırmızcı,  Ali Uzer.
 </p>
 <p class="metin">
 </p>
 <p class="arabaslik">
  Fare tecrübesi
 </p>
 <p class="metin">
  Askerde öğrendiğim ve bana çok ilginç gelen bir bilgiyi sizlerle paylaşmak istedim. Evinizde, işyerinizde, deponuzda ya da başka bir yerde başınız fare ya da farelerle dertte; ne yapsanız bu fare ya da farelerden kurtulamıyorsunuz. Ne yapacaksınız? Biraz sonra size anlatacağım şeyi yapacaksınız tabii ki; fare ya da farelerin gezindiği güzergaha yılan derisi yerleştirin, yaz aylarında dağlarda bayırlarda deri değiştirmiş yılanların eski derilerini bulmak çok kolay; fare, korkulu rüyası olan yılanın derisini görmesiyle o muhite bir daha asla yaklaşmamaktadır.
 </p>
 <p class="metin">
  Gön: Mustafa Tezcan
 </p>
 <p class="metin">
 </p>
 <p class="arabaslik">
  Na'şın hükümdar olsun
 </p>
 <p class="metin">
  31 Mart provokasyonu vukua gelmiş, Hareket Ordusu içindeki 700 kişilik gayri müslim taburu ile İstanbul'da durumu ele almış, 'Evlatlarımı birbirine kırdırmamak için engel olmadım' dediği insanlar Arnavut Esad Toptani, Laz Arif Hikmet, Yahudi Emanuel Karaso ve Ermeni Aram Efendi'yi huzura göndererek küstah bir üslupla hal' kararını tebliğ ettirmişlerdi. Selanik en güvenilir gözaltı şehriydi ve Hakan ailesiyle birlikte oraya palas pandıras sürüklendi. Tren yolculuğu çok ağır geçmişti. Sigara itiyadı bulunan Hakan bütün olumsuz şartların efkârını dağıtacak duman hâlelerine de muhtaçtır, lakin elde yok, cepte yok. Selanik'e kadar böylece gidilir. Alatini adlı bir Yahudi zenginin adıyla meşhur olan köşke yaklaştıkları bir sırada, yanında refakat etmekte olan atlı jandarmaya seslenir: 'Hemşehrim, bir sigara verir misin?' Jandarmanın sigarayı vermesi, Hakan'ı pek memnun etmiştir. Onlar Selanik'e vardıklarında Yıldız Sarayı, İttihatçı çapulcular tarafından çoktan soyulmuştur. Hânedana ait şahsi hazine yağmalanmış, şimdi dedeleri İttihatçı önderlere dayanan ailelerin zenginliği de bu şekilde gerçekleşmiştir. Bununla da yetinilmemiş, Avrupa'nın çeşitli bankalarında durmakta olan milyonlarca altına ulaşan şahsi serveti de silah zoruyla ve ailesiyle tehdit edilerek imza attırılmış, elinden alınmıştır. Şehid hakan Abdülaziz'in başına gelenleri bilen Abdülhamid, yine de müsbet düşünmüş varlığını asker evlatlarına bağışladığını söyleyip, 'Elhükmü lillah' demiştir. Sonra, Filistin'deki Hakan'a ait topraklar da uyduruk bir hükümet kararıyla Yahudi tefecilere satılır hâle getirilmiştir.
 </p>
 <p class="metin">
  Selanik döneminden sonra Beylerbeyi Sarayı mahpusluğu başlar. 10 Şubat 1918 pazar günü emr—i Hak vuku' bulana kadarki 5 yıllık dönemde gazete okumasına, not tutmasına lutfen izin verilir! Ölümünden iki gün sonra Enver Paşa saraya gelir:
 </p>
 <p class="metin">
  Kızı Ayşe Osmanoğlu anlatıyor
 </p>
 <p class="metin">
  'Rasim Bey, babamın odasının mühürünü açmış. Odaya giren hey'et babamın yatağının baş ucundaki dolabı açmışlar. Yıldız'dan giderken götürdüğü küçük çantayı çıkarmışlar (bu çanta annemin Küçük Mabeyn'deki masanın üzerinden aldığı çantadır). Çantayı açmışlar. İçinden bir tomar kağıtla babamın hatıralarını kaydettiği bir defter, bir de mushaf şeklinde, vidalı, kendi mührüyle mühürlenmiş bir kutu çıkmış. Kutuyu açınca için mücevherle dolu olduğunu görmüşler. Kağıtları ve defteri Enver Paşa katlayıp cebine yerleştirmiş. Sözde kağıtlar Selanik'teyken Alman Bankası'ndan ve Beylerbeyi Sarayı'nda iken Credit Lyonnais'den aldığı kağıtlar imiş. Bütün dolapları açtırıp elbiselerini ceplerine kadar bakmışlar. Başka bir şey bulamamışlar. Giderlerken Enver Paşa, babamın mühürlerini de istemeyi unutmamış. Babam ölümünden biraz önce mühürlerini anneme verip saklamasını söylemiş. Enver Paşa mühürleri sorunca mecburen annemde olduğunu söylemişler. Fakat annem mühürleri hey'ete vermemiş. Bunun üzerine kendisinin Beylerbeyi Sarayı'na hapsolunacağı söylenerek tehdit olunmuş. O zaman annem, 'Mühürleri ancak büyük oğluna veririm' deyip Mehmed Selim Efendi'ye teslim etmiş. Fakat bu defa da Mehmed Selim Efendi'yi tehdide başlamışlar. Nihayet bir hâl çaresi bulunmuş: Mühürleri bir zarfa koyup açılmaması şartıyla M. Selim Efendi'ye bırakmışlar. Fakat mühürlerin bir kopyasını kendileri alakoymuşlar. Mühürlerin asılları, Mehmet Selim Efendi ölünceye kadar kendisinde kalmıştır. Öldükten sonra ne olduğu, kimin elinde kaldığı belli değildir.' (Babam  Sultan Abdülhamid. Ayşe Osmanoğlu. Selçuk Yayınları, 1994, Ankara)
 </p>
 <p class="metin">
  Devletin yapamadığını yıllar sonra işadamı Nezih Erdem (merhum) yaptı ve Paris'te satışa çıkarılan mühürleri Türkiye adına satın aldı. (7.4.1998 tarihli gazeteler)
 </p>
 <p class="metin">
  Sultan İkinci Abdülhamid merhumun cenazesi 2. Mahmud'un medfun bulunduğu Çemberlitaş, Sultanahmet arasındaki türbeye doğru ilerlerken eski İttihatçılardan Faik Ali (Ozansoy) Bey, cenaze geçerken şöyle diyecektir:
 </p>
 <p class="metin">
  Sen değil na'şın hükümdar olsa elyaktır bize!
 </p>
 <p class="metin">
  Dönsün etsin taht—ı Osmânî'ye tâbûtun cülûs!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325034129/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/347/tirsaktaci/1.htm), [web.archive.org (arşiv bağlantısı)](http://web.archive.org/web/20020325034129/http://www.aksiyon.com.tr:80/2001/347/tirsaktaci/1.htm)
