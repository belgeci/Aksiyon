# Eken'in not defteri

*Mustafa Aydın 2002.03.23*

<div>
 <img border="0" src="/web/20020407233518im_/http://www.aksiyon.com.tr/yazar/tirsaktaci.jpg"/>
 <p class="spot">
  – Benim aslında Nobel'e aday gösterilmem gerekiyordu. Bunu hukukçularıma söyleyeyim yapsınlar.
 </p>
 <p class="metin">
 </p>
 <p class="metin">
  – Paşaların benim lehime konuşmaları iyiydi ama, bayram geçtikten sonra açıklamayı şovtiviye yap diye deyim var mıydı hatırlayamadım.
 </p>
 <p class="metin">
  – Bu ülke için volta atan da attıran da birdir!
 </p>
 <p class="metin">
  – Erbakan haksız çıktı, 'Susurluk fasa fiso' değilmiş.
 </p>
 <p class="metin">
  –Boşuna mı içerdeyiz!
 </p>
 <p class="metin">
  – Korku eken, hasret biçermiş! Anladım. Derinlik izafi değilmiş ben gördüm. Mahpus damı çizgi çizgi değilmiş ben gördüm. Ben özgür değilim, ben özgür değilim. Ülen, biz de emekli yarbayız nerdeyiz, Yarbay Oliver North Amerikalarda televizyon yıldızı olmuş. İşe bak ya!
 </p>
 <p class="metin">
 </p>
 <p class="arabaslik">
  Bir insanın gerçek değeri
 </p>
 <p class="metin">
  Amerika'nın 'Kimya Bürosu', bir insan vücudunun tam analizini yapmış.. İşte bir insanın vücudunun bileşimi: % 65 Oksijen, % 18 Karbon, % 10 Hidrojen, % 3 Azot, % 1,5, Kalsiyum, % 1  Fosfor. Bu temel maddelerin dışında, binde oranları ile ifade edilen şu mineraller var: Potasyum, Sülfür, Sodyum, Klor, Magnezyum, Demir, İyot.. İşte hepsi bu kadar. 'Yaratılış' denilen mucize, bu maddelerin sentezinden 'canlı'yı ve insan'ı ortaya çıkartmış.
 </p>
 <p class="metin">
  Orta boyda ve orta kilodaki bir insanın vücudunu oluşturan bu maddelerin değerlerini tesbit etmek isteyince, New York Borsası'ndaki fiyatlarla, bu maddelerin insan vücudundaki miktarlarını birbirine vurunca, 'insanın gerçek değer'i ortaya çıkıyor: 4,5 dolar!
 </p>
 <p class="metin">
  Evet. Neticede, hepimizin değeri bu. Peki ya gönüllerimizin değeri ?
 </p>
 <p class="metin">
  Gön: Bekir Can USLU
 </p>
 <p class="metin">
 </p>
 <p class="arabaslik">
  POSTA:
 </p>
 <p class="metin">
  Mustafa Yiğiter, İlyas Ürkek, Yunus Boztürk, Alp Ekin, Bekir Can Uslu, Serhan Aslan, Ebru Meleke Işık, Mustafa Kara, Erk Akbars, Yusuf Çopur, Ali Haydar Özlü, Kamuran Akkuş, Nurullah Abalı, Hasan Calp, Onur Doğan, Ahmet Almas.
 </p>
 <p class="metin">
 </p>
 <p class="arabaslik">
  Yanıkları boşa atma!
 </p>
 <p class="metin">
  Temel ile Dursun Amerika'da itfaiye teşkilatına girerler, yangın ihbarı alınır. Çok katlı bir kreş binasında yangın çıkmıştır. İtfaiyeci merdiveni çalışmaz. Temel yukarı çıkar. Dursun aşağıda kalır.. Temel aşağıda bekleyen Dursun'un kucağına çocukları bir bir atmaya başlar. Temel atar,Dursun tutar, kaldırıma koyar. Bir çocuk, iki çocuk, üç çocuk, derken beşinci çocuk.. Temel bırakır, Dursun yakalamak için kollarını açmaz. Çocuk paat yerde. Tekrar at, tut kenara koy, tut at kenara koy. Temel yine birini atar Dursun yine tutmaz. Çocuk paat gene yerde. Dursun yukarı bağırır: 'Ula Temel, yanıkları atarak vakit kaybetme.'
 </p>
 <p class="metin">
  Not: Dursun'un tutmadığı çocukların zenci olduğunu söylemem gerek ki, bizim bazı arkadaşlar şimdi gülsünler, yarın işe gittiklerinde değil!)
 </p>
 <p class="metin">
  Gön: Ebru Meleke Işık
 </p>
 <p class="metin">
 </p>
 <p class="arabaslik">
  Biliyor muydunuz?
 </p>
 <p class="metin">
  – Toplanan toplam verginin % 51'inin sabit gelirlilerden toplandığını, toplam verginin % 66'sının iç borç faizlerine gittiğini,
 </p>
 <p class="metin">
  – Sosyal Güvenlikte OECD sonuncusu olduğumuzu, OECD ülkelerinde ortalama 6 çalışan 1 emekli ücretini karşılarken Türkiye'de 1 çalışanın 2.4 emeklinin ücretini karşıladığını,
 </p>
 <p class="metin">
  – Ağaç kesimi bu hızla giderse 2020 yılında kesecek ağacımız  kalmayacağını,
 </p>
 <p class="metin">
  – Ülkede toplam 400 binden fazla kahvehaneye karşılık tüm illerde Kültür Bakanlığı'na bağlı 1394 Kütüphane olduğunu,
 </p>
 <p class="metin">
  – Türkiye'nin Guiness Rekorlar Kitabında 'Para birimi en düşük ülke' olarak geçtiğini biliyor muydunuz?
 </p>
 <p class="metin">
 </p>
 <p class="arabaslik">
  Dayak, Cennet'ten değil abiler, 'cinnetten' çıkmaymış!
 </p>
 <p class="metin">
 </p>
 <p class="arabaslik">
  Ne seyahat hediyesi?
 </p>
 <p class="metin">
  Amerika'da hava taşımacılığının ilk yıllarında insanlar uçağa binmekten korktuğu için bir türlü istenen yolcu sayısına ulaşılamıyormuş.
 </p>
 <p class="metin">
  Bir şirketin promosyon sorumlusu uçaklarında seyahat eden iş adamlarına birer mektup göndererek, eğer o hafta rezervasyon yaptırırlarsa bundan sonraki ilk beş seyahatlerinde eşlerinden para alınmayacağını bildirmiş. Bunun üzerine epeyce başvuru olmuş normal olarak.
 </p>
 <p class="metin">
  Şirket kampanya sona erdikten sonra bu kez işadamlarının eşlerine birer mektup göndererek, seyahatlerinden memnun olup olmadıklarını sormuş. Ancak mektup gönderilen kadınların yüzde doksanından şu cevap gelmiş: 'Ne seyahati??'
 </p>
 <p class="metin">
  Gön: Yusuf Çopur
 </p>
 <p class="metin">
 </p>
 <p class="arabaslik">
  Çanakkale rûhu bizi çağırıyor
 </p>
 <p class="metin">
  – Diyeceksiniz ki; Tâci kardeş, 18 Mart dediğin geçeli bir hafta oluyor, ne iş? O iş ki, bir haftadır ne olup olmadığı anlaşılsın diye mevzuu bu haftaya sarkıttık.
 </p>
 <p class="metin">
  – Milletimizin kendi gündeminden ne kadar uzak tutulduğunu görmek ne hazin değil mi? Hicri yılbaşımız geldi geçti, kim kimi tebrik etti? Geçelim. Yarın öbür gün Aşure günü. Onu da bizden sonraki nesle sorsanız Cadılar Bayramı'yla karıştırmaya başlayacak.
 </p>
 <p class="metin">
  – Geçen sene teklif etmiştik. 18 Mart Deniz Zaferi ya da Anafartalar Zaferi (10 Ağustoslarda), Genelkurmay Başkanımız ve tüm sivil toplum örgütlerinin de katılımıyla, dualar ve mevlitlerle, hatimlerle mahallinde kutlansın. Ahmet Özhan bey ve ekibi milyonları mest etsin. En güzel sesli gazelhanlar Çanakkale destanını dillendirsin. En az bir milyon kişinin katılacağı muhteşem bir organizasyon yapılsın demiştik. Böyle bir şey duyan oldu mu?
 </p>
 <p class="metin">
  – 18 Mart zaferimiz her zaman olduğu gibi iki resmi bıy bıyla geçiştirilip paketlendi. Ama üzülmeyin, günler Nisan'a döndüğünde yine Anzaklar gelecek (25 Nisan) bizim televizyonlar da hüzünlü hüzünlü şafak ayinleriyle Çanakkale'yi anıp, 'Vah yazık Anzak kardeşlere' diye gözyaşı dökecek.
 </p>
 <p class="metin">
  – Devletin trilyonlarca lira harcadığı tiyatroları, orkestraları, sanatçıları var. Çanakkale mahşerinin anlatıldığı, o muhteşem hadisenin resmedildiği bir eser var mı? Aynaroz Kadısı'ndan başka neyi biliyor 'çağdaş' sanat dünyamız?
 </p>
 <p class="metin">
  – Söz Çanakkale'ye geldiğinde gözleri yaşaracak kadar bilgi ve şuura sahip olmayanların káhir ekseriyeti oluşturduğu memlekette yapılabilecek çok fazla bir şey de yok aslında.
 </p>
 <p class="metin">
  – Hem Çanakkale bizi niye ilgilendirsin ki, biz Osmanlı'yı reddetmemiş miydik!
 </p>
 <p class="metin">
  – Ülkeyi Balkan Savaşlarına sürükleyen İttihatçı ihanetleri ve 1. Dünya Savaşı'na yine nasıl pek planlı bir komployla sokulduğumuzu uzun yıllar öğrenemeyeceğiz.
 </p>
 <p class="metin">
  – İttihatçıları, sadece 'maceracı çocuklar' olarak nitelendirmenin hafif kaçacağını belirtmiştik. Bu kadronun asıl beyinlerinin, hangi gizli cemiyet ve cemaatler adına bu maceraya atıldığını hâlâ sorup tesbit edememek pek hazin.
 </p>
 <p class="metin">
  – Abdülhamid Han'ın 'sadık dostu' Kaiser 2. Wilhelm'in Theodor Herzl'e söylediği sözleri hatırlayalım mı?: 'Büyük müttefikim Sultan Abdülhamid Han'ın Filistin üzerindeki hükümranlık hakkına riayet etmeniz şartıyla benim yardımlarıma güvenebilirsiniz'. (Bkz. N.N.Tepedelenlioğlu, 'İlan–ı Hürriyet ve 2.Abdülhamid Han, s. 57, 1960, Yeni Çığır Kitabevi).
 </p>
 <p class="metin">
  Bunu aktarınca, Osmanlı ordusunun en kritik noktalarında görev alan, Alman subayların Filistin cephesinde savaşırken (!) Kudüs'ün İngiliz General Allenby tarafından 'fethedilişine' sevinmelerini anlamamız daha da kolaylaşır.
 </p>
 <p class="metin">
  – Her vatan evladının mutlaka okuması gereken eserler arasında yer alan Mehmet Niyazi Özdemir beyefendinin Çanakkale Mahşeri adlı şaheseri tekrar tekrar okunmalı.
 </p>
 <p class="metin">
  – Askeriyemiz şehidlerimiz için anlı şanlı bir mevlid okutsa fena mı olurdu diye mırıl mırıl mırıldandık. Fukara millete bundan daha iyi bir moral olur mu bilemiyorum. Memlekette kıldan tüyden bir sürü hafta var, ama şu Çanakkale Savaşları ile ilgili umursuzluk anlaşılır gibi değil. Mehmet Niyazi beyin dediği gibi, bu öyle bir mahşer ki, vasıfsız bir kalabalığı 'millet' yapabilecek bir ihtişama ve fazilet şahikalarına sahip. Şehidlerimizin şefaati bize yakın olsun.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020407233518/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/381/tirsaktaci/1.htm), [web.archive.org (arşiv bağlantısı)](http://web.archive.org/web/20020407233518/http://www.aksiyon.com.tr:80/2002/381/tirsaktaci/1.htm)
