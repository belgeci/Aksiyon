# Çam yarmaları!

*Mustafa Aydın 2001.01.13*

<div>
 <img border="0" src="/web/20020325033135im_/http://www.aksiyon.com.tr/yazar/tirsaktaci.jpg"/>
 <p class="spot">
  Bediüzzaman Said Nursi Hazretlerinin Barla'ya beş saat mesafedeki Çam Dağında bulundukları zaman üzerinde tefekkür ettikleri Katran ve Çam ağaçlarının başına gelenleri duymuşsunuzdur. Duymadıysanız da buradan duymuş oldunuz.
 </p>
 <p class="metin">
 </p>
 <p class="metin">
  Merhum Bediüzzaman'ın Barla bölgesinde ikamete mecbur tutulduğu dönemlerde istisnasız her yıl en az üç ay tefekkür için dallarına misafir olduğu kalbi zikirlerin şahidi, hak dostunun senelerce yakın arkadaşı olmuş Çam ve Katran Ağaçları nezaketsiz(!) ellerce kesilip atılmış. Ömrü ızdırapla geçmiş bir büyük insanın ki, şimdi de hatırasını taşıyan "fânî" nesneleri ortadan kaldırmaya çalışıyorlar. Çok kötü bir provokasyon örneği. Kimlerin yaptığını tahmin etmek hiç de zor değil.
 </p>
 <p class="metin">
  Ülkemizin kritik bir süreçten geçtiği bir zamanda böylesine pravokatif bir eylemi gerçekleştirenleri ortaya çıkarma konusunda yetkililere ve ilçe jandarmasına büyük iş düşüyor.
 </p>
 <p class="metin">
  Bu arada Katran ağacı çoktaan dicital aleme adım atmıştı, cd kapağı bile oldu. Kesici abilere buradan çağrı, adreslerini versinler cd'yi göndereyim, onu da baltalasınlar. Söz, polise felan ihbar etmiycem.
 </p>
 <p class="metin">
  (Katran ağacımız hariç, ziftten nâşi katranla ilgili bir güzel söz:
 </p>
 <p class="metin">
  Katranı kaynatsan da olmaz şeker
 </p>
 <p class="metin">
  Cinsini sevdiğim cinsine çeker!)
 </p>
 <p class="metin">
 </p>
 <p class="arabaslik">
  Hedef doğru olsa bile oklar eğri.  Ha babam fukaralar marizleniyor!
 </p>
 <p class="metin">
 </p>
 <p class="arabaslik">
  Okunaklı  konuş  dayı!
 </p>
 <p class="metin">
  Bazı bakanlar yaptıkları açıklamalarda hafif yollu şaşırtmaca oynuyorlar. Bi kere millet devlete ait değildir, devlet millete aittir. Olayı böyle teşhis etmedin mi yandı gülüm cotton helva! Uğraş dur! Millet "tâbi" değildir, metbudur. Jakobenlik mikrobu olsa gerek bazen böyle şaşırtıyor işte!
 </p>
 <p class="metin">
 </p>
 <p class="arabaslik">
  Dava arkadaşı!
 </p>
 <p class="metin">
  Bir eski büyük büyük siyasetçinin biri, "Çağlar dava arkadaşım" demiş. Birinden duydum. Türkiye savcıları birazcıkın daha cesur olabilse "kırmızı bültenli" Cavitaaağbi ile büyük siyasetçi abimiz hukuki anlamda da pek çok kez dava arkadaşlıklarını tazeleyebilirler!
 </p>
 <p class="metin">
 </p>
 <p class="arabaslik">
  Bekledik olmadı
 </p>
 <p class="metin">
  Siyaset Meydanı'nın Ali Kırca'sının yılbaşlarında yaşanan çam ve hindi katliamıyla ilgili bir açıkoturum düzenleyip "Bu işin çağdaşlıktaki yerini" tartıştırmasını bekledik ama olmadı. Kurban bayramında ahâlinin kurban derisine bile kafakol çekmeye çalışan efeler anlaşılan zomsal vaziyette olduklarından böyle bir program yapmak akıllarına gelmedi! Ali Kırca'dan bi alıcaamız olsun. (Amaaan Taci, neyine gerek düşünmesine izin verilen tek canlı hindi katlediliyormuş da bilmem ne! Hâl—i hazırda düşünce özgürlüğünün culuk/tök/hindi özgürlüğünden öte bir anlamı mı var zâti!)
 </p>
 <p class="metin">
 </p>
 <p class="arabaslik">
  AHY'den duyuru
 </p>
 <p class="metin">
  6666 Sefer Sayılı Ahiret Hava Yolları Öte—dünya Uçuş Programı Listesi
 </p>
 <p class="metin">
  Kaptan pilot: Ya Rahmani, ya Şeytani
 </p>
 <p class="metin">
  Hareket yeri: Öte dünya
 </p>
 <p class="metin">
  Hareket saati: Vakt—i ecel
 </p>
 <p class="metin">
  Varış noktası: Uçmak ya da Tamu
 </p>
 <p class="metin">
  Yolcunun ismi: Ademoğlu
 </p>
 <p class="metin">
  Görevi: Kulluk
 </p>
 <p class="metin">
  Menşei: Toprak
 </p>
 <p class="metin">
  Bagaj bilgileri:
 </p>
 <p class="metin">
  1— 5 metre kumaş (tercihan beyaz) 2— Salih amel 3— Salih bir çocuğun duası 4— Faydalı ilim. (Kat'iyyen başka bir şeyin taşınmasına müsaade edilmez.)
 </p>
 <p class="metin">
  Rezervasyon: Uçuş günü kesinlikle iptal edilemez, ancak sadaka ile tehir edilebilir.
 </p>
 <p class="metin">
  Uyarı: Pasaportunuz (amel defteriniz) kontrol edilecektir. Vizeler zamanında yaptırılmışsa (savm, salat, hac, zekat vs..) inşaallah cennete ve ötelere ulaşılır. Vizeler eksikse yada yoksa yada hiç yoksa yolculuğun sonunda fukara hindlilerin kayalıklara, okyanusa bırakılması gibi bir durum sözkonusu olabilir. Ebedidir.
 </p>
 <p class="metin">
  Not: Daha geniş bilgi isteyen sayın yolcular Medine bölgesine bundan bindörtyüzonbir yıl önce tamamlanarak gönderilen uçuş programından yararlanabilir.
 </p>
 <p class="metin">
  Gön: Alp Ekin
 </p>
 <p class="metin">
 </p>
 <p class="arabaslik">
  Bir Musevi'nin gözüyle
 </p>
 <p class="metin">
  "Büyük" Türk basını nedense bitmeyen Ortadoğu kriziyle ilgili olarak İsrail lehine, Filistinliler aleyhine bir yayın politikası belirlemiş bulunuyor. Cumhurbaşkanının İsrail'i kınayan sözlerini yayınlayamayan gazeteler bile görmüş olduk. Neyse. Alın size İsrail'de yaşanan olayları Türkiyeli bir Musevi olarak bazı dindaşlarından farklı olarak değerlendirebilen Victor Kuzu'nun yazısının en ilginç bölümü:
 </p>
 <p class="metin">
  "Likud lideri Ariel Şaron'un Tapınak Tepesi'ni ziyaretinin ardından başlayan Filistin saldırılarının ardından çevremde sıkca duymaya başladığım bir tez var. Tez şöyle: "Filistin tarafı uzun zamandır İsrail'e saldırmak için hazırlık yapıyor. Bir anda bir kaç şehirde birden bu çapta saldırıların yapılması başka türlü açıklanamaz. Şaron'un ziyareti de bu saldırılara bahane olarak gösteriliyor. Zaten her İsrail  vatandaşı gibi Şaron da, İsrail toprakları içinde yer alan bu kutsal mekana istediği gibi gidebilir."
 </p>
 <p class="metin">
  Şimdi bu tezi cümle cümle ele alalım. Şaron için her İsrail vatandaşı gibi bir vatandaştır deniyor. Kağıt üzerinde öyledir ama şu anki durumda Şaron ile herhangi bir İsrail vatandaşını aynı kefeye koymak saçmalıktır. Siyasi yönünü bir kenara bıraksak da geçmişteki askeri kariyeri nedeniyle Arap dünyasının gözünde Şaron bir kasaptır. Bu yüzden onun Tapınak Tepesi'ni gezmesi herhangi bir İsraillinin gezmesiyle bir değildir. Yine deniyor ki, ziyaret edilen yer Yahudilerce kutsal, İsrail sınırları içinde bir yerdir. Bu da doğrudur ancak sadece haritalarda. Bu topraklar İsrail sınırlarında olsa da dini yönetim Filistinlilerin elindedir. Bu gerçeklerin ışığında bir karşılaştırma yapmak gerekirse kimden daha sağduyulu davranması beklenir? 50 yıllık bir ülkenin ana muhalefet lideri Ariel Şaron'dan mı, yoksa çok yaklaştıkları halde yıllardır kendi devletlerine kavuşamayan ve bunun telaşı ve gerginliğini yaşayan, çocukluğundan beri militan olarak yetiştirilmiş Filistin halkından mı? (Victor Kuzu, Şalom. 12.10.2000)
 </p>
 <p class="metin">
 </p>
 <p class="arabaslik">
  Sezercik'in sancısı
 </p>
 <p class="metin">
  Bir takım âdi adamlara kral olmakla, fakir ve çileli bir milletin reisi olmak arasında onulmaz çelişkili tavırlara zorlanan Sezercik'in afla ilgili direncini üç afşörler hiçbir zaman anlayamayacak. Enflasyonu bir "ahlaksızlaştırma" ideolojisi haline getiren gürûhun şuurunun onda biri ahâlide bırakılsa yeter ama.. Hadi neyse, alın size bir cümlelik bir facia—f haberi: "62 yaşında, kör ve kötürüm bir yaşlı kadına tecavüz etmek istedi, başaramayınca kadını öldürdü, iki küpesini, bir yüzüğünü aldı, polis katili yakaladı, bayramdan önce cezaevinden çıkmıştı."
 </p>
 <p class="metin">
  E, kimi aftan yararlanır dışarı çıkar, kimileri de aftan zararlanır kara toprağa girer! (Öte dünyada çok kötü imza sirküleri alıyollarmış, benden söylemesi!)
 </p>
 <p class="metin">
  Yılbaşı out!
 </p>
 <p class="metin">
  Tatil yapılacaksa yılbaşı ertesi ilk gün değil de, mesela Hıdırellez günü yapılsa ya! Hatta bölgeye göre Nevruz bile olur. Binlerce yıllık özümüzün, ruhumuzun kaynadığı hoş bayramları unutup, hor görüp, Coca Cola'nın bir zamanlar reklam unsuru olarak öne çıkarttığı kırmızı—beyazlı Noel Baba efsanesi yerine Hz. Hızır'ı (AS), Hz. İlyas'ı (AS) nazara verseniz ya. Hem kaynaşma denen şeye de faydası olur. Ama biliyoruz iki numara büyük gelir.Varsa yoksa AB höykürtüsü. Girdik, giremedik vs. AB'nin 2010 yılı perspektifine bile alınmamış Türkiye'nin hâlâ kapı önünde avuç ovuşturabilmesi için böyle kitlesel tapınılar da gerekiyor demek ki. Bakalım ne zaman uyanacağız!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325033135/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/319/tirsaktaci/1.htm), [web.archive.org (arşiv bağlantısı)](http://web.archive.org/web/20020325033135/http://www.aksiyon.com.tr:80/2001/319/tirsaktaci/1.htm)
