# Şişli'de Terakki çıkmazı!

*Mustafa Aydın 2000.02.26*

<div class="pNewsDetailMainContent ctx_content" itemprop="articleBody">
 Şişli Terakki Vakfı'na ait Teşvikiye Caddesi üzerinde bulunan ve senelerce boş tutulan trilyonluk gayrimenkulün kira konulu olarak genel kurul gündemine gelecek olması vakıf çevresinde ilginç tartışmalara neden oluyor. Vakıf Genel Kurulu'nda bina için verilecek tekliflerin değerlendirileceği belirtiliyor. Ancak bina ile ilgili bir çok spekülasyon var. Şirketlerinin büyük bölümünü Şişli'ye taşıyan önemli bir medya grubunun binaya talip olduğu söyleniyor. Trilyonlarca lira değerindeki binanın ucuz bir kira karşılığı peşkeş çekileceği iddiaları ileri sürülüyor. Ve dananın kuyruğu da burada kopuyor zaten. İki yıl önce yazdığı "Evet Ben Selanikliyim" adlı kitabıyla büyük ilgi gören ve kitabı kısa sürede 8. baskıya kadar gelen Ilgaz Zorlu'nun okul binasıyla ilgili ilginç iddiaları var. Ve onun gibi Şişli Terakki Lisesi Mezunları Derneği Başkanı Yetkin Gürsel'in de benzer iddiaları mevcut.
 <br/>
 <br/>
 Zorlu bu konudaki mücadelesini "Risale" olarak adlandırdığı, "Selanikliler ve Şişli Terakki Lisesi Yolsuzluğu" adını verdiği bir broşürle başlatıyor. Broşürde üzerinde durulması gereken iddialar bulunuyor. Akçalı işlerle ilgili îmâlarda bulunuyor, vakıf yönetiminde bulunan bazı insanların ticari ve ailevi birlikteliklerine dikkat çekiyor.
 <br/>
 <br/>
 Zorlu, Türkiye'deki Sabetaycıların Sabetay Sevi'den bugüne kadar geçirdiği evreleri de özetlediği broşürünün girişinde, "cemaatine köken veya halen inanç olarak mensup olan kişilerin isimlerini açıklamamak prensibinde" olduğunu belirtiyor. Ancak bu konuda bir istisna yapmak zorunda olduğunu da şu sözlerle ifade ediyor: "Cemaat üyesi olmaktan rant sağlayıp, bundan siyasi veya ekonomik çıkar elde edenlerin ortaya çıkarılmaları gerekiyordu. Sadece bu sebeple bu kitapçıkta Selanikli olduklarını gizleyen fakat cemaatin kaynaklarına el atan kişilerin isimlerini açıklıyorum."
 <br/>
 <br/>
 Açıkladığı isimler bir yana, o devamında şu çağrıda da bulunuyor: " Kendileri ile her yer ve koşulda karşı karşıya kalmaya da hazırım. Eğer bu rezalete ilişkin yeni bilgiler edinirsem de bu küçük risalenin daha sonraki baskılarında bunları yazmaktan da kaçınmayacağım".
 <br/>
 <br/>
 Görüldüğü gibi iş oldukça ciddi. Kamuoyuna yansıtılan iddialar için şimdilik ortada çok fazla belge ve bilgi dolaşmasa da aysbergin görünmeyen yüzünün çok daha "belgeli ve bilgili" olduğunu anlamak pek de zor gözükmüyor.
 <br/>
 <br/>
 Zorlu, "risalesinin" "İlişkiler" bölümünde, Kapancılar koluna mensup olduğunu ifade ettiği Can Paker'in bir zamanlar Deniz Baykal'a danışmanlık yaptığına atıfta bulunarak, Şişli Terakki Vakfı Yönetim Kurulu Üyesi Prof. Dr. Ahmet Yücekök ve Bülent Tanla ile de yakın ilişkiler içinde bulunduğunu belirtiyor.
 <br/>
 <br/>
 Can Paker'in okulun önemli kurucularından Memduh Paker'in kızı Mihriban Paker'le evli olduğunu, kayınbiraderi Lütfi Paker'in de kendisi gibi vakıf yönetim kurulunda üye olduğunu kaydediyor. Aynı şekilde Vakıf Mütevelli Heyet Başkanı Haluk Arığ'ın da bu kişilerle aynı soy ağacında yer alacak şekilde yakın akraba olduğunu söylüyor.
 <br/>
 <br/>
 Zorlu, asıl hedefe aldığı Vakıf Yönetim Kurulu Başkanı Haluk Arığ'ın bulunduğu göreve cemaatin önemli isimlerinden Av. Reşat Atabek tarafından getirildiğini ileri sürüyor. Ayrıca Arığ'ın, cemaate çok yakın ve okulun şu an tartışmalara sebep olan boş binasına talip olan büyük bir medya grubunda da danışmanlık görevinde olduğunu kaydediyor.
 <br/>
 <br/>
 Ilgaz Zorlu, metruk haldeki okulun alt katının "hiçbir ihale açılmadan Sayın Arığ'ın eski şoförüne gayet cüz'i bir fiyattan otopark olarak kiralandığını" söylüyor. Arığ'ın bu konuyla ilgili bize verdiği cevap "Biz ihale kanununa tâbî değiliz ki" şeklinde.
 <br/>
 <br/>
 Şişli Terakki Lisesi Vakfı Yönetim Kurulu Başkanı Haluk Arığ'ın yardım gördüğü isimler Zorlu'ya göre şöyle: "Prof. Dr. Ahmet Yücekök, Prof. Dr. İlter Turan, Bora Gönenç, Fatih Dural, Can Paker". Yardım görmek yanlış bir şey mi bilemiyoruz.
 <br/>
 <br/>
 İyi de sorun ne?
 <br/>
 <br/>
 Zorlu'ya göre ortadaki mesele çok önemli: "Şu anda Vakıflar Genel Müdürlüğü'nü, Milli Eğitim Bakanlığını ve Maliye Bakanlığını ciddi olarak göreve çağırıyorum. Böyle önemli bir bina yıllardır boş bırakılarak vakıf ne kadar gelir kaybına uğratıldı bir kere bunun ortaya çıkarılması gerekiyor. Bu yeni bir Kızılay vakıası mıdır? Acaba aldıkları ücretler dolar üzerinden mi belirlenmektedir? Bu okul nasıl bir vakıf okuludur ki cemaat mensuplarına böyle yüksek paralar vermektedir ve bu okulun hâlâ zarar ettiği söylenebilmektedir?"
 <br/>
 <br/>
 Zorlu, ileri sürdüğü iddiaların Sabah gazetesinde yayınlandığını ancak devamının gelmediğini söylüyor. Başka gazetelerin ilgilenmemesini ise "ilginç" buluyor.
 <br/>
 <br/>
 Tahmini bilanço 45 milyon dolar!
 <br/>
 <br/>
 Zorlu'ya göre 6 yıl içinde okulun dörtbeş milyon dolara yakın bir gelir kaybı var. Ona göre olay birtakım politikacılar tarafından manüpile ediliyor. CHP'nin burada büyük bir zan altında olduğunu iddia ediyor: "Sayın Altan Öymen bir açıklama yapmalıdır. Sayın Bülent Tanla bu okulda yönetim kurulu başkan yardımcısı olarak görev almış mıdır? Burada bir menfaat temini var mıdır?" Konuyu ilettiğimiz Arığ, okulun hiçbir zararının olmadığını, mali yapılarının yatırım yapmaya elvermediği için bugüne kadar âtıl durduğunu ifade ediyor. Arığ, Şubat sonunda gerçekleştirilecek genel kurul sonunda NevakBilgin Holding grubunun teklifinin üyelere arzedileceğini ve yapişletdevret sistemi sonucu kaç yıllığına kiralanacağına karar verileceğini kaydediyor.
 <br/>
 <br/>
 Haluk Arığ, Ilgaz Zorlu'nun iddialarının aksine okulun hiçbir zaman "cemaat" okulu olmadığını söylüyor. Babasının Çerkes, annesinin de Rumelili olduğunu söyleyerek kendisinin de "cemaat" denilen yapının içinde olmadığını kaydediyor. Zorlu'nun buna cevabı ise, Arığ'ın eşi Fatma Hanım'ın 5 Ekim 1997 tarihli Gazete Pazar'a verdiği mülakat oluyor. Mülakatta gerçekten de Bayan Arığ çok samimi değerlendlirmelerde bulunuyor: "Ben kimim?' Bu gayet doğal bir soru. Her kafadan bir başka ses çıkıyor. 'Unuttum, bilmiyorum' deniyor. Neyi unuttun, nasıl unutulur? Aslında ağır bir kimlik bunalımı yaşatılmış bu insanlara. Kesip kesip doğramamışlar ama psikolojik anlamda çok ciddi eziyete tâbî tutulmuşlar."(...) "Ben çocuğuma bütün açıklığıyla herşeyi anlattım. Sabetayist olmaya benim de hiç niyetim yok. Ama bu kültürü yok saymaktansa iyi taraflarını görmek ve bununla da iftihar etmek lazım."
 <br/>
 <br/>
 Konunun Meclis gündemine bir soru önergesiyle getirildiğini hatırlatan Zorlu, olayın üzerine gidildiğinde çok daha önemli bazı olayların ortaya çıkabileceğini söylüyor: "Şimdi isim vermek istemiyorum, 80 öncesinde Türkiye'nin önde gelen bir siyasi partisine ait Ege'deki bazı önemli mal ve arazilerin bu okulun yönetiminde şimdi görev alan kişilerin malvarlıklarına "bir şekilde" geçip geçmediği meselesi var. Tüm bunlar Meclis soruşturma açarsa bir bir ortaya çıkacak. O partide görev almış kişilerden bazıları çok enteresan bir şekilde bu okulda da görev alıyorlar".
 <br/>
 <br/>
 Aslında konuyla ilgili basında yer alan ilk iddia Şişli Terakki Lisesi Mezunları Derneği Başkanı Yetkin Gürsel tarafından gündeme getirildi. Gürsel, 19.1.2000 tarihli Sabah gazetesinde Vakıf Başkanı Arığ'ın ve diğer üyelerin bu kıymetli emlaki bir müteahhide verme karşılığında 1 milyon dolar istediğini ileri sürdü. Ancak müteahhidin ismini vermedi. Arığ'ın kesinlikle reddettiği bu iddia da havada kaldı. Arığ, asıl Gürsel'in "tehdit yoluyla" vakıf yönetimine tesirde bulunmaya çalışarak kıymetli gayrimenkulden istifade etmeye çalıştığını ileri sürdü, Gürsel'in de "müteahhit" olduğu bilgisini vererek... Gürsel'in iddialarını Zorlu'nun iddiaları takip etti. 24.1.2000 tarihli Sabah gazetesine açıklama yapan Haluk Arığ şu ifadeleri kullanıyordu: "Ilgaz Zorlu olarak kendini tanıtan ve Şemsi Efendi'nin torunu olduğunu iddia eden şahsın iddialarını esefle karşılıyorum. Kendisi vakıftan her ay para istemiştir. Bu kişiden yargı aracılığı ile hesap sorulacaktır."
 <br/>
 <br/>
 Zorlu, bu iddialara karşılık Arığ'dan para değil, tarihi Bülbülderesi Mezarlığının temizlenebilmesi için iki yıl önce "teknik yardım" istediğini belirtiyor. Ayrıca, "Terakki Lisesi sizi niçin bu kadar ilgilendiriyor?" şeklindeki sorumuzu, "Ben bu okulun kurucusu Şemsi Efendi'nin torunuyum. Şemsi Efendi'nin iki kızından biri olan Yekta Hanım, annemin babası olan Veli Zeren'in annesidir. Bu konuda Zincirlikuyu ve Bülbülderesi mezarlığındaki taşlar ve nüfus kayıtları ispat niteliği taşırlar. Ben Selanikliyim ve Haluk Bey gibi cemaate ait kaynakları kullanmadan, cemaatten hiçbir maddi talepte bulunmadan çalışmalarımı yaparım!" şeklinde cevaplandırıyor.
 <br/>
 <br/>
 Zorlu, okulun şimdiki idarecilerinin Şemsi Efendi'yi görmezden gelmeye çalıştığını belirtiyor. Ona göre büyük dedesinin maddi ve manevi kurucusu olduğu bir okul hakkında onun mirasını yaşatmaya çalışan bir torun olarak konuşmaya hakkı var. Ailesinin okulda temsil edilmeyişini ise "ayrı bir garabet" olarak değerlendiriyor. Gerçekten de, İstanbul Ansiklopedisine "Şişli Terakki Lisesi" maddesini yazan Ahmet Mülayim, Şemsi Efendi ile ilgili olarak şu satırları yazıyor: "Okulun çekirdeğini 1870'te Selanik'te kurulan Şemsi Efendi Mektebi oluşturur. Muallim Şemsi Efendi tarafından kurulan bu ilk özel Türk ilkokulu 28 Mart 1879'da Terakki Mektebi adıyla Rüştiye seviyesine çıkarılmıştır." Aynı bilgi okulun yüzüncü yıl için bastırdığı kitapçıkta da doğrulanıyor; "Yeni yolda açılan bu özel ilkokulun, başta gelen öncüsü Muallim Şemsi Efendi'ye bağlanan "Şemsi Efendi Mektebi" adı, uzun süre devam etti. "Terakki Mektebi"nin büyüyüp yeni bir kadroyla ortaya çıktığı yıllarda bile, okula halk arasında daha bir süre "Şemsi Efendi Mektebi" denildi. Atatürk'ün anıları arasında adı geçen, ilk öğrenimini gördüğünü söylediği "Şemsi Efendi İlkokulu", Şişli Terakki Lisesi'nin ilk kaynağı olan okuldur". (Terakki Vakfı. Şişli Terakki Lisesinin Dünü Bugünü Yarını18791979. Shf:56. Yenilik Basımevi. İstanbul, 1979)
 <br/>
 <br/>
 Zorlu, yaptığı çıkıştan dolayı korkmadığını, çünkü bugüne kadar korkup sustukları için cemaatinin "ayrılma noktasına" geldiğini söylüyor.
 <br/>
 <br/>
 Ilgaz Zorlu, broşürünün son bölümünde şu çağrıda bulunuyor: "Bu okul sadece ondan yararlanan bir grup mütevelli heyeti üyesinin değil hepimizindir!"
 <br/>
 <br/>
 (Bizim Osman gibi ben de üç nokta koymak istiyorum:)
 <br/>
 <br/>
 Bu haberi hazırlarken kafam epeyi karışıktı.
 <br/>
 <br/>
 Haber bitti, daha da karıştı.
 <br/>
 <br/>
  Siz de buraya kadar okuduğunuza göre, demek ki sizinki de karışmış oldu!
 <br/>
</div>


Kaynak: [www.aksiyon.com.tr](http://www.aksiyon.com.tr:80/mustafa-aydin/sislide-terakki-cikmazi_505902), [web.archive.org (arşiv bağlantısı)](http://web.archive.org/web/20151230033841/http://www.aksiyon.com.tr:80/mustafa-aydin/sislide-terakki-cikmazi_505902)
