# Babayasa mahkemesi

*Mustafa Aydın 2001.02.03*

<div>
 <img border="0" src="/web/20020429045630im_/http://www.aksiyon.com.tr/yazar/tirsaktaci.jpg"/>
 <p class="spot">
  Aslında Anayasa Mahkemesi başlı başına incelenmesi gereken bir konu. Meclis'in üstünde denetim mekanizması halinde bulunması 61 Anayasasından sonra çok daha belirgin bir hâl almış durumda.
 </p>
 <p class="metin">
 </p>
 <p class="metin">
  12 Eylül müdahalesine sessiz kalan mahkeme, siyasi parti kapatmayı "ciddi bir düzene" sokmayı amaçlayan Meclis'teki değişiklik tasarısını daha görüşülmeden veto ediverdi. Milyonlarca oy almış bir partiyi bir—iki üyenin kararıyla kapatabiliyor mahkeme. Odak oluşturma, budak oluşturma derken memleketin yılları, enerjisi ve birikimi israf ediliyor. Bir yandan hükümetler KHK'larla Meclis'e çalım atıyor, bir yandan şubat—mubat dönemlerinde Meclis'in nefesi transferler vs ile kesiliyor derken şimdi de daha görüşülmekte olan bir mevzuyu Anayasa Mahkemesi pat diye veto ederek tuz biber ekti. Anayasa Mahkemesi görev sınırlarını aşalı çok oluyor aslında. Meclis ciddi bir kuşatma altında anlayacağınız. Siyasi parti grup başkanvekilleri geçenlerde konuşuyormuş, içlerinden birisi, "Ne bu abi, hep liderlerin sultası altındayız, biz milletin mi, ağanın mı vekiliyiz anlamadık, bu böyle gitmez! Baksana mahkeme de irademizi aşıverdi" deyince başka bir grup başkanvekili, "Peki ne yapalım, o zaman tepki olarak gruplardan birer arkadaş kendisini yaksın!" demiş! (Yok yok, şaka ben uydurdum!)
 </p>
 <p class="metin">
 </p>
 <p class="arabaslik">
  Kim ne iş yapıyor
 </p>
 <p class="metin">
  — Jewic de Bir ne yapıyor, gökdelendeki malikanesinde can sıkıntısını nasıl aşıyor, DTM'ye her ay çantayla gelip—gitmek, uçakla gidiş—geliş yapmak bedeni yorgunluğa neden oluyor mu? — Memoli Ağca neyle meşgul? Kitap mı yazıyor? Bittiyse imza günü tertiplese de imzalatsak. Yoksa Mezarcı'yı mistik yollarla alt etmeye mi çalışıyor, bilelim di mi? — İmralı Beylerbeyi Apo, nam—ı diğer Robinson Kuruüzüm abi ne işle meşgul. Hâlâ elindeki kan lekelerini mi çıkarmaya çalışıyor, yoksa MİT başkanının dediği gibi "Biraz da bizim abilerin nasıl kullanabileceğine" dair brifingler mi alıyor?
 </p>
 <p class="metin">
 </p>
 <p class="arabaslik">
  Men çi gûyem
 </p>
 <p class="metin">
  Söyledim... (Duydu anlamına gelmez.)
 </p>
 <p class="metin">
  Duydu... (Doğru anladı anlamına gelmez.)
 </p>
 <p class="metin">
  Anladı... (Hak verdi anlamına gelmez.)
 </p>
 <p class="metin">
  Hak verdi... (İnandı anlamına gelmez.)
 </p>
 <p class="metin">
  İnandı... (Uyguladı anlamına gelmez.)
 </p>
 <p class="metin">
  Uyguladı... (Sürdürecek anlamına gelmez.)
 </p>
 <p class="metin">
  Gön: İsmail Küçük
 </p>
 <p class="metin">
 </p>
 <p class="arabaslik">
  POSTA:Reyhan Sert, Mustafa Tezcan, Mustafa Kurt, Tayfun Altıntop, Yusuf Özkan (Yusuf Kardeş bizim bildiklerimizi siz henüz bilemediğiniz için, ya da onlar henüz fâş etmedikleri için bizim tepkimiz farklı oluyor), Mehmet Şaşmaz, İsmail Küçük, İbrahim Keleş, Hasan Odabaşı, Bilal Erdem, Akbars Beğ.
 </p>
 <p class="metin">
 </p>
 <p class="arabaslik">
  Ne ka hain o ka kanki!
 </p>
 <p class="metin">
  Eski gugukçularımızdan ferd—i mümtaz Wurersawage abiye göre memlekette sayı ile 200 bin adet hain varmış. Bu abilerin tamamı gasteci, aydın—maydın, hukukçu (bakın açık açık cumhurreisi demiyor, nazik adam), bilimadamı maskesini kullanıyormuş. Ne bir eksik, ne bir fazla. Sayı o kadar. Abi saymış bi kere. Ben onu bunu bilmem, kesin doğru söylüyodur da benim de vereceğim bir sayı var buna mümasil olaraktan: Memlekette bir adet şizövren, ne dediğini bilmez, paranoyak biri var. Ve kesin. Çünkü saydım. (Bitti abiler!)
 </p>
 <p class="metin">
 </p>
 <p class="arabaslik">
  İcra takipleri almış başını gidiyor... Yurttan Türkili hacizkâr makamı yükseliyor!
 </p>
 <p class="metin">
 </p>
 <p class="arabaslik">
  Teklif—i mükellef
 </p>
 <p class="metin">
  Yargıtayımızın kıymetli ma'zül (azledilmiş demek oluyormuş) sabık başmüddeiumumisi Vural Savaş beyefendi şimdi boş boş oturur, benim de buradan canım sıkılır. Ne yapsak da yapsak ki meşguliyet bulsak!
 </p>
 <p class="metin">
  — Kültür elçisi olsun: Özellikle Fransa ve Yunanistan'la ilişkilerde.
 </p>
 <p class="metin">
  — Marmara ilahiyata öğr. gör. olsun. Zekeriya Beyaz'ın başdanışmanı olsun. Aydınlık yolları daha da aydınlanır. Ajitemasyona meydan vermezler.
 </p>
 <p class="metin">
  — Spor spikeri olsun: Osman Tamburacı, Kazım Kanat ve Hıncal'la spor tartışması yapsın. Eğrrman Toroğlu hattın ucundaki amca olarak olaya hâlden katılsın.
 </p>
 <p class="metin">
  — Günlük yorum yapsın: Kanal—7'de kadrolu olarak Fehmi Koru'dan sonra demirbaş yorumcu olsun. İstiyorsa, her haberin sonunda, "Bakın o öyle diil, haberin üstüne halı örtmeyin. Hepiniz Suudi Amerikalısınız!" desin.
 </p>
 <p class="metin">
  — Kaset çıkartsın: Eşsiz müzik kabiliyetini israf etmesin. Denizfeneri programı elinden tutsun, Unkapanı'na götürsün, bir—iki deneme fırsatı tanısın, kaset çıkarsın ve bakanlıklar ve Dikmen kavşağında işportadan satabilme, kolonla halka ulaşabilme muafiyeti sağlansın.
 </p>
 <p class="metin">
 </p>
 <p class="arabaslik">
  Öldüren Tâci'yologlar!
 </p>
 <p class="metin">
  — Ağbi, çok benmerkez birisin sen ya!
 </p>
 <p class="metin">
  —Çııh, hiç de diil.
 </p>
 <p class="metin">
  — Nası ya, illa herşeyde kendini merkeze alırsın, kimseyi ciddiye almazsın, yalan mı, çok benmerkez birisin sen!
 </p>
 <p class="metin">
  — Bak tamam da, ifaden yanlış bi kere, "Sen senmerkez birisin" demen lazım! Anladın mı şimdi?
 </p>
 <p class="metin">
  —Hıı, ilginçsin abi sen ya!
 </p>
 <p class="metin">
 </p>
 <p class="arabaslik">
  İşsizlik ordusu hortumcu mu?
 </p>
 <p class="metin">
  Basın sektöründe işsizlik artınca meslek dayanışması yapmış olmayalım kabul. Ama abiler, bankermedyanın ağaları bankaları hortumlarken bugün işsiz kalan binlerce kişi bunları çuvallarına doldurmamıştı ki. Hortumlayıp da ceketini alıp gidenler geri döndü, masum binlerce insan işsiz kalıverdi. Ne iş yau!
 </p>
 <p class="metin">
 </p>
 <p class="arabaslik">
  Zina serbest, nikah yasak
 </p>
 <p class="metin">
  Bilmiyorsanız buradan duyun geçen sene içinde zina medeni kanunca suç olmaktan çıkarıldı. Suçüstü basılan kişi evliyse boşanma davasında mağdur olabiliyor o kadar. Başka da bir suç yok. Ha, bu işi ticaret haline getirmiş hatun yada "er" kişiler içinse en fazla "vergi kaçırmaktan" koğuşturma açılırsa ne âlâ. Buraya kadar mesele yok (aslında çok). Son haber Ajda Pekkan hanımla ilgili. Basında hakkında dini nikah yaptı diye yazıldığı için İstanbul Cumhuriyet Başsavcılığına ifade vermiş. Allah Allah. Memlekete bakın yahu. Kıyamet alametinin bir numarası bu olsa gerek! Ajda Hanım, ifadesinde "Hayır biz nikahsız yaşıyoruz" derse mesele yok demek ki. İstanbul Cumhuriyet Başsavcısı (değişmediyse) Ferzan Çitici Bey tanınan ve sevilen bir isim. Nikahlılarla uğraşacağına Merter'de, Taksim'de, Kadıköy'de fuhuşa çıkan hatun ve erkişi(!)lerin peşine düşse ne iyi olur! Biz de nikahlı olduğu için soruşturma geçiren birini duymakla bir yaşımıza daha girmeyiz. (Daha önce aynı ifadeyi Hülya Avşar da vermek durumunda kalmıştı yanlış hatırlamıyorsam!)
 </p>
 <p class="metin">
 </p>
 <p class="arabaslik">
  Hayâl meyâl serdânişmend!
 </p>
 <p class="metin">
  Etraftan sarsıntılar geliyordu. Toz dumanın bini bi para. Nejdet Sezer Bey, hemen karşımda oturuyor. Gri takım elbisesi içinde gayet ciddi bir şekilde "Taci Beyefendi kardeşim, yazılarınızı düzenli olarak okuyorum. Hissiyatınız ve gayretiniz indimizde tehassüslere vesile olmaktadır. Firasetinize ben ve köşk ahalisi hayrandır. Düşündük de sizin gibi bir zatın engin fikirlerinden istifade ve memleket mes'elelerinin hâl—i istikbalini müzakere etmekde istifade için eger mesainize ma'ni olmayacak ise riyaset—i cumhuriyemize serdanişmendlikte bulunur musunuz?" dediler. Baktım elindeki kalemle önündeki listelerde ha babam işaretlemeler yapıyor, bazılarını çizip "Bunu pas geçelim hayatta gelmez" felan diyor. Etrafında bir sürü insan var. Hepsi ellerinde çantalar vs, gayet sıkıntılı ama ciddi bir şekilde ayakta duruyorlar. Aman ne memnun, ne mesrur oldum anlatamam. "Tamam" dedim, "Kabul ama dergiden ne derler bilemem. Şimdi haber versem bi türlü, vermesem kaçak iş yaptım diye bakarsın çoluk çocuğun nafakasından da oluruz" dedikte, "O işi sen bana bırak" deyiverdi. "Ama" dedim, "Serdanişmendlikten para istemem bilmiş olasınız. Sen ki beni bulup danişmend yaptın ya, Ömer bin Abdülaziz'in ruhunu şâd ettin. Ben o işten para alır mıyım hiç!". "Hah" dedi, "Tam da tahmin ettiğim gibi! Tebrik ederim, isabet buyurmuşuz". "Ben" dedi "Sizi sonra aratırım, kendinize iyi bakın." Bir anda etraf karardı, büyük bir sarsıntı ile yeniden aydınlandı. Bi baktım, aaa Eminönü/ Esenyurt otobüsünde imişim ve karşımda gerçekten gri ceketli bir zat oturuyor ve elinde kalem ile de bir şeyler çiziktirdiğini görünce hay Allah dememe kalmadan altılı ganyan kuponu doldurduğunu, "Bunu ikinci ayakta pas geçerim abi, öbürünü çiziyim hayatta gelmez" vs gibi şeyler mırıldandığını duydum. Oh bee, dedim, iki durak arası da olsa danişmendlik iyi bi şey miş dedim. Çobançeşme'de inmem gerekiyordu. Yerimden kalkar kalkmaz üç kişi koltuğa hücum etti. Şoför 15 metre ötede durdu. Ona bağırdım, "Höööyt, sen benim kim olabileceğimi biliyo musun haa!" diye. Ağız hareketlerini "herhalde sakız çiğniyordu" şeklinde hayra yorup Kalender sokağın ancak kıyamet günü güneş üç arşın yaklaşıncaya kadar kurumayacağı anlaşılan çamurlarını arşınlayaraktan yola devam ettim.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020429045630/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/322/tirsaktaci/1.htm), [web.archive.org (arşiv bağlantısı)](http://web.archive.org/web/20020429045630/http://www.aksiyon.com.tr:80/2001/322/tirsaktaci/1.htm)
