# Banal Di'de neler oluyor yahut...

*Mustafa Aydın 2000.12.16*

<div>
 <img border="0" src="/web/20020329150612im_/http://www.aksiyon.com.tr/yazar/tirsaktaci.jpg"/>
 <p class="baslik">
  “Buraya Ramazan giremez!”
 </p>
 <p class="spot">
  — Sevgili müdürler, şefler, milli şefler, ümit milli şefler! Size çok önemli bi şey açıklıycam, şu andan itibaren Ramazan'ı yasakladım!
 </p>
 <p class="spot">
  — Çaycı Ramazan'ı mı müdürüm? O zaten Ramazan ayı geldi diye köyüne gittiydi.
 </p>
 <p class="metin">
 </p>
 <p class="metin">
  — Sus her thing'e mydonose olma! Evet, bundan sonra bu çatının altında kimse oruç tutamayacak. Herkese duyurun. Ramazan bu binaya uğramayacak. Gizli gizli tutanı fena halde kırbaçlarım bilmiş olun.
 </p>
 <p class="metin">
  — Ama, peki, hani bazıları tekne orucu tutmak isterlerse ne diycez? Önlem ne?
 </p>
 <p class="metin">
  — Kanka ikidir parazit yapıyosun, istersen kendi sifonunu kendin çek ve ayrıl yanımızdan. Şansını zorlama! Tekne orucu, yat orucu mu olurmuş! Hepsini yasaklıyorum! Ayağa kalkın len bakiyim hepiniz. Esas duruşunuzu görmek istiyorum. Hah, tamam şimdi oturun. Aha da buraya yazıyorum. Tivi'ler iftar vaktinde açılmıyacak. Koridorlardaki saatler durdurulacak. Kimse kimseye "vattaymizit" demiycek, camlardan şerafettinin candle'leri yanıyor mu diye bakınılmıycak?
 </p>
 <p class="metin">
  — Şerafettin candle'i diil Dunc beyabi hazretleri, şerefelerdeki kandil.
 </p>
 <p class="metin">
  — Anladık, kullanım süreni zorlama dingil kardeş, dumansız yanma katsayını artırmayayım Noel öncesi. Neyse, herkes öğlen yemeğine delikanlı gibi çıkacak, her servisten içtima alıcam, her şef tek tek personeline yedirecek yemeyeni not edicek, ben de onu hop edicem! Okkey mi ülen dastiler!
 </p>
 <p class="metin">
  — Okkey Dunc abey de biz şimdi bunu nası uyguluycaz? Tamam oruçlu adam yorgun, sararmış olur ama bizim arkadaşlar sayende sürgündeki Çin hükümeti gibi. Nerden anlıycaz farklarını?
 </p>
 <p class="metin">
  — Bizzat dolaşırız ibişim, teftişat yaparız. Hadi bakiim düş peşime şimdi başlıyoruz, hişşş, siz de dediklerimi unutmayın.
 </p>
 <p class="metin">
  — Dıdıdıt dıdı dıdı dıdıdıt.. tıs..ts.. ınını nıın!
 </p>
 <p class="metin">
  — O ne len, n'apıyosun arkadamdan sen!
 </p>
 <p class="metin">
  — Efekt yapıyom usta, hani bizim haberlerde de yaptırıyos ya!
 </p>
 <p class="metin">
  — Onu, înokta abi yaptırıyodu, kes şimdi şebekliği de yürü. Hah bi personel yaklaşıyo. Şşşt, hüoops, hey sen aç len bakim sevgili kardeşim ağzını!
 </p>
 <p class="metin">
  — Ne ağzı ya, niye ki, diş baytarı mı gelmiş! Kaçtan gidiyor? İnsanın yaşı ve maaşı gizli olur, niye ki!
 </p>
 <p class="metin">
  — Burda soruları ben sorarım. Uzun etme aç bakiim dedim!
 </p>
 <p class="metin">
  — İyi be tırnak kontrolü de yapçaanız mı?
 </p>
 <p class="metin">
  — Toynak kontrolü de yapıcam, ben buranın beyiyim, derebeyiyim, var mı bi diyceen! Aaaa, ne ülen bu kireç gibi olmuş dilin. Kesin oruçlusun sen. Yaz bunun adını Kanka.
 </p>
 <p class="metin">
  — Yok be müdürüm, ne orucu, daha demin leblebi tozu yediydim..
 </p>
 <p class="metin">
  — Len kendi beynini bir güzellik içinde canlı canlı yemiş Çarli! Sen beni şemdin mi sandın? Leblebi tozu bi kere sarı olur?
 </p>
 <p class="metin">
  — Ama beyaz leblebiydi müdürüm!
 </p>
 <p class="metin">
  — Olabilir mi len Kanka, doğru mu söylüyor?
 </p>
 <p class="metin">
  — Bakın şurada çay kaşığı var müdürüm, dilini kazıyıp örnek alalım, adli tıpta tahlil ettiririz.
 </p>
 <p class="metin">
  — Sen al yetiş ben alt kata iniyorum, tıkırtılar geliyor. Hop, hop, hoop aahaaa, bi personel daha. Aç bakalım Aylin Hanım..
 </p>
 <p class="metin">
  — Aa, çok ayıp Dunc Bey, herkesin içinde mi?
 </p>
 <p class="metin">
  — Yav, sen yanlış anladın Moni, ay Aylin ya! Afferim, aa kız senin de dilin bembeyaz! Kesin beni aldatıyosun, oruç tutuyosun sen.
 </p>
 <p class="metin">
  — Al müdürüm lolipop, bak işte yaladım. Oruç olsam yalar mıyım?
 </p>
 <p class="metin">
  — Yok yok, sen kesin takiye yaptın şindi, yaladın ama içinden yalamadın aslında.
 </p>
 <p class="metin">
  — O nası oluyo be usta!
 </p>
 <p class="metin">
  — Kanka geldin mi, yaz bunun adını da, kod adı Moni de.
 </p>
 <p class="metin">
  — Usta be gel bu işi nostaljik boyutlara vardıralım mı ne dersin?
 </p>
 <p class="metin">
  — Laubalilik katsayısındaki endişe verici yükseklik hariç ne diyeceğini merakla bekliyorum tıknaz tilki!
 </p>
 <p class="metin">
  — Şimdi şöyle, kurum içinde delikanlı gibi Türkçe ezan okutalım, Türkçe Kur'an okutalım. Altından da alt yazıyla İngilizce'sini geçeriz!
 </p>
 <p class="metin">
  — Bakımsız embesil kuşum, koridorda alt yazı nası olucekmiş anlat bakiim!
 </p>
 <p class="metin">
  — Ben taşırım amirim! Hem belki Türkçe oruç tutarlarsa izin bile verebiliriz ha ne dersiniz? Ama şeyy var, ya birileri cinslik olsun diye Kürtçe oruç tutmaya kalkarsa ne yaparız o zaman di mi?
 </p>
 <p class="metin">
  — Dağ gibi sembolümüz dururken kim izin verirmiş ona!
 </p>
 <p class="metin">
  — Ne sembolü müdürüm?
 </p>
 <p class="metin">
  — Odamdaki resmi hatırla üle!
 </p>
 <p class="metin">
  — Haa, Münevver abinin billurlarııı! Ama yine anlamadım!
 </p>
 <p class="metin">
  — O zaman logoya bak üle logoya..
 </p>
 <p class="metin">
  — Hilale benziyor, yani ebcedsel anlamda işi 66'ya mı bağladık dedin şimdi ustam?
 </p>
 <p class="metin">
  — Ne atmışaltısı, ne Cevdet'i evladım! Logoyu görünce ay çöreği mi sandın! O delikanlının di'sidir. Ayriyeten yamuk yapana da ışıl ışıl parlayan Kel Ali'nin baltasıdır. Okkey mi len balans ayarı kaçmış su böreği!
 </p>
 <p class="metin">
  — Anladım müdürüm, bak biri daha geliyor, hey yabancı aç bakîm ağzını!
 </p>
 <p class="metin">
  — Ben Zekeriya sevgili kızım...
 </p>
 <p class="metin">
  — Hııı,
 </p>
 <p class="metin">
  — Boşuna başını örtme, hatta... üstünü de örtme, rahat ol, kendini cariye gibi hisset! Günahı varsa benim enseme! Hadi şimdi bi şeyler içip rahatlayalım.
 </p>
 <p class="metin">
  — Ama ama, müdürüm ne diyo bu adam! Ne iş bu, buna ne denir?
 </p>
 <p class="metin">
  — Kıl dönmesi! İki saat önce gitmişti, yeni döndü! Hadi sen git, ben de geliyorum.
 </p>
 <p class="metin">
 </p>
 <p class="arabaslik">
  Ferman babanınsa dağlar coach'undur!
 </p>
 <p class="metin">
 </p>
 <p class="arabaslik">
  Hipnoz dışı öyküler
 </p>
 <p class="metin">
  2000 yılının ilk 10 ayında, bütçe rantiyeye aktı! 10 aylık bütçe geliri 45 milyar dolar, faiz ödemesi ise 30 milyar dolar. İstikrar programının Con Ahmed'in devr-i daim motoruyla yarışmaya başlaması nedeniyle IMF'den bekledikleri 10 milyar da bir işe yaramayacak. Çünkü bu paranın üç katını zaten rantiyeye akıtmış durumda.
 </p>
 <p class="metin">
 </p>
 <p class="arabaslik">
  Horlama hortumlama!
 </p>
 <p class="metin">
  Dinç Bilgin: "Ceketimi alıp gidiyorum" (İyi de abi, o ceketin içinde milletin milyarlarca doları var nereye götürüyosun!)
 </p>
 <p class="metin">
 </p>
 <p class="metin">
 </p>
 <p class="arabaslik">
  HAK UTANDIRMAZ SENİ
 </p>
 <p class="metin">
  Sen usandırma eli el de usandırmaz seni
 </p>
 <p class="metin">
  Hilekârlık eyleme kimse dolandırmaz seni
 </p>
 <p class="metin">
  Dest—i âdâdan soğuk su içme kandırmaz seni
 </p>
 <p class="metin">
  Korkma düşmandan ki âteş olsa yandırmaz seni
 </p>
 <p class="metin">
  Müstakıym ol Hazreti Allah utandırmaz seni.
 </p>
 <p class="metin">
 </p>
 <p class="metin">
  Yukarıdaki güzel mısralar merhum Diyarbekirli Said Paşa'ya ait. Gençlere "Halkı tahrib eyleyip de kendin âbâd eyleme/ Bu cihanda ev yapıp ukbâyı berbâd eyleme" diye nasihatler eden merhum Said Paşa, Osmanlı ediblerinin büyüklerinden, hikmet ehli ve fâzıl bir zât imiş. Mardin Mutasarrıfı iken 1890'da vefat etmiş. Allah gani gani rahmet eylesin. (Dest—i âdâ,: Düşman eli demek oluyor)
 </p>
 <p class="metin">
 </p>
 <p class="arabaslik">
  POSTA: Necmi Çiçekçi, Ahmet Ateş, Mustafa Koyunlu, Sedat, Erk Akbars, Hidayet Boztaş, İbrahim Tütüncüoğlu, Erhan Atay, Hasan Odabaşı, Çetin Erdoğan (Ha şunu bileydin kardeş!), Mustafa Yiğiter, Reyhan Sert, Alp Ekin.
 </p>
 <p class="metin">
 </p>
 <p class="arabaslik">
  Balyoz gibi bir hikâye!
 </p>
 <p class="metin">
  "Dr. Charles Drew, insan kanını plazma şeklinde uzun süre saklama metodunu keşfeden bilim adamıdır. Bugün milyonlarca insan, onun bulmuş olduğu yöntem sayesinde kan ihtiyacı doğduğunda hayatta kalmaktadır. Charles Drew bir zenciydi. 1950 yılında bir konferansa katılmak üzere arabasıyla yolda giderken kaza geçirdi. Ağır yaralanmıştı, acilen kan verilmesi gerekiyordu. Hemen en yakındaki hastaneye kaldırıldı. Hastane yetkilileri, sadece beyazlara hizmet verdiklerini, zenci bir kişiyi kabul edemeyeceklerini söylediler. Ve yakında zencilere hizmet veren başka bir hastanenin adını verdiler.
 </p>
 <p class="metin">
  "Charles Drew, o hastaneye ulaşamadan öldü. İlk hastane kendisini kabul etseydi, bulmuş olduğu yöntemle korunan kan ona verilecek ve hayatta kalacaktı.
 </p>
 <p class="metin">
  "Nasıl ama, insanın suratına balyoz gibi inen bir hayat hikâyesi değil mi bu? İnsan böyle şeyleri ilk okuduğunda kendisini bir süre toparlayamıyor ve hayatın ne kadar acımasız, anlamsız olduğunu düşünmeye başlıyor. Bu küçük hikâyede öylesine büyük bir trajedi var ki, ırkçılığın kötü bir şey olduğunu çocuklara öğretmek için birçok kitap okutmak yerine sadece bu hikâye anlatılsa bence iş tamam olur.
 </p>
 <p class="metin">
  (Serdar Turgut/Hürriyet)"
 </p>
 <p class="metin">
 </p>
 <p class="arabaslik">
  T Ü H - L İ Y E !!
 </p>
 <p class="metin">
  Af çıktı. İyi de kimler yararlanacak henüz anlayamadık, ama çok sürmez listeler çıkar. İçeri şortla giren mafyoz abiler de artık şortlu tahliyeden yararlanıp özgürlüğü rahat rahat teneffüs edebilirler. Bu arada şortla ilgili bir iktibas yapalım: "Prof. Zekeriya Beyaz buyurmuş: "Şortla, namaz kılınabilir!" Yapmayın hocam, siz mahkemede hakimin huzuruna şortla çıkabilir misiniz? (Hasan Pulur, 7.12.2000, Milliyet)
 </p>
 <p class="metin">
 </p>
 <p class="arabaslik">
  Bugün irtica için ne yaptın?
 </p>
 <p class="metin">
  Mustafa Denizli'nin Fenerbahçeli futbolcuların oruç tutup tutmadığını anlamak için seferber olduğunu duyunca hiç şaşırmadım. Takımda kaptanlığı yedek kulübesinin kadrolu elemanı, daha geleli altı ay olmamış İsrailli Revivo'ya verişi şaşırtıcı değildi. Asıl şaşırtıcı olan yıllar önce Prekazi'nin Monaco'ya attığı müthiş frikikten sonra "Allah'ım sana şükürler olsun!" diye gözyaşları döken Denizli ile bugünkü Denizli arasında "tersinden Mezarcı" durumu mu, yoksa başka faktörler mi var ben bilemiyorum. Böyük bir tv'de oruçlu avına çıkan Dunc beyi de aha buradan kınıyorum! Arkasında asılı olduğunu öğrendiğim patronunun resmini de kınıyorum, ona bu fırsatı ve cür'eti verdiği için.
 </p>
 <p class="metin">
  Bu zihniyet Amerikası, İngilteresi ve Almanyasıyla tüm ülkelerin Ramazan ayını tebrik ederek müminlerin gönlünü kazanmaya çalıştığı bir dönemde ABD'de, Küba'da ya da Türkiye'nin göbeğinde milletin gözüne baka baka şampanyalı, bilmemneli eğlenceler düzenleyebiliyor.
 </p>
 <p class="metin">
  Yine bu zihniyet kâinatın büyük bir neş'e içinde girdiği Ramazan mevsimini "irticaın azdığı" bir dönem olarak görebiliyor. Bunların idman saatlerini kamp ve maç günleri dışında iftar sonrasına alan Scala ve Lucescu'dan öğrenecekleri çok şey var. (Yoksa, yok mu!)
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329150612/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/315/tirsaktaci/1.htm), [web.archive.org (arşiv bağlantısı)](http://web.archive.org/web/20020329150612/http://www.aksiyon.com.tr:80/2000/315/tirsaktaci/1.htm)
