# Ehl-i sünnet ve'l engizisyon!

*Mustafa Aydın 2001.07.14*

<div>
 <img border="0" src="/web/20020325033152im_/http://www.aksiyon.com.tr/yazar/tirsaktaci.jpg"/>
 <p class="spot">
  "Yaşadığımız zaman, toplumumuzu bu kahırlı sonuca götürmek üzere dini, bir aldatma ve baskı kurumu halinde kullanan engizisyon zihniyetleriyle onları etkisiz kılmaya çalışan Kur'ancı—aydınlıkçı zihniyetlerin kavgalarıyla doludur. Ne yazık ki, 'aydın—çağdaş' yaftalı birçok kişi ve kurum, çeşitli çıkar hesapları yüzünden, bu kavgada hurafeci engizisyon zihniyetini destekler bir tavır içine girmiştir."(Y. Nuri Öztürk, 8.7. 2001.
 </p>
 <p class="metin">
 </p>
 <p class="metin">
  Star gazetesi) Yaşar Nuri hoca, o günkü yazısında 'Kur'an okumak namazdan daha öncelikli ve daha üstün bir ibadettir. (bkz. Ankebût Sûresi, ayet 45) ' diyor ve açıkça bir ayeti tahrif ediyordu: (Diyanet tercümesi şöyle: 'Kitap'tan sana vahyolunanı oku; namaz kıl; muhakkak ki namaz hayasızlıktan ve fenalıktan alıkor; Allah'ı anmak en büyük şeydir! Allah yaptıklarınızı bilir.') Abimize göre, namazda Allah zikredilmiyor demek ki! Neyse, fazla uzağa gitmeyelim de biz de yine Ankebut Sûresi 68. ayette ne yazıyormuş şöyle bir hatırlatalım: 'Allah'a karşı yalan uydurandan veya hak kendisine gelmişken onu yalanlayandan daha zalim kimdir?"
 </p>
 <p class="metin">
  Geçtiğimiz yıl Mirac gecesinden STV'de canlı yayında konuşan Yaşar Nuri Çerman hoca, "Anlamını bilmeden Kur'an'ı Arapçası'ndan [Türkçe'si de varmış demek ki! T.T.] okumaya çalışmak boş iştir. Doğrusu Türkçe'sinden okumaktır' diyerek mübarek gecede zamirini fâş ediyordu. Türkçe'sini de abimizin her baskısında hükümlerle ilgili ayetlerin değiştirildiği tercümesinden okumazsanız kafadan dalalete gireceğinizden 'Yaşar Nuri Tercümesi' okumanın 'namaz kılmaktan hayırlı' olduğu 'gerçeğiyle' yüzleşeceksiniz ve bir yaşınıza daha gireceksiniz.
 </p>
 <p class="metin">
  Hâmiş: Konca Kuriş merhume, 1995 yılındaki bir tartışmadaydı sanırım, Star tv'de, hocamızın solunda oturur iken, 'Namaz, salât dua demektir, yatıp kalkmaya vs gerek yoktur, oturup elinizi açıp dua da edebilirsiniz' diye başlamıştı ki, hocamız kaş—göz vs işaretleriyle zor susturmuştu. Demek ki o zaman vakit henüz erkenmiş!
 </p>
 <p class="metin">
 </p>
 <p class="arabaslik">
  Dumurcuk!
 </p>
 <p class="metin">
  Erk Akbars gönderdi, bilmiyorum ki bu işin gerçek kahramanları kimler. Ama tam dumurluk hayat manzaraları:
 </p>
 <p class="metin">
  * Mecidiyeköy—Avcılar Kampusü otobüsüne ara duraklarda yaşlı bir teyze biner. Şoföre seslenir:
 </p>
 <p class="metin">
  — Evladım biletim yok bir sonraki durakta inip bilet alabilir miyim?
 </p>
 <p class="metin">
  — Tamam ama önce içeriye bir sorsanız.
 </p>
 <p class="metin">
  Teyze otobüsün arkasına doğru yüksek sesle
 </p>
 <p class="metin">
  — Pardon, acaba bundan sonraki durakta inip bilet alabilir miyim?
 </p>
 <p class="metin">
  * Olayımız Sarıyer—Taksim minibüslerinden birinde geçmektedir.
 </p>
 <p class="metin">
  Kravatlı, düzgün giyimli bir adam inmek için ayağa kalkar:
 </p>
 <p class="metin">
  — Şoför bey, mükemmel bir yerde inebilir miyim?
 </p>
 <p class="metin">
  Herkes kopar o anda! Minibüs sağa yanaşır. Şoför:
 </p>
 <p class="metin">
  — Tabii buyrun. Size layık değil ama! (Minibüs ahâlisi telef olmaktadır!)
 </p>
 <p class="metin">
  * Bir afacan anlatıyor: Bir gün arkadaşımla evimin yakınındaki bir duraktan minibüse bindik. Minibüsün camında kocaman harflerle şoförün cep numarası yazıyordu, fazla umursamadık ama göze batıyordu; 'beni ara' diye bağırıyordu resmen. İneceğim yere yaklaşınca şoförün numarasını çevirdim, "Müsait bi yerde bırakır mısın abi?" dedim. Adam afalladı, asıldı frene. Minibüs yarıldı gülmekten!
 </p>
 <p class="metin">
 </p>
 <p class="arabaslik">
  POSTA: Alp Ekin, İsmail Bulut, Hızır Demirci, Reyhan Sert, Akbars Beğ, İlyas Ürkek, Fatih Aslan, (Tâci abi, doğrusu çok şaşırdım, bizim çarpıtma haber konusunda birbiriyle yarışan bazı büyük gazetelerimiz nasıl oldu da cumartesi gecesi Fatih üniversitelilerin kep atmasını "flaş, flaş, flaş! Fatihliler takke attı!" şeklinde yazmadılar, hayret doğrusu.) Bilal Erdem, Serkan Aydemir (Sevgili Serkan'ın Tâci tarafından geçen hafta hakkı yenmiştir, ehemm, afiyet olmuştur. Hakkını helal etsin!), İsmail Küçük, Meçhul Adam, Adnan Savaş, Mustafa Tezcan, Dursun Kaya.
 </p>
 <p class="metin">
 </p>
 <p class="arabaslik">
  Bırakınızdı bu ayakları!
 </p>
 <p class="metin">
  Biyoloji dersinden yapılacak sınav için herkes acayip çalışmış, notlar fotokopiler havada uçuşmuş. Daha sonra sınavın yapılacağı gün gitmişler bir de bakmışlar, ortada kağıt—kalem yok sadece sıra sıra mikroskoplar. Hoca demiş ki, "Bu mikroskaplarda lam'da bir böceğin bacağı var, sınavınız bacağından böceği tanımak!" Tabii yapılan itirazlar fayda etmemiş, hoca dediği dedik. Öğrenciler mikroskopların başına geçmiş. Ama bir şey yapamıyorlar. En sonunda biri dayanamamış, kapıyı çarpıp çıkmış. Hoca arkasından seslenmiş: 'Heeey, kimsin ulan sen, kapıyı çarpıp çıkıyorsun?'
 </p>
 <p class="metin">
  Kapı hafifçe aralanmış ve bir bacak uzanmış: 'Tanısana hadi hocam, hadi bulsana kim olduğumu?'
 </p>
 <p class="metin">
 </p>
 <p class="arabaslik">
  Bize bir nazar oldu,/Cumamız pazar oldu! Bize her ne olduysa, / Hep azar azar oldu!
 </p>
 <p class="metin">
 </p>
 <p class="arabaslik">
  Ol mertebe—i cehalet ki talim gerekür!
 </p>
 <p class="metin">
  Gani Müjde, geçen haftaki yazısında mezuniyet törenlerinde giyilen cüppenin 'papaz cüppesi' olduğunu yazmış ve bir müslümanın bu cüppeyi giymek durumunda oluşuyla dalga geçmiş. Yazılarında her fırsatta Anadolu'nun gariban müslümanlarının inancı ve kıyafetiyle dalga geçmekten zevk alan Selanik göçmeni Balatlı laik kardeş, nedense üniversite gibi 'laikliğin kalesi' bir yerde mezuniyet için papaz cüppesi giyiliyor olmasına tepki göstermemiş. Ama, iyi de etmiş çünkü, o cüppe papaz cüppesi değil.
 </p>
 <p class="metin">
  Prof. Dr. Mim Kemal Öke'ye bir İngiliz akademisyenin söylediği ve bir röportajımızda Tâci kardeşine naklettiği gibi İslam ulemasının cüppesidir o. Haşmetli dönemlerinde Hıristiyan dünya etkilenmiş ve öykünmüş de kendileri de giymeye başlamışlar. (Gitti laiklik!)
 </p>
 <p class="metin">
 </p>
 <p class="arabaslik">
  Son 10 yılımız!
 </p>
 <p class="metin">
  Bir gelecek öngörüsü değil aslında bunlar, bir geçmiş okuması. Tâci, kendini yırtsa da anlatamayacağı bazı şeyler var. Biraz yamalı bohça da olsa ârif olan anlar makamından satır başları:
 </p>
 <p class="metin">
  — Türkiye, kendisine İstiklal Harbi sırasında en sıkıntılı zamanlarında bile destek olmuş, paralarını, kolundaki bileziklerini bile toplayıp bize göndermiş Balkanlı, Kafkaslı, Azerbaycanlı, Hindistanlı müslümanların bulunduğu bölgelerde bugün büyük sıkıntıdadır. Mezkûr bölgelerdeki en büyük sıkıntı Türkiye'ye duyulan güven bunalımıdır.
 </p>
 <p class="metin">
  — Türkiye, devlet olarak NATO konsepti çerçevesinde kendi vatandaşıyla örtülü savaş yürütmektedir. Çünkü, Amerika'nın en siyonist örgütünden ödül de almış ve Türkiye'deki simsarlığını yaptığı anlaşılan bir asker kişi, bir konuşmasında, '1984'ten beri Güneydoğu'da kontrollü olarak yakılmakta olan ateş önümüzdeki süreçte söndürülecektir. NATO'nun düşman konseptindeki değişiklik nedeniyle bizim de tehdit değerlendirmemiz değişecek, düşman fundamentalist İslam olacaktır.' deyip devr—i şubatın 18 maddesini iki sene öncesinden ilan ediyordu.
 </p>
 <p class="metin">
  — N. N. Tepedelenlioğlu'nun İlan—ı Hürriyet'inin, 38—39. sayfalarını sizin için özetleyeyim:
 </p>
 <p class="metin">
  Devlet—i Âlî'nin en kıymetli hariciyecilerinden Salih Münir Paşa, Tepedelenlioğlu'na Abdülhamid'in halet—i ruhiyesini anlatmaktadır. Onun, 'memleketi zamansız harbe sokanlara karşı öfkesi ömrü boyunca geçmemiştir'. Bu öfkenin en önemli muhatabı ise Mithat Paşa'dır: "Eğer Osmanlı İmparatorluğu, 1877'de değil de mesela 1887'de Rusya ile harbetmiş olsaydı, zafer mutlaka bizde olurdu. Abdülhamid'in önleyemediği o harp Abdülaziz devrinden beri hazırlanan, fakat henüz iyice kurulamamış olan güzel bir ordunun boşu boşuna harcanmasına sebep olmuştu. Kaldı ki Rusya, o halimizde dahi bizimle harbetmekten korktuğu için pek ileriyle gidemiyor, uzlaşma yolları aramağa başlamış bulunuyordu. Sen, Haliç Konferansını bırak, Londra'da konferans kurulması teklifini reddet, cepte para yokken memleketi harbe sokturmak için sokaklarda medreselilere nümayişler yaptırt. Vallah böyle bir gaflet her kula müyesser olmaz. Mithat Paşa'yı beğenirim ama, o hadisede hiç de iyi bir rolü olmamıştır."
 </p>
 <p class="metin">
  — Demek ki neymiş? Kırım Savaşı için borca
 </p>
 <p class="metin">
  batıyorsun, ödeyemeyip 1876'da iflasını ilan ediyorsun, bir yıl bile sabredemeyip savaşa dalıyorsun. Memleketin doğusundaki en kıymetli vilayetleri kaybettiğin gibi, Çatalca'ya kadar da Moskof çizmelerini bastırtıyorsun.
 </p>
 <p class="metin">
  — Yetmiyor, ferasetsizliğin ve ihanetinle Sırpların silahlarının Selanik limanından içerilere taşınmasına izin veriyorsun, çok geçmiyor Balkan Savaşı yine senin aptallıkların ve askerin içine siyaset bulaştırman yüzünden başlıyor ve o izin verdiğin silahlar sana karşı patlıyor, bilinen Balkan faciaları yaşanıyor, asırlarca medeniyet beşiği olan topraklar çapulcuların eline geçiyor. Tarihi değerlerin birer birer kazınıyor.
 </p>
 <p class="metin">
  (Haftaya: Gelin şu 1. Cihan Harbini yeniden okuyalım ama mizah bunun neresinde!)
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325033152/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/345/tirsaktaci/1.htm), [web.archive.org (arşiv bağlantısı)](http://web.archive.org/web/20020325033152/http://www.aksiyon.com.tr:80/2001/345/tirsaktaci/1.htm)
