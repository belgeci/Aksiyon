# Ariel Şaronizm!

*Mustafa Aydın 2000.11.04*

<div>
 <img border="0" src="/web/20010707130549im_/http://www.aksiyon.com.tr/yazar/tirsaktaci.jpg"/>
 <p class="spot">
  Fransız dergisi soruyor: "İslâm'ın üçüncü kutsal mekânı  olan Mescid—i Aksa'yı ne maksatla ziyaret ettiniz?" Cevap: "Ne camisi? Ne Mescid—i Aksa'sı? Ben Mabed Tepesi'nden bahsediyorum.
 </p>
 <p class="metin">
 </p>
 <p class="metin">
  Ben camiye gitmedim, tam aksine Mabed Dağı'na gittim. Orası Yahudiliğin en kutsal yeridir. Tevrat'ı okuyan herkes bunu bilir ve biz, İsrail egemenliği altında bulunan bir araziden bahsediyoruz. Ben tatildeydim ve bu SİT alanını gidip gezdim. Ne var bunda? Her Yahudi'nin orada dolaşma hakkı vardır. Patlak veren olaylar herşeyden önce Kudüs'ün bütünüyle ve bölünmez bir şekilde İsrail'in hakimiyeti altında kalması gerektiğini apaçık gösteriyor." (17.10.2000 tarihli basından.)
 </p>
 <p class="metin">
  Ee, demek ki neymiş; ööylesine bi arazi parçasıymış!
 </p>
 <p class="metin">
 </p>
 <p class="arabaslik">
  Türban neyi örtüyormuş!
 </p>
 <p class="metin">
  3 başörtülü öğrenciye karşı sergilediği "laikzan" tavırla gündeme gelen Gebze Devlet Hastanesinin Başhekimi Savaş Aydın yolsuzluk yaptığı gerekçesiyle açığa alınmış! Ama rakam o kadar da önemli değil, 100 milyarcık bir yekûn tutuyormuş.
 </p>
 <p class="metin">
  Bakın aklımıza ne geldi... Ne idüğü belirsiz "irtica" iddiasını ortaya atanların başı hep "akçeli" işlerle belaya giriyor. Şu boşaltılan bankaların yönetim kurullarını bi ortaya döksek neler görücez neler! Ne diyelim, "irtica" kampanyacıları, amman dikkat!
 </p>
 <p class="metin">
 </p>
 <p class="arabaslik">
  Sezer yanlış yaptı!
 </p>
 <p class="metin">
  BM Kararlarına göre işgal altındaki Kudüs'te (Filistin bölgesinde) İsrail devletinin ve bir kısım kafadan piyade Şaroncuların gerçekleştirdiği cinayeti eleştirerek yanlış yaptı. O çocukların aslında ne kadar tehlikeli olduğunu ve attıkları taşların kimyasal silah gücünde olduğunu düşünemedi!
 </p>
 <p class="metin">
 </p>
 <p class="arabaslik">
  Gastecilik zor iş!
 </p>
 <p class="metin">
  Bi mideye iki cukka birden sığmıyor. Bakınızdı pıtır pıtır boşalan bankalara. İlişkileri şöööyle bi oturup yeniden hatırlayın. Hem gastecilik, hem işportacılık, hem milletin vergileriyle kurulmuş kurumları Ankara gecelerinde cukkalayıp "enerjik"leşmek, fincandan terliğe, don lastiğinden tokaya kadar her bi şeyi verir hale gelerek çıfıt çarşısına dönmek "komedya"mıza hayır getirmiyor. Bakalım hırsla her ihaleye girip kapatan diğer abilerin sonu ne olacak!
 </p>
 <p class="metin">
 </p>
 <p class="arabaslik">
  Kansız bunlar!
 </p>
 <p class="metin">
  Kızılay kan toplama konusunda sıkıntı yaşıyormuş. Vatandaşın kanını eme eme bi şey bıraktılar mı ki kardeşim! Ha babam her damara hortum döşeli.
 </p>
 <p class="metin">
 </p>
 <p class="arabaslik">
  İçimdeki his!
 </p>
 <p class="metin">
  İçimden bir his, devlet baba sanki ayıp olacağını ve sistemin dayandığı faizci anlayışın zarar göreceğini düşündüğü için el konması gereken bissürü banka daha varken elini gevşek tuttuğunu söylüyor. (İşlemi zamana yaydığını)
 </p>
 <p class="metin">
 </p>
 <p class="arabaslik">
  Siz niçin boşaltmıyorsunuz?
 </p>
 <p class="metin">
  — Canım ben kuzen miyim ki? Hem ben boşaltmayı becerebilir miyim ki? Money'k depresif de değilim. Hem boşaltılacak banka mı kaldı ki! İzin verirler mi ki! Neyse, hadi çıkart bakiim şurdan kokokredi kartı!
 </p>
 <p class="metin">
 </p>
 <p class="arabaslik">
  Merak!
 </p>
 <p class="metin">
  Şu bankaları batıranlar, loş ışıklarda tüysüz yetime epilasyon yapanlar, yeğenler, yiyenler, lüpçüler, kulüpçüler, şirket badigardına dönmüş anlı şanlı, yıldızlı mıldızlı hamutçular acaba irticacı mı? Merak işte!
 </p>
 <p class="metin">
 </p>
 <p class="arabaslik">
  Fail-i meçhul
 </p>
 <p class="metin">
  Saadettin Tantan el atmışken JFK suikastinden başlayıp, Brütüs'e şööyle bi uğrayıp, Genç Osman cinayetinde karar kılıp tarihteki meşhur cinayetleri de şıpın işi halletse ne iyi olacak! (Düşünsenize bi kısım yeniçerilere olay mahallinde tatbikat yaptırılıyormuş! (Çekmeyün bre nâmertler!)
 </p>
 <p class="metin">
 </p>
 <p class="arabaslik">
  Çöplükten elektrik!
 </p>
 <p class="metin">
  Çöplükten çıkan metan gazından elektrik üretilecekmiş. Biliyorsunuz, metan gazı kokuşma sonucunda ortaya çıkar. Bence bu tesis Ankara'nın özellikle bürokrasi ve bakanlıkların kesiştiği meşhur bulvarında pekâlâ iş görür!
 </p>
 <p class="metin">
 </p>
 <p class="arabaslik">
  POSTA: Erhan Atay, Serkan Küçük, Mustafa Kurt, Bilal Erdem, Kerimcan Saltık, Mustafa Yiğiter, Reyhan Sert, Erk Akbars, Mus'ab U.
 </p>
 <p class="metin">
 </p>
 <p class="arabaslik">
  Geyik gündemi
 </p>
 <p class="metin">
  "Bana Ku Klux Klan'cılar adam öldürüyor dedirtemezsiniz!" (Sloymın Dömirröll)
 </p>
 <p class="metin">
  "Sevgili Los Angelesliler, L.A Lakers'i NBA'ye çıkarayım mııığ?" (Thansiyu Apachiller)
 </p>
 <p class="metin">
  "Sevgili Kahraman New Yorklular, sizi büyükşehir de yapayım mııığ?" (Thansiyu Apachiller)
 </p>
 <p class="metin">
  "ABD için kültür mozayiği diyorlar. Ne mozayiği ulaaam!" (Alpharsloan Tourcash)
 </p>
 <p class="metin">
  "Watergate fasa—fisodur!" (Necmötdean Orbacon)
 </p>
 <p class="metin">
  "Atlas Okyanusu'nda bir nevi de tatbikat yapsak, bu sırada yanlışlıkla bir kaç bomba da Atina'ya düşse ne olur?" (Tourgood Eauzhal)
 </p>
 <p class="metin">
  "Binaenforit, Texas'ta petrol vaadı da Su Ellın mı içti, ya da ben mi! Hem içilecek petrol mü kaldı ki!" (Sloymın Dömirröll)
 </p>
 <p class="metin">
  "S.W.A.T Birlikleri için milliyetçi diyorlar, milliyetçiyse n'oolmuş!" (Alpharsloan Tourcash)
 </p>
 <p class="metin">
  "Mişigın'da Oxford vardı da biz mi Oxfordçu olmadık?" (Abraham Tatlıvoice)
 </p>
 <p class="metin">
  Gön: Babür Boysal, Mehmet Demirci&amp;Ufuk Sotedenkelli
 </p>
 <p class="metin">
 </p>
 <p class="arabaslik">
  Sayım suyum komedisi!
 </p>
 <p class="metin">
  Sayımın maliyeti 100 trilyon lirayı bulmuş. 97'de de o kadar gittiyse varın gerisini siz hesap edin. Sanki biz bir çadır toplumuyuz da ak tolgalı beylerbeyinin bi gün aklına esip "Bi sayın üle bakiym ahaliyi, kaç kişi olmuş tebaamız?" demiş gibi koyun makamından tek tek sayıldık. Bu memlekette muhtarlık diye bi hadise yok mu ya da ne işe yarar? Bu sayımın neticesini 18 ayda alacakmışız. 97 sayımının neticesini 18 ay önce aldığımıza göre ne hoşumuza gitmedi ki yeniden bu işe karar verildi anlamak mümkün değil!
 </p>
 <p class="metin">
 </p>
 <p class="arabaslik">
  24 saat aralıksız
 </p>
 <p class="metin">
  Abartmak milli sporlarımızdan olduğu için gördüğümüz yeni garipliklere artık şaşmıyoruz. Atatürkçü Düşünce Derneği Kadıköy Şubesi'nin, Kadıköy Anadolu Lisesi Konferans Salonu'nda düzenlediği etkinlikte 24 saat aralıksız "Söylev" okunmuş. (Hırka—i Saadet Dairesindeki aralıksız hatim geleneğinden etkilenildi herhalde.) Bence resmi bayram haftalarında bu iş aralıksız yapılmalı. Hatta hâfız—ı nutuklar yetiştirilmeli. (Ama 15 yaşından önce olmaz!)
 </p>
 <p class="metin">
 </p>
 <p class="arabaslik">
  Umacı ve düşman!
 </p>
 <p class="metin">
  "Türkiye'nin bugünkü tablosunun zemini ta 1926'da Maarif Vekili M. Necati tarafından okullarda din eğitiminin —Türk musikîsiyle birlikte— yasaklanmasıyla, 1934'te İlâhiyat Fakültesinin kapatılıp Radyodan Türk musikîsi yayınlarının kaldırılmasıyla atılmıştır. Bu sebep—netice münasebetleriyle paralellikleri görememek için kör değil, şuursuz olmak lâzımdır. İ. İnönü zamanında evlerinde Kur'an bulunduran ve Cuma namazına giden memurlara ne muamele edildiğini babam anlatmıştı. 1950'den bugüne kadar büyüyerek gelişen (yarınlarda daha da gelişecek olan) halk hareketleri; din müessesesine "devlet tarafından sahip çıkılması gereken bir manevî eğitim kurumu" olarak değil; bir düşman, bir umacı, bir geri kalmışlık sebebi, Marx ve Engels gibi 'halkın afyonu' gözüyle bakılıp çarpık laiklik anlayışıyla ortadan kaldırılmak, mücadele edilmek, hakîr görülmek veya en azından eğitimsiz ellere terkedilmek istenmesinin (aynen musikîde olduğu gibi) tabiî sonucu olarak ortaya çıkmıştır." (Cinuçen Tanrıkorur. 9.9.1995. Aksiyon)
 </p>
 <p class="metin">
 </p>
 <p class="arabaslik">
  Fon yönetimi!
 </p>
 <p class="metin">
  Bankacı amcalar "fon yönetimi, fon yönetimi" deyip duruyorlardı, meğer uyguladıkları "fondip" yönetiminden başka bi şey diilmiş!
 </p>
 <p class="metin">
 </p>
 <p class="arabaslik">
  Temel ile Dursun
 </p>
 <p class="metin">
  Temel ile Dursun Amerika'ya gitmişler. Temel, dünyanın en yüksek kulesi olan gökdeleni gösterip, "Ula Dursun, ha burasi o kadar yuksektur ki ukaridan duştuğun zaman aşağiya celena kada 3 gun geçer" demiş. Dursun hayretle, "E, peçi ölür misun daa?" diye sual tevcih ettikde Temel; "Haçan ne zannettun, 3 gun yemedan içmedan yaşanur mi!" der.            Gön: Bilal Erdem
 </p>
 <p class="metin">
 </p>
 <p class="arabaslik">
  İHL sorunsalı
 </p>
 <p class="metin">
  Koca koca devlet büyükleri kendince istihza ederek İmam Hatip Liseleri'nde okuyan kız öğrencilerin sayısının erkekleri geçtiğini söyleyerek, "Kızlar imam olmaz ki, İHL'ye ne maksatla gidiyorlar?" diyor. Yeni emirnâmeye göre İHL'lere hanım kızlar alınmayacakmış. Bindik bi alâmete gidiyoruz bi yerlere doğru bakalım. O neyse de, bu abiler okulun ismindeki "hatip" kelimesinin ne anlama geldiğini bilmiyorlar mı acaba? Yoksa bizi mi saf yerine koyuyorlar, ya da her ne kadar büyük çoğunluğu kapansa da resmi Kur'an Kurslarında da "hatibe"lere ihtiyaç olduğunu, müftülüklerde görevlendirilebilen ve hanımlara yönelik hizmetler yapan hatunkişilerin olması gerektiğini bilmezden geliyorlar. Niyeti anlamak aslında hiç de zor değil! Bundan sonraki proje herhalde ilahiyatları müsteşrikhaneye çevirmek olacak. Elimizden ne gelir ki!
 </p>
 <p class="metin">
 </p>
 <p class="arabaslik">
  Duvar Yazısı
 </p>
 <p class="metin">
  İrticâlen banka boşaltıyor abiler!
 </p>
 <br/>
 <center>
  <a class="anaorta" href="http://web.archive.org/web/20010707130549/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/309/tirsaktaci/1.htm), [web.archive.org (arşiv bağlantısı)](http://web.archive.org/web/20010707130549/http://www.aksiyon.com.tr:80/2000/309/tirsaktaci/1.htm)
