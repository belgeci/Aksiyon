# Depremle yaşamaya alıştınız mı?

*Mustafa Aydın 2001.12.15*

<div>
 <img border="0" src="/web/20020527032541im_/http://www.aksiyon.com.tr/yazar/tirsaktaci.jpg"/>
 <p class="spot">
  – Bayram günü hatırlatılacak iş değil ama, İstanbul başta olmak üzere tüm Marmara ahâlisi yeni bir depremin dehşetini yaşıyor. Şom ağızlılık yapmayalım ama, uzmanlar ha babam ahkâm kesmeye devam ediyor. 'Fay hattı tek parçalı kırılacak' lafı ossaat fukara milletin yüreğini tek parçalı olarak cıızzz ettiriyor. 'Bi şey olmıycak' diyen profların çantası, çadırı yanında mı diye merak edip duruyoruz!
 </p>
 <p class="metin">
 </p>
 <p class="metin">
  – Dev–Genç'li olduğunu öğrendiğimiz (bu örgütün yeni versiyonu DHKP–C oluyor!) Prof. Şener Üşenmezsoy'un ekonomi konularında da 'üstad' olduğunu öğrendik. Ama üzüldük, çünkü o konuda da pek ümitvar konuşmuyor.
 </p>
 <p class="metin">
  – Ha kırıldı, ha kırılacak denen şu hatta boğazdan geçen bi petrol tankeri dalsa da ne olacaksa olsa!
 </p>
 <p class="metin">
  – Deprem çantasında bulunacaklar listesi: Kelime–i Şehadet yazılı bant. Kazma–kürek, gül suyu, kefen bezi, vasiyetname.
 </p>
 <p class="metin">
 </p>
 <p class="arabaslik">
  POSTA:
 </p>
 <p class="metin">
  Özgür Yalçınkaya, Mustafa Yiğiter, Erk Akbars, Ahmet Yetiş, Süleyman Civliz, Mustafa Yurdagül, Cüneyt Dökmen, Yasin Kılıççeker, Yunus Boztürk, Meçhul Adam, Alp Ekin, Yavuz Erdoğan, Bülent Güzelaydın, Ebru Meleke Işık, Reyhan Sert, Üzeyir Lokman Çaycı (Fransa), Fatih Kerim, Hızır Demirci, Bahadır Yalçın, Beste Erdoğan, Kürşat Topuz, Hızır Demirci.
 </p>
 <p class="metin">
 </p>
 <p class="arabaslik">
  Ölüm orucu durdurulacak!
 </p>
 <p class="metin">
  Hükümet, ölüm orucu yapanlara zorla yemek yedirmeyi yasallaştırmayı düşünüyormuş. Valla, evine ekmek götüremeyen ve ailecek 'ölüm orucu' tutan fukaralara bir kapı daha açıldı. Köşedeki bakkaldan medyaya, 'Ailecek ölüm orucuna yattık. Devlet babaya haber salın.' diye ihbarda bulunulur, gelecek hükümet tabibinin 'zorla içireceği' çorba heyecanla beklenir! Fukaranın başka çaresi var mı? Tabii işin sonunda bi Çevik Kuvvet operasyonuyla 'sağ' ele geçirilmek de var. Ama kısmet işte!
 </p>
 <p class="metin">
 </p>
 <p class="arabaslik">
  Zorunlu tekaütler dönemi
 </p>
 <p class="metin">
  – Zorunlu emeklilikle 'gönüllü' olarak emekli olacak işçilere tazminat vermek bi şekilde halledilecek de, bu insanların aylıkları nasıl ödenecek kimse düşünmüyor. Düne kadar çalışanları 'mezarda emekli etmekle' eleştirilen hükümet, emekli maaşlarını ödeyebilecek mi? Çünkü, Emekli Sandığı ve Sosyal Sigortalar Kurumu'na binlerce ek yük binmiş olacak.
 </p>
 <p class="metin">
  – Ülen sendikalar, hani 'mezarda emekliliğe hayır deyip duruyordunuz. Alın işte eylemleriniz ses getirdi! Şimdiki itirazlar niye!
 </p>
 <p class="metin">
  – Reyhan Sert, 'Kim Gitsin?' yarışmasında hükümetin listesini göndermiş: Memur, işçi, çiftçi.
 </p>
 <p class="metin">
  – Ekonomik kriz derinleştikçe sayın başbakanımızın etrafındaki koruma ordusu da giderek kalabalıklaşıyor!
 </p>
 <p class="metin">
 </p>
 <p class="arabaslik">
  Nüfus patlamasıyla mücadele et, ülkeni ABD'nin terör listesine sokmak için uğraş!
 </p>
 <p class="metin">
 </p>
 <p class="arabaslik">
  Mazereti yok asabi çünkü!
 </p>
 <p class="metin">
  'Hiçbir mazeret, geçen hafta sonu Kudüs'ü ve Hayfa'yı kana bulayan Filistin terörünü meşrulaştırmaz. Aynı şekilde hiçbir mazeret, işgale dayalı bir 'devlet terörü'nü de meşrulaştırmamalı, Kudüs'te intifadanın fitilini ateşleyen tahrikin asıl mimarının, geçen yıl Mescid – i Aksa'yı bir koruma ordusuyla basan Ariel Şaron olduğunu bize unutturmamalıdır.  Arafat'ı gözden çıkardığı anlaşılan ABD'nin Dışişleri Bakanı Colin Powell dün Ankara'daki basın toplantısında 'Arafat acaba şu anda nerede ne bomba patladığını biliyor mu' diye soruyordu. Powell'a yanıt, önceki gün, Independent'in Ortadoğu uzmanı Robert Fisk'in köşesinde yazılıydı: 'Peki Ariel Şaron, Filistinli çocukları öldüren, meyve bahçelerine bubi tuzağı döşeyen, göçmen kamplarına tank ateşi açan İsrail ordusunu kontrol edebiliyor mu?'
 </p>
 <p class="metin">
  (Can Dündar, Milliyet, 6.12.2001)
 </p>
 <p class="metin">
 </p>
 <p class="arabaslik">
  Bayramınız Mübarek Olsun
 </p>
 <p class="metin">
  Kıymetli Tâci okuyucularının ve tüm İslâm Âlemi'nin Ramazan Bayramlarını tebrik ediyorum.
 </p>
 <p class="metin">
 </p>
 <p class="arabaslik">
  Hükümeti de IMF kursun
 </p>
 <p class="metin">
  Milli ekonomiyi, milli eğitimi kafa kola alan IMF ve Dünya Bankası oldu olacak milli savunmayı, milli hükümeti de üstlensin de rahat edelim.
 </p>
 <p class="metin">
 </p>
 <p class="arabaslik">
  Utangaçlık hapı çıkmış!
 </p>
 <p class="metin">
  Utangaçlık hapı geliyormuş. Hükümet üyelerine tavsiye ederiz. Halkın içine çıkacakları zaman epey faydasını göreceklerdir!
 </p>
 <p class="metin">
 </p>
 <p class="arabaslik">
  Misyonerlik, komisyonerlik!
 </p>
 <p class="metin">
  –Hulki Cevizoğlu'nun ATV'de ve A. Hakan Coşkun'un da Kanal–7'de yayınlanan misyonerlik tartışmalarını izledim. Protestan İslâm projesini savunan meşhur bir ilahiyat dekanının bangır bangır dillendirdiği tehditleri görünce güldüm. 'Negatif misyonerliğin' (ki tüm programlarda ajan–provokatörlük imalarıyla tartışılmak istenen oydu, ama olamadı, neyse) en önemli amacı bulundukları ülkedeki mevcut dini inanışın, sarsılmaz sanılan metinlerin ve muteber dini şahsiyetlerin yıpratılmasıdır. Yani, 12–18 yaş arası genç nesil demelidir ki, 'Yav, aynı konuda herkes başka şey söylüyor. Bu haram mı değil mi, bu kutsal kitap bu kadar mı muallak! Böyleyse bana ne faydası olabilir ki!'. İşte bu dejenere kampanyasında başı çeken birinin 'negatif misyonerlere' yaptığı tehditler ne kadar havada kalıyor değil mi?
 </p>
 <p class="metin">
  –  Deprem bölgesinde yaptığı yardımlarla devletin açığını kapatan sivil toplum örgütlerini, vakıfları, hatta 'muhalif belediyeleri' bile "irticai kuruluşlar" yaftasıyla bölgeden uzaklaştıran hükümetin, misyonerlik çalışmalarına ve onların açtığı aş evlerine o dönem izin vermesini de ibretle hatırlıyoruz.
 </p>
 <p class="metin">
  – Tâci kardeşinizin unutamadığı bir hatırası da misyoner yayınlar yapmakla maruf Müjde FM'de genel yayın müdürü Mustafa Efe beyin bir konuşmasıyla ilgiliydi. Nereden duyduysa, (ya da ??) bir imam efendinin Hz. Meryem validemizin (af buyrun) iffetiyle ilgili ileri geri laflar ettiğini belirtiyor ve bir program boyunca bunu kaşıyordu. O an düşünmüştüm, değil bir imam, hem de camide, acaba bir esrarkeş bile böyle bir bühtanı şu topraklar üzerinde Meryem validemize yapmış mıdır? Yüzde yüz eminim ki hayır! E, peki bu abimiz ne yapmaya çalışıyordu. İslam–Hıristiyan diyaloğu bir yandan seviyeli bir şekilde devam ediyor ama, 'Türk Hıristiyanları'nın 'katkıları' bu işi epey zora sokacak gibi!
 </p>
 <p class="metin">
  –  Ha, bu arada, geçen yıl itibariyle İncil 2 bin 200 dile tercüme edilmiş. İncil kuruluşları 2000 yılı içinde 633 milyon İncil dağıtmış. Çalışmak güzel şey.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020527032541/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/367/tirsaktaci/1.htm), [web.archive.org (arşiv bağlantısı)](http://web.archive.org/web/20020527032541/http://www.aksiyon.com.tr:80/2001/367/tirsaktaci/1.htm)
