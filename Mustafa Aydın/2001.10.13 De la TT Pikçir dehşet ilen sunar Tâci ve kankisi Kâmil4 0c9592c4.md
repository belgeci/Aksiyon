# De la TT Pikçir dehşet ilen sunar: Tâci ve kankisi Kâmil—4

*Mustafa Aydın 2001.10.13*

<div>
 <img border="0" src="/web/20020428173739im_/http://www.aksiyon.com.tr/yazar/tirsaktaci.jpg"/>
 <p class="spot">
  Kamil, hatırını sormak, gelişmelerle ilgili olarak aydınlanmak için efendisinin kapısının önündedir:
 </p>
 <p class="metin">
 </p>
 <p class="metin">
  — Abey gözün aydın, Gulaklar Manisa.. Iııhh bu giriş olmadı.. Daha formel bi şey olmalı: Muhterem Tâci abi hazretlerim, şahsınızda tüm Tâcikistan'ı hürmetle selamlar...oof, bu da pek sıkıcı bi giriş yav. Hay Allah, ne desem de bu adam beni tuğla manyaa yapmasa... Tâci abey... Hah bu iyi, çok rahat ve pozitif. Öhhüeeeğrk, Tâci abey.. N'aber abey, Tamam bu güzel.. Kapıyı tıklatıyıııım, (tık), ses yok, hayırdır inşallah...
 </p>
 <p class="metin">
  — ...
 </p>
 <p class="metin">
  — Abeey, hişş, ben dediydim ki o kadar dizi maceramız oldu ama henüz bi tas çorba ısmarlayıp da fukaranın midesini şenlendirmedin..
 </p>
 <p class="metin">
  — ...
 </p>
 <p class="metin">
  — Abim... Hindikuşlardaki Taliban gibi niye bu kadar sessizsin abim... Çıh, çıh, çıh... Cevap versene, insan ses verir birazcıkın. Memleket meselelerinden bahset abey.. Hükümet gibi niye çekinser kalıyorsun, özgün abim, üzgün abim...
 </p>
 <p class="metin">
  — ...
 </p>
 <p class="metin">
  — Öldün galiba, yoksa kankini cevapsız bırakmazdın, hiç olmazsa bi tuğla olsun aşkederdin de böyle sessizliğe bürünüp de kahretmezdin ahretlik kankini.. Biliyorum meşgulsündür, âlem-i İslam'ın derdiyle dertlenmişsindir abey.. Ama insan en seçkin kurmay kankisini ihmal eder mi? Abim abim, Alamanyaları da sallamışsın. Ne zaman gitti ünün oralara, ne zaman sevdiler abimi benden habersiz de arabalara marka yaptılar? Helal dedim abime, aşkolsun, kimin kankisi! Audi TT.. Peh peh.. Gurur duydum güzel abim.
 </p>
 <p class="metin">
  — ...
 </p>
 <p class="metin">
  —Hay Allah, yine ses yok. Biz şimdi El-Cezire uydusuna mı konuştuk abim.. Dur şu kapıyı bi açiim de bakiim. Aaa, kimse yok yav içerde. Bak seeen boşa dil döktük demek ki. Oh, oh iyi, hiç olmazsa son dakika zılgıtı yemekten kurtulduk. Şöööyle, kurulayım makam-ı şahaneye... Oooh beeeğ.. Heh heh, bi gün de kafamız sağlam çıkalım huzurdan di mi! Peeeh, pek de rahatmış. Odaya bak. Hafif tadilat yap kömürlük olarak kullan! Bu ne be, insan biraz düzenli olur. Çaydanlığın içinde çorap n'arıyo ki! Hii hii, artık yeter, selametle kal abim, kankin kaçar, ya da faziletle.. ya da saadetle... neyle kalırsan kal yaa.. Allah Allaaah.. Oh bee..
 </p>
 <p class="metin">
  — Birini mi aramıştın kankim!
 </p>
 <p class="metin">
  — Hiiiiiğ! (Dehşet ifadesi!) Be be ben, baktım da za za zat-ı aliniz yoktu, kıymetli çoraplarınıza bağlılıklarımı arzedeyim dediydim, sorun isterseniz kendilerine abim, hakikati yekten yekta söyliycektir!
 </p>
 <p class="metin">
  — Kamil, Hindikuşların ve Mindikuşların en bi uyanık kankisinin kendim olduğunu bilmiyor muydun! Bas bakalım şu teybin düğmesine de dediklerini naçiz vücudun bir daha dinlesin. Ve al şu odunu, çal bakalım kafana, heee şöyle, bi daha bi daha, ötenazi yapamıyosan da odunazi yap ki günahlarına kefaret olsun.. Bi daha da ulu şahsiyetimin gölgesine dahi hareket çekme. Hadi şimdi çekilebilirsin!
 </p>
 <p class="metin">
  İlham veren: Meçhul Adam
 </p>
 <p class="metin">
 </p>
 <p class="arabaslik">
  BURÇLAR
 </p>
 <p class="metin">
  Aylak burcu: Bugünlerde boş boş gezmeyin. Ya Garih zanlısı yaparlar, ya da Usame'nin adamı. Evinizde oturun.
 </p>
 <p class="metin">
  Otlak burcu: Sigara peş peşe zam yiyor.  Pek otlanmanız tavsiye edilmez. Siz yine izmarit burcu gibi davranmaya devam edin. İstikbaliniz yerlerde...
 </p>
 <p class="metin">
  Hortum burcu: Burcunuzun Tantan burcuyla kesişmesinden beri sıkıntıdaydınız ama artık rahatlayabilirsiniz. Hüssam makamında şarkılar dinleyin. Bugün çok şanslısınız sokağa çıkmanız yeter.
 </p>
 <p class="metin">
  Babalık burcu: Suluk ve susurluk ortamlarında bulunmaya devam edin. Çok romantiksiniz. Mafia vekaleti gibi davranın. Dündar baba ve Çakıcı baba burcuyla iyi geçinin. Tozla mozla uğraşmayın.
 </p>
 <p class="metin">
  Yiyengeç burcu: Burcunuz hortum burcuyla kesişiyor. Mutlu dönemler başlıyor. Yeğenler ve yiyenlerin önümüzdeki günlerde çıkışa geçmesi bekleniyor.
 </p>
 <p class="metin">
  Yaslan burcu: Dayınız varsa yaslanın, yoksa karalar bağlayıp yaslanın. Demirhand kuyruklu yıldızının çekim alanındasınız. Siyasi olarak istikbaliniz pek parlak değil ama, ekonomik olarak iyi gözüküyor.
 </p>
 <p class="metin">
  İkiz(kule)ler burcu: Burcunuzda size doğru iki adet cisim geliyor. Endişe etmeyin. Aranızdan geçmeye çalışıyor!
 </p>
 <p class="metin">
 </p>
 <p class="arabaslik">
  POSTA:
 </p>
 <p class="metin">
  Nuri Kırmızcı, Mustafa Yurdagül, Kadir Çoban, M.Şükrü Tunçdemir, Handan Akdeniz, Ebru Meleke Işık (USA), Akbars Beğ, Reyhan Sert, Alp Ekin, Burak Görbil, Meçhul Adam, Melih Bulut.
 </p>
 <p class="metin">
 </p>
 <p class="arabaslik">
  Size acil bir mesaj var!
 </p>
 <p class="metin">
  Cep telefonuma ilginç bir mesaj geldi, sizinle paylaşmak istedim: 'Bir kaç gün sizde kalabilir miyim? Bu aralar herkesle aram bozuk. Gerçek bir dosta ihtiyacım var. Selamla... Usame..'
 </p>
 <p class="metin">
  Gön: M. Şükrü Tunçdemir
 </p>
 <p class="metin">
 </p>
 <p class="arabaslik">
  Türkler olarak sigaraya 400 yıl önce başlamışız. Bundan otlakçılığın tarihinin de o kadar eski olduğunu çıkarmak mümkün öyleeyse!
 </p>
 <p class="metin">
 </p>
 <p class="arabaslik">
  Hakkımızı isterüüük!
 </p>
 <p class="metin">
  Pentagon'a Amerika üstünde rotasını değiştiren uçakları vurma yetkisi verileli bir ayı buluyor. Bizim Genelkurmay da rotasını değiştiren sivil uçakları vurma yetkisini aldı. Eeee, sıra geldi bize... Akşamın ters saatinde, eve gitmek için onlarca dakikadır beklediğimiz ve durağa girmeyerek rotayı kıran otobüsleri vurma yetkisi istiyoruz. (En azından 'daş'la!) Ya da,  yağmurlu havalarda müşteri seçen taksileri tepeleme hakkı da taleplerimiz arasında yer alabilir. İlgililerin dikkatine...
 </p>
 <p class="metin">
 </p>
 <p class="arabaslik">
  İlahi Tâci abi, sen adamı tırstırırsın!
 </p>
 <p class="metin">
  Gön: Burak GÖRBİL
 </p>
 <p class="metin">
 </p>
 <p class="arabaslik">
  Katil acaba futbolcu mu?
 </p>
 <p class="metin">
  ABD şok bir haberle sarsıldı. Ünlü bir futbolcu karısını öldürmekle suçlanıyordu. Futbolcu olayın tek zanlısı olarak polisin televizyonlardan naklen yayınlanan heyecanlı takibiyle yakalanmıştı. Ama karısının cesedi ortada yoktu. Duruşma aynen filmlerdeki gibiydi. Futbolcu sanık sandalyesinde oturuyordu. Kucak dolusu parayla tuttuğu avukatı heyecanlı cümlelerle jüriyi iknaya çalışıyordu: 'Sayın jüri, müvekkilimin suçsuz olduğuna yürekten inanıyorum. Buna az sonra sizler de inanacaksınız. Neden mi, bakın, şimdi birden 10'a kadar sayacağım ve müvekkilimin öldürdüğü iddia edilen karısı bu kapıdan içeri girecek.'
 </p>
 <p class="metin">
  Avukat sayma işini bitirince, bütün jüri kapıya döndü, ancak içeri kimse girmedi. Üyeler soran gözlerle avukata bakıyordu. Avukat bir savunma dehasıydı ve öldürücü hamlesini yaptı: 'Bakın siz de kadının öldüğüne inanmıyorsunuz, çünkü hepiniz içeri girecek diye kapıya baktınız. İşte kararınızı da buna göre vermenizi talep ediyorum.' Jüri ünlü futbolcuyu suçlu bulduğunu bildirdi ve dava bu şekilde sonuçlandı. Mahkeme çıkışında avukat, bayan jüri başkanına yaklaştı: '10'a kadar saydığımda siz de diğer üyeler gibi kapıya bakmıştınız. Neden böyle bir karara imza attınız?'
 </p>
 <p class="metin">
  'Doğru, ben de kapıya baktım, ama, müvekkiliniz kapıya bakmıyordu!'
 </p>
 <p class="metin">
  Gön: Alp EKİN
 </p>
 <p class="metin">
 </p>
 <p class="arabaslik">
  Kakafoni potpuri!
 </p>
 <p class="metin">
  İngiltere kraliçesinin küvetinde oyuncak ördek varmış, magandalarımız uluslararası turizm rehberine girmiş, yaşlanan yarış atları yahni oluyormuş, Gülben Ergen çıkarttığı dergideki tüm yazıları kendisi yazıyormuş, gerekçesi de 'Ben bu derginin yöneticisiysem, sadece sunuş yazısını yazmam yetmez!' diyormuş, Türkiye milli takımı Fenerbahçe gibi kötü oynuyormuş, Türkiye İslam dünyasına örnek bir Müslüman ülkeymiş, (Hani Türkiye laik bi ülkeymişti!), Amerikalılar terör saldırısından sonra vasiyet yazmaya başlamış, Bakan Kemal Derviş'e göre Türkiye'nin durumu Afganistan ve Bangladeş'ten iyiymiş. (Bu abi paraşütle düşman tarafına düşmüş Amerikan komandosuna benziyor gibime geldi!), kopya insan yapımına az kalmış, bitince ekonomist diye geri kalmış ülkelere paraşütle atılacakmış (gerçi ortalıkta kopya bissürü heyvan var, demek sıra doğru düzgün insan kopyalamaya da geldi!), boş çuval dik durmazmış, dik olsa bile içine mızrak sığmazmış, 'ya olduğun gibi görün ya da öldüğün gibi' diye bir sözü kimse kimseye söylememiş, ev sahipleri evi boşaltmayan kiracılara karşı NATO'nun 5. maddesini yürürlüğe sokmaya başlamışlar, kiracılar Bin Ladin'den yardım istemiş, direteni Üzeyir Garih zanlısı diye ihbar ediyorlarmış, (o günlere kaldık!), Afganistan'ın ekonomik durumu Amerika'dan iyiymiş; çünkü Afganistan'da 'ekonomik durum' yokmuş! ANAP lideri Yılmaz, 'Alternatifimiz yok.' demiş. El hak doğru söylemiş, zira böyle bir hükümetin alternatifinin olabilebilmesi pek mümkünsüz!.
 </p>
 <p class="metin">
  Gözleri savaş bürümüş
 </p>
 <p class="metin">
  Dr. Handan Akdeniz'in mesajı çok ilginçti. Herkesin gözlerini savaşın bürüdüğünü söylüyor, ilginç bir nükteyle katılıyordu sayfamıza. Birlikte okuyalım: Tâci, bugünlerde herkes savaştan bahsediyor, ama Amerika neden böyle bir şeye giriştiğinin cevabını bile veremiyor. Yani önce vuracaklar, sonucu ona göre belirleyecekler. İşte bu noktada benim aklıma aşağıdaki fıkra geldi. Umarım beğenirsiniz:
 </p>
 <p class="metin">
  Gece doktoru arayan birisi hanımının ateşinin aniden yükseldiğini, boğaz ağrısı ve öksürüğünün olduğunu anlatır. Dr, 'Muhtemelen akut farenjittir.' der. 'Yarın bana getirin ve şimdilik şunları yapın...' derken telefon hatları karışır ve tamirci olduğu anlaşılan bir ses araya girer: 'Soğuk suya yatırın. Sabah iyice dövün, tüm kir ve pasları çıksın. Sonra yağlayıp bir yere gömün. İki hafta sonra çıkarıp iyice silin, o zaman birşeyi kalmaz!'.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020428173739/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/358/tirsaktaci/1.htm), [web.archive.org (arşiv bağlantısı)](http://web.archive.org/web/20020428173739/http://www.aksiyon.com.tr:80/2001/358/tirsaktaci/1.htm)
