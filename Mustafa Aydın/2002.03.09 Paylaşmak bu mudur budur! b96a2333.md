# Paylaşmak bu mudur, budur!

*Mustafa Aydın 2002.03.09*

<div>
 <img border="0" src="/web/20020329162956im_/http://www.aksiyon.com.tr/yazar/tirsaktaci.jpg"/>
 <p class="spot">
  Soğuk bir kış akşamı, bir lokantanın kapısından içeri yaşlı bir amcayla teyze girmişler, bir masaya oturmuşlar.. Derken amca kasaya gidip 1 hamburger, 1 büyük boy patates ve bir büyük cola almış...
 </p>
 <p class="metin">
 </p>
 <p class="metin">
  Elinde tepsiyle masaya dönmüş, hamburgeri ikiye bölerek yarısını teyzenin önüne koymuş, sonra bütün patatesleri tek tek sayarak onların da yarısını teyzeye vermiş, sonra cola kutusunu da ortaya koymuş, önce bir yudum kendisi içiyo sonra da teyze bi yudum alıyormuş. Herkes 'ne tatlılar iki tonton buraya gelmişler, bir kişilik yemeği ikisi yiyorlar zavallıcıklar' diye onları izliyormuş. Derken bir de bakmışlar ki teyzenin önünde hamburgerle patatesler olduğu gibi duruyor, kocasının afiyetle yemek yiyişini seyrediyor, arada bir de coladan bi yudum alıyormuş... Sonunda orada çalışanlardan biri dayanamamış, yanlarına gitmiş: Afedersiniz, ben sizi izlemekten kendimi alamadım. Lütfen izin verin size bir menü kendim ısmarlayayım. Yaşlı amca 'teşekkür ederiz...' demiş. 'Ama biz halimizden memnunuz. 60 yıldır evliyiz ve herşeyimizi işte böyle paylaşırız'. Bunun üzerine genç adam teyzeye dönmüş: Peki ama teyzeciğim, siz neden hamburgerinizi, patateslerinizi yemiyorsunuz? Neyi bekliyosunuz? Yaşlı teyze cevap vermiş:  Takma dişleri!
 </p>
 <p class="metin">
  Gön: Yunus Boztürk
 </p>
 <p class="metin">
 </p>
 <p class="arabaslik">
  Reklamcı farkı
 </p>
 <p class="metin">
  Amerika'da Brooklyn köprüsünde, bir bahar günü, kör bir adam dilencilik yapıyormuş. Dizlerinin dibine bir tabela koymuş. Üzerinde 'doğuştan kör' yazılı imiş. Herkes dilencinin önünden geçip gidiyormuş. Bir reklamcı bunu görmüş. Tabelayı almış, arkasına bir şeyler yazmış, olduğu yere tekrar bırakmış. Ne olduysa olmuş. Gelip geçen ve bu tabeladaki yeni yazıyı okuyan herkes, başlamış dilencinin önündeki şapkaya, habire para atmaya.... Bir cümle yetmiş, onca kişiyi etkilemeye ve dilencinin şapkasının kısa sürede ağzına kadar parayla dolup taşmasına... 'Güzel bir bahar günü, ama ben baharı göremiyorum.'
 </p>
 <p class="metin">
 </p>
 <p class="arabaslik">
  Öğrendim ki...
 </p>
 <p class="metin">
  Öğrendim ki... affetmeyi öğrenmek denemeden olmuyor. Öğrendim ki... güveni geliştirmek yıllar alıyor, yıkmak bir dakika. Öğrendim ki... insanların başına ne geldiği değil, o durumda ne yaptıkları önemli. Öğrendim ki... sen tepkilerini kontrol edemezsen, tepkilerin hayatını kontrol ediyor. Öğrendim ki... karşılık vermek düşünmekten çok daha basit, zor olan sabırlı olmak.
 </p>
 <p class="metin">
  Gön: Serkan Aydemir
 </p>
 <p class="metin">
 </p>
 <p class="arabaslik">
  Ben koyunların zeki olanını severim!
 </p>
 <p class="metin">
  Tâci abi, Kurban bayramı arefesinde seyrettiğim bir haberde koyunların ne kadar zeki olduğu ve ölen arkadaşlarını en az 2 sene unutamadıkları anlatılıyordu. Farkında mısın abi, millet olarak siyasilerin yaptıklarını 6 ay gibi kısa sürede unutuveriyoruz.
 </p>
 <p class="metin">
  Gön: Hüdai Türk
 </p>
 <p class="metin">
  Cevab–ı Tâci: Sevgili kardeşim, buna tıp dilinde eskiden 'Tüüürkiyee'nin yaarısıı Merinooos!' deniyordu. Bahsettiğin hadiseyle bu da geride kaldı demektir. Başımızda koçlar oldukça bize de koyunluk ötesi meleme modülasyonu düşüyor. Ben eskiden de hep koyun gibi bi millet olmadığımıza inanmışımdır.
 </p>
 <p class="metin">
 </p>
 <p class="arabaslik">
  Devekuşunun vatanı neresi?
 </p>
 <p class="metin">
  Devekuşunun anavatanı Anadolu imiş. Şimdi anlaşıldı. Abiler milyonlarca yıl önce zaten burada yaşıyorlarmış. Millet olarak ne kuş ne de deve olamayan bu canlıya benzeyişimiz biraz garip değil mi? Kafamızı kuma gömerek sorunları aşabileceğimizi sanmak milli hasletimiz haline geldi.
 </p>
 <p class="metin">
 </p>
 <p class="arabaslik">
  Dalkavukluğun sağladığı çıkar, dürüstlüğün getirdiği faydayı aşıyorsa o ülke batar!
 </p>
 <p class="metin">
 </p>
 <p class="arabaslik">
  Dert babası Tâci
 </p>
 <p class="metin">
  Dertli: Tırsak abi, Romanya Devlet Başkanı İliyescu'nun Kral Stephan'ın kılıcını istemekte ısrarlı olmasından rahatsız oldum. Bi kere baştan kaptırmayacaklardı. Yanlış bilmiyorsam biz o kılıcı bir defileyle almamıştık, savaş gibi bi etkinlik felan yaşanmıştı diil mi! Abi bir düşünsene, bugün kılıcı kaptırsak iki gün sonra  Avrupa'dan biri gelip 'Bizim kralın takma dişleri de burda kalmış!' diye kapıya dayanacak. Al başına bissürü geyik.
 </p>
 <p class="metin">
  Gön: Mustafa Yiğiter
 </p>
 <p class="metin">
  Devası: Evladım zannediyorum senin derslerine çalışmak gibi daha önemli işlerin var, sana ne elalemin kılıcından, protez dişlerinden! Abilere, Bursa kılıç–kalkan ekibinden bi kılıç göndeririz, sen dert etme bunları.
 </p>
 <p class="metin">
 </p>
 <p class="arabaslik">
  POSTA:
 </p>
 <p class="metin">
  Şükrü Akkaya, Cüneyt Dokmen, Talha Çetinkaya, Yunus Boztürk, Doğan Kestel, Nesibe Ergün, Elif Acı, Ebru Işık, Mustafa Yiğiter, Salim Düzgün, Anet, Akbars Beğ, Süheyla Tosun, Tayfun Altuntop, Tayfun Ağır, Hüdai Türk, Yunus Boztürk, Ayşegül Salar, Ayşe Çifter, Halil Yüksel, Yahya Kürekçi, Hilmi Arıç, Serkan Aydemir.
 </p>
 <p class="metin">
 </p>
 <p class="arabaslik">
  'Buharlı' kafa ütüsü dönemi!
 </p>
 <p class="metin">
  İçişleri Bakanlığı'nın kaymakamlara vereceği, 'Dans, şarap içimi ve giyim–kuşam' eğitimi komik bulundu. Ahâli yeteri kadar güldü. Ama öyle gülüp–geçilecek bir hadise de değil aslında. Abilerin duvarlarında asılı takvim hâlâ 30'lu 40'lı yılları gösteriyor olmalı. Ne valsi, ne smokini. Daha 'baba' etkinlikler varken uğraşmaya değer mi böyle işlerle...
 </p>
 <p class="metin">
  Dansa yanaşmayan elenecekmiş. Mühim zevatın açıklamalarına göre kaymakam adayları, hangi yemeğin yanında hangi tür şarabın gideceğini öğrenecekmiş. Sırtına palto almaktan aciz 'adaylar', smokin almaya icbar edilecekmiş. Türkiye'de bin küsûr ilçe olduğu düşünüldüğünde smokinin ne kadar anlamlı bir tercih olduğu hemencecik ortaya çıkıyor. Hastalarının sağlık ocağı levhasını görünce iyileşeceğini, hele doktor elini sürdüğünde hepten şifayı bulacağını sanan Çemişgezek'in, Beytüşşebap'ın ve bilumum Anadolu kasabalarının 'sosyete' ahâlisi kaymakamlarını fötr şapka ve smokin içinde vals yaparken görünce ne kadar sevineceklerdir değil mi?
 </p>
 <p class="metin">
  Başbakanımızın gençliğinde 'gardrop Atatürkçülüğü' diyerek zehir zemberek eleştirilerde bulunduğu anlayışın yeniden ortaya çıkması çok garip aslında. Bu teklifi ileri süren yüksek bürokratlarımız smokin içinde bir vals yapsa da genç kaymakam adayları ile birlikte biz de bir görsek nasıl oluyormuş diye. Ben de tâcizane pek büyük bir merakla beklemekteyim. Haberlerde, 'kadın eli sıkmayan irticacı kaymakamlar'ın uygulamayı tetiklediği, buharlı içki kullanmayan bu taifeye zorla sarhoşluk ve akli muvazene bozukluğu veren, aile facialarına ve trafik canavarlığına neden olan sıvılardan (haberde şarap yazıyordu) verileceği belirtiliyordu.
 </p>
 <p class="metin">
  Kaymakamlara ne yapılmalı. Alın size bazı öneriler:
 </p>
 <p class="metin">
  – Hepsi günde beş vakit Türkçe ibadet etmeli, Türkçe hacca gitmeli ve derisini 'yetkili kuruma' erecekleri Türkçe kurban kesmeli. Kurban kesilirken, hayvan Ankara'ya doğru çevrilmeli.
 </p>
 <p class="metin">
  – Aslında vals çok ağır bir dans, kırtasiyeciliği hatırlatıyor. Her verilen emri uygulamak durumundaki kaymakamlar, kafa sallamanın 'şekil A'sı' sayılan heavy metalcilerin mezhebince gibi dans etmeli. Böylece kafa sallayarak ne kadar mûtî bir bürokrat olduklarını da cümle âleme gösterirler.
 </p>
 <p class="metin">
  – Kaymakamlar bölgelerindeki zıraat ve hayvancılığı geliştirmeli. Genleriyle oynanmış koyun ve dana taifesinin derilerinde büyüdükçe daha okunaklı hâle gelen, 'İnsan kardeş, derimi sakın yanlış yerlere vermeyesin meeö' yazısı yazdıracak bilimsel çalışmaları desteklemeli.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329162956/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/379/tirsaktaci/1.htm), [web.archive.org (arşiv bağlantısı)](http://web.archive.org/web/20020329162956/http://www.aksiyon.com.tr:80/2002/379/tirsaktaci/1.htm)
