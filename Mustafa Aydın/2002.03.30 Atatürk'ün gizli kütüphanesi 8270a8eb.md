# Atatürk’ün gizli kütüphanesi

*Mustafa Aydın 2002.03.30*

<div>
 <p>
  <font>
   7. Cumhurbaşkanı Kenan Evren ATV'de Murat Birsel'in konuğu oldu. Oldukça önemli bir konu bu fırsatla gündeme geldi. Atatürk'ün araştırmacılara açılmayan hatta varlığı bile reddedilen kendi çok özel kütüphanesiyle ilgili bir gerçek bu şekilde ortaya çıktı.
   <br/>
   <br/>
   21 Mart 2002 tarihli Sabah'ta Birsel, programı ve yayın sırasında geçen diyaloğu anlatıyordu:
   <br>
    <br>
     'Bu belgelere ulaşmanın yolu Türkiye Cumhuriyeti Cumhurbaşkanı olmak! Cumhurbaşkanı olduğunuzda, arzu ederseniz bu belgeler aracılığıyla Atatürk'ün çok özel dünyasında bir yolculuğa çıkabiliyorsunuz. Kenan Evren'e işte bu —gizli kalan—kitaplığı sordum... Ve böylece varlığı bir Cumhurbaşkanı tarafından teyit edildi, ayrıca Kenan Evren'in oradaki kitapları okuduğu da ortaya çıktı. 7. Cumhurbaşkanı Evren'in anlattıklarına göre Atatürk hemen hemen hiç bir belgeyi atmamış... Örneğin bir dönem —yarbayken—bir bayanla arkadaşlığı oluyor, Mustafa Kemal bunu kendine not şeklinde düşüyor. Belli ki detaylı... Kenan Evren 'Meyili var ama pek ileri gitmemişler' diye resmi ortaya koyuyor. Atatürk kendine gelen mektupları da arşivlemiş ve bu mektuplar arşivi de Çankaya'da. Kenan Evren anlatıyor...
     <br>
      <br>
       'Bir tanesi sınıf arkadaşından, çok samimi bir arkadaşından gelmiş. Öyle küfürlü bir mektup ki... 'Bana bak' diyor 'Sen şu şu iyiliği bana yapmıyorsun' diyor. Bunları bile saklamış, havale etmiş. Neden? Kendine güveni var. Yoksa yırtar atar. 'Bunlar kalsın' demiş arşivde, bir zaman gelir, bizden sonra gelenler okur.'
       <br>
        <br>
         Cumhurbaşkanı bunları böyle anlatırken, zaten heyecanlı bir konuda, tempoyu daha da yukarı çekiyor...
         <br/>
         <br/>
         —Bir tane de, tek bir nühsa olan bir kitabı var, onu söyleyemem.
         <br/>
         <br/>
         —Neden efendim, sır mı?
         <br/>
         <br/>
         —Sırdır.
         <br/>
         <br/>
         —Devlet sırrı mı?
         <br/>
         <br/>
         —Devlet sırrı değil de... Burada (ATV Haber Ana Haber, canlı yayın) bahsetmem doğru değil. Kötü bir şey değil.
         <br/>
         <br/>
         —Neyle ilgili?
         <br/>
         <br/>
         —Dini bir kitap. El yazması. Kenarına çıkmalar yapmış.
         <br/>
         <br/>
         ***
         <br/>
         <br/>
         Böyle bir bilinmeyen külliyat var, Çankaya Köşkü'nde... Neyi aradığınızı biliyorsanız, form doldurup, izin alıp özel kütüphanede, onları asla dışarı çıkarmadan okuyabiliyorsunuz. Bu kütüphanenin bir de gizli bölümü var ki... Cumhurbaşkanı olmadıkça okuyamıyorsunuz! Bu arada eski Türkçe okuyabilmekte büyük fayda var çünkü Atatürk'ün önemli notları —kendi kendiyle yazılı konuşmaları—eski Türkçe! Keşke Cumhurbaşkanı Ahmet Necdet Sezer bu külliyatı eski Türkçe olanlar dahil —bütün gizli dokümanlar dahil—günümüz Türkçesine çevirtse... Sonra da bu dokümanları araştırmacılara açsa... Ve Atatürk'ün düşünüp de —belki de —o zaman yapamadıkları ortaya çıksa... Türk milletine bundan daha güzel bir Cumhuriyet Bayramı hediyesi olabilir mi'
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 200 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21857), [web.archive.org (arşiv bağlantısı)](http://web.archive.org/web/20060524104256/http://www.aksiyon.com.tr:80/yazdir.php?id=21857)
