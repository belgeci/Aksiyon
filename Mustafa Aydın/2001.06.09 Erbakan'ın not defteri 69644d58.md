# Erbakan'ın not defteri

*Mustafa Aydın 2001.06.09*

<div>
 <img border="0" src="/web/20010817030943im_/http://www.aksiyon.com.tr/yazar/tirsaktaci.jpg"/>
 <p class="spot">
  — El—Aziz gazetesi internete taşınacak. Şevket başyazı yazsa iyi olacak.
 </p>
 <p class="metin">
 </p>
 <p class="metin">
  — 'Maç 90 dakka!' reklamına çıkılacak. Olmazsa, 'Tersil Yeşil Adam' reklamına çıkılacak.
 </p>
 <p class="metin">
  — Sabredilecek, panik yapılmayacak. Bakın Çevik Bir bile siyasete giremiyor. Yasağı mı var, n'ayır. Hele sayın Demirel tee, geçen ekim ayında girecekti. Demek ki olmayabiliyor. Hâle şükredilecek.
 </p>
 <p class="metin">
  — Yeni oluşuma yeni nesli kazanmak için Pokemon ve Digimonlar da davet edilecek. Gelmezlerse Teletubbie'lerle idare edilecek. 3 yıldır izliyorum da pek cevval arkadaşlar. Pek de neşeliler.
 </p>
 <p class="metin">
  — Mihraklarla iyi geçinilecek. Bi daha parti kapattırmaca yok. Elime, dilime ve yine dilime sahip olacağım muhterem.
 </p>
 <p class="metin">
  — Mihraklar üzülmeyecek.
 </p>
 <p class="metin">
  — Bi daha Libya'ya falan gitmek yok. Hep biz mi gidicez, geçen gün aradım, 'Bu kez illa da sen geleceksin!' dedim. 'Hele sen bi partiyi kur da...!' dedi.
 </p>
 <p class="metin">
 </p>
 <p class="arabaslik">
  Demek ki neymiş!
 </p>
 <p class="metin">
  Mezar taşında spot, başlık olmaz. Manşet zaten sensin! Alt yazı ise son küllenme tarihin! Onun için çok fazla tırmalama Tâci efendi.
 </p>
 <p class="metin">
 </p>
 <p class="arabaslik">
  Türk milleti zekidir!
 </p>
 <p class="metin">
  Geçen hafta ilginç bir hırsızlık hikayesi yaşanmış. Olay şöyle; Hırsızımız biçercilerin ekin biçmek için bulundukları yere gider bir döver biçer kiralamak ister. Döver biçeri alır işte buğdayı biçilecek tarla der. Bir tarla gösterir. Biçerciye de ben gidip kamyon alıp geleceğim sen ben gelene kadar biç der. Biçerci tarlaya girer başlar biçmeye. Bizim hırsız hemen nakliyecilik yapan bir şikete kendisine kamyon lazım olduğunu söyler. Ona bir kamyon kiralanır. Kamyon şoförüne benim tarla şurada şuanda buğday biçiliyor sen yükle şuradaki benzinliğe gel ben kardeşimi alıp geleyim der. Kamyoncu tarif edilen tarlaya gittiğinde biçer tarlayı biçmiştir. Kamyona yüklerler ve buluşacakları benzinliğe giderler. Her şey yolundadır. Endişeye mahal yoktur. Ancak bir terslik olur ay akşamdan doğar. Biçilen tarlanın yanında bulunan komşu tarlalardan birinin sahibi tarla sahibini tarlada göremeyince komşusunu bir arayıp sitemde bulunmak ister "Ya komşu hani ekinleri beraber biçtirecektik ne bu acele ekinler tam olmadan biçtiriyorsun" der. Tarla sahibi şoka uğrar arkasından kendine gelir asker polis derken başkasının tarlasından buğdayı kaçırmaya çalışan adam yakalanır. Şimdilerde orada neler değişti diye soracak olursanız; herkes tarlasında bahçesinde taban fiyatı düşük açıklanan buğdayını uyanıklara kaptırmamak için nöbet bekliyor.
 </p>
 <p class="metin">
 </p>
 <p class="arabaslik">
  Güneydoğu'dan mektup var
 </p>
 <p class="metin">
  'Sayın Tâci, Kürtçe meselesine temasın iyi oldu. Ancak Dicle Üniversitesi Tıp Fakültesi Güneydoğu'daki hastaların uğrak yeri. İnsan oraya gittiğinde mutlaka samimiyetle ilgilenecek bir kaç kişi bulur. Orada Kürtçe bilen çok sayıda doktor var. Ve insanlarla iyi niyetle ilgilenirler. Neyse fazla bilgi vermeyeyim. Ne olur ne olmaz! Bakmışsın, sırf Kürt olduğu için ve Kürtçe biliyor diye doktorlarımız "PKK"lı yaftasıyla infaza uğrarlar. Dicle Üniversitesi Rektörü, eşi Mardin'li kendisi de Cizre'li olunca YÖK Başkanı Gürüz tarafından bölücü ilan edilmedi mi? Hadi, iyi tırsmalar!
 </p>
 <p class="metin">
  Abdullah S./Şanlıurfa
 </p>
 <p class="metin">
 </p>
 <p class="arabaslik">
  Mesih değilmiş
 </p>
 <p class="metin">
  Ketrin yenge açıkladı; Tobyaszâde Kemal Derviş Bey, Mesih değilmiş! Koskoca medyanın first leydisi yalan mı söyleyecek! Öğrendik de rahatladık. Zaten, aksi olsaydı Mezarcı abiyi üzmüş olurlardı ki, yapmadılar. Neyse, gerçek Mesih'i beklemeye devam!
 </p>
 <p class="metin">
 </p>
 <p class="arabaslik">
  POSTA: Seher Arslan, Mustafa Tezcan, Sedat Dalda, Erk Akbars, Serkan Küçük (Almanya), Alp Ekin, Fatma Kalyoncu, Mustafa Tezcan, Bülent Cantimur, Reyhan Sert, Neslihan Yıldırım.
 </p>
 <p class="metin">
 </p>
 <p class="arabaslik">
  Tüm maskeler düşecek!
 </p>
 <p class="metin">
  www.komplo.com sitesi faaliyette. Birinci sınıf bir anlayış ve teknik donanımla 'bismillah' diyen genç ekibin amacı, siteyi bir okul haline getirmek. Sloganları ise 'Tüm maskeler bir bir düşecek'. Hani tanıdığım için söylemiş olmayayım ama (!) hepsi de makul ve mantıklı çocuklar ve sizin de katkınızı bekliyorlar.
 </p>
 <p class="metin">
 </p>
 <p class="arabaslik">
  Bir hortum uğruna Ya Rab, ne ocaklar sönüyor!
 </p>
 <p class="metin">
 </p>
 <p class="arabaslik">
  Ne bekleniyor?
 </p>
 <p class="metin">
  Dolar 100 bin lira oynadı diye Devlet Bakanı Yüksel Yalova'nın kellesini yiyenler, doları 680 bin liradan 1 milyon 300 bin liraya çıkardılar ama nedense istifa etmediler. Yok, Anayasa kitabını attı, yak canımı sıktı deyip, memleketi bir günde batıranlar yerinde dururken sadece Yalova'nın gitmesi uymaz. Bana sorarsanız,  Yalova'yı Vakıf Gureba'nın âhı tuttu. İnşaallah, kendi kendine dersini çıkartmıştır. Çünkü, bundan sonraki IMF hükümetlerinde bir daha bakan olması pek mümkün değil.
 </p>
 <p class="metin">
 </p>
 <p class="arabaslik">
  Computer duası
 </p>
 <p class="metin">
  Haydi bismillah...
 </p>
 <p class="metin">
  Crash etmez inşaallah...
 </p>
 <p class="metin">
  Valla çalışıyor maşaallah...
 </p>
 <p class="metin">
  Ulan olmadı fe süphanallah!
 </p>
 <p class="metin">
  At pencereden haydi yallah.                  Gön: Alp Ekin
 </p>
 <p class="metin">
 </p>
 <p class="arabaslik">
  'Anneme banka hortumladığımı söylemeyin,
 </p>
 <p class="metin">
  o benim reklamcı olduğumu sanıyor!'
 </p>
 <p class="metin">
 </p>
 <p class="arabaslik">
  Reis Bey'e Tâcizâne
 </p>
 <p class="metin">
  Diyanet İşleri Başkanı, 'Peygamber yemekten sonra elini toprağa sürerek temizliyordu, biz de mi öyle yapalım? Sabun kullanmayacak mıyız? Hz. Peygamber dişlerini misvak ile temizledi diye sünnete uymak için ille de misvak çubuğunu mu kullanacağız? Diş fırçası veya diş macunu kullanmayacak mıyız? Hz. Peygamber uzun entari giyiyordu diye biz de aynı tarz elbise mi giyeceğiz? Elbette değil.' demiş.
 </p>
 <p class="metin">
  Önce toprak meselesi. Hiç uzatmaya gerek yok. Yağlı malzemeleri çözen son teknoloji ürünü deterjanlar çıkmadan önce acaba tamirciler, yağla—pasla uğraşanlar, kamyoncular ellerine bulaşan yağı nasıl çözüyordu sanıyorsunuz. El sabununun karikatür kaldığı yerde alnının teri avucunun içine düşmüş bu insanlar için toprak 'çözücü' olmuştur 'temizleyici' değil. Sonra askerliğini piyade, komando vs olarak yapıp da arazide günlerce kalarak tatbikat yapmış asker bilir. Birbirinden pratik yemek tencerelerindeki yağ temiz bir toprakla ovalanarak çıkarılır ve ondan sonra su ile temizleme yoluna gidilir. Pırıl pırıl da olur. Sayın reisin askerlik yaptığı dönemde herhalde daha makul ve bilinen bir şeymiştir. Toprağa hakaret etmeyi de anlamak mümkün değil. Bugün özellikle sedef başta olmak üzere cilt problemi olanlar, en azından saçları için kil kullananlar tecrübe etmişlerdir ki Cenab—ı Hak erbabının bildiği topraklara nice hikmetler halketmiştir. Reis bey, toprak deyince yol kenarındaki çamurları zihinlere ilka ediyor.
 </p>
 <p class="metin">
  Zerre kadar mantık örgüleri kalmamış ve arka bahçelerin andelibi olmuş insanlar en yüksek noktalara gelebiliyorlarsa yazık bu millete.
 </p>
 <p class="metin">
 </p>
 <p class="arabaslik">
  İlahiyatçı mı müsteşrik mi?
 </p>
 <p class="metin">
  Ethem Ruhi Fığlalı, Zekeriya Beyaz, Osman Gürbüz ve Çıplak Uyarıcı... Bu isimler bizi kibar kibar şaşırtan, şoke eden güzel abiler. Ve aklımıza, 'İlahiyatçılar dindar olmak zorunda mı?' sorularının takılmasına neden olan güzel insanlar.
 </p>
 <p class="metin">
  Şaşkınlık katsayımız biteviye yükseltilmektedir. Tabii, sürekli uyarı sonucu aşırı şaşırma durumu bir şaşkalozluk sendromuna da yolaçma potansiyelini barındırmaktadır. İlk mini etekli ve başı açık Din İşleri Yüksek Kurulu üyesi bir hanım akademisyenin Kur'an okunurken başını örtmemesi 'müttiş bi çıkış, aha da reform' gibi nazik ifadelerle kamuoyuna arzedilmişti. Üsluptan duyulan memnuniyet yüzlerden okunmaktadır.
 </p>
 <p class="metin">
  Gazete kesikleri her gün çoğalmakta, skandal ifade ve olayların başında da illa bir 'titr' bulunmaktadır. Kur'an Dersi'nin hürmetine hakareti bir 'ilahiyatçı' rahat rahat yapabilmektedir. Son tahlilde anlaşılmaktadır ki ilahiyatçılarla bu milletin epey işi bulunmaktadır.
 </p>
 <p class="metin">
  Mesela, geçen Ramazan'da Süleyman Ateş Hocamız, Milliyet'te, 'Yemek yemeyle oruç bozmanın 60+1 günlük keffareti gerektirmediğini' yazmıştı da kafa kağıdımızı değiştirmiştik. Ya da 'Sünnette olsa da Kur'an'da yok ki güzel kardeşim!' diyen üryan abimiz, Kur'an'da açık açık geçmekte olan 'Faktaû' ifadesini, 'Kataa kelimesi çizmek anlamına da gelir. Hafif kan akacak şekilde çizmek yetebilir' sözleriyle Ayşe Özgün hanımın programında izah edebiliyordu. Ya da pespaye bir bulvar gazetesinde yazmaktan sıkılmayan bir başka kıymetli dekanımız ise, günlük yazılarında gayet ciddi işlerle uğraşıyor, 'Bir dul ile cinsel ilişkiye girsem günah mı işlemiş olurum, yoksa sevap mı?' gibi derin ve felsefi sorulara ariz—amik cevaplar vermekte, okuyucularını sıhhi olduğu, sürekli bakımının yapıldığı, devlete de vergisini vermekte olan 'evlere' açık açık yöneltebilmektedir. Burada hayanın imandan olduğu gerçeğini ilme'l—yakin görebilmekteyiz.
 </p>
 <p class="metin">
  Son dönemde Reyting Hamdi'leşen, her konuda Gazman olarak çözümler sunan, biz garibanları şapır şapır şamarlayabilen sonradan olma dekanlar ve öğretim görevlilerimiz gerçekten kâinatta hakikat başlığı altında isim ve sıfatlarının tecellilerini yudumladığımız Zât—ı Zül'celâl'in emir ve nehiylerini 'hakkı hak bilip hakka ittiba, bâtılı da bâtıl bilip bâtıldan çekinmek ve çekindirmek' için mi öğrenmekte ve öğretmektedir. Var mıdır böyle bir şeyi gören? Kimi reyting ve kitap satışları peşinde, kimi medya maydonozu olup mihrakların gözüne girme yolunda, kimi de...
 </p>
 <p class="metin">
  Müsteşrikler hiç olmazsa biraz daha mı insaflıydı ne!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010817030943/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/340/tirsaktaci/1.htm), [web.archive.org (arşiv bağlantısı)](http://web.archive.org/web/20010817030943/http://www.aksiyon.com.tr:80/2001/340/tirsaktaci/1.htm)
