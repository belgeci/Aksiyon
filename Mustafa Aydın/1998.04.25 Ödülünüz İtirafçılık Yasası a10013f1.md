# Ödülünüz İtirafçılık Yasası

*Mustafa Aydın 1998.04.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Ben onun affedilmesini değil, idam edilmesini istiyorum. Pırıl pırıl kardeşimi kaybettim. Bağrım yanıyor. Vicdanımız affetmiyor.
  </font>
 </div>
 <div id="newsText">
  <font class="detail-text">
   Evet affetmek büyüklük ama benim kardeşimin günahı neydi?" diye haykırıyor kendine has üslubuyla ağabey Sabancı.
   <br/>
   <br/>
   Türkiye'de uygulanmaya başlandığından bu yana çok tartışılan Pişmanlık Yasası, Özdemir Sabancı'nın katili Mustafa Duyar'ın affedilmek istenmesi ve yıllarca devlete kurşun atıp 33 eri acımasızca katlettiği bilinen Şemdin Sakık'ın Türkiye'ye getirilmesi ile birlikte yeniden gündeme geliyor. İtirafçılık Yasası olarak da ifade edilen bu kanunun süresinin uzatılmasına ilişkin hazırlanan yasa tasarısı önümüzdeki günlerde Meclis'te görüşülecek.
   <br/>
   <br/>
   Kanun amacını aştı
   <br/>
   <br/>
   Türkiye'de İtirafçılık Kanunu ilk defa 12 Eylül ihtilalinden sonra uygulanmaya başlandı. Yasanın hazırlanmasına önayak olanlardan emekli Hakim Faik Tarımcıoğlu, yasanın o dönemin şartları gereği aslında pişmanlık yasası olarak hazırlandığını söylüyor: "O zaman yüzlerce örgüt çok güçlü bir şekilde ülkeyi büyük sıkıntılara sokuyordu. Yüzlerce genç bu zincirin içerisinde hapsedilmiş bir şekilde büyük eylemlere alet oluyorlardı. Bu gençleri örgütlerin pençesinden kurtarmak, örgütleri çökertmek için bir pişmanlık yasası kaçınılmazdı."
   <br/>
   <br/>
   Emekli olduktan sonra bir dönem de milletvekilliği yapan Faik Tarımcıoğlu yasanın daha sonra itirafçılık kurumuna dönüştürülerek yanlış uygulamalar yapıldığına dikkat çekiyor: "Benim aklımdan geçmeyen şeyler metne ilave edilmiş: Cerrahi müdahale, yeni kimlik gibi. Bu tür imkanlar insanları itirafa götürür. Pişmanlık başka şey, itiraf başka şeydir. Birileri çıktı, intikam alabilmek için gözlerine kestirdikleri ya da haraç alamadıkları kişileri şantaj amacıyla suçladılar."
   <br/>
   <br/>
   İtirafçılar "Alikıran başkesen" oldu
   <br/>
   <br/>
   İstanbul Emniyet Müdürlüğü Mali Şube eski Müdürü Salih Güngör bu yasanın süresinin şimdiye kadar üç kere uzatıldığını ve bir çok kişinin yasadan yararlandırıldığını belirtirken şimdiye kadar hiç bir fayda sağlamadığını ifade ediyor: "Yasadan faydalananlar koruma altına alınacak, iş bulunacak, estetik ameliyat yaptırılacak deniyor. Şimdiye kadar kaç itirafçıya bunlar yapılmış. Bir kere kanunun uygulamasında ciddiyet yok, daha çok zararlı oluyor. İtirafçı olanların çoğu kirli işlerde kullanılıyor. Ya da kimse sahip çıkmadığı için hem kendini korumak hem de para kazanmak için eline silahı alıp karanlık işler yapıyorlar."
   <br/>
   <br/>
   İtirafçılık Yasasının uygulanış biçiminin son derece yanlış olduğunu vurgulayan Faik Tarımcıoğlu "İtirafçının bütün söyledikleri doğru kabul ediliyor. Zaten işleri başından aşkın olan mahkemeler itham edilen insanlarla boşyere uğraştılar. İtirafçılar şikayet edeceklerini söyleyerek bir çok kişiden şantaj yoluyla para almaya başladılar. Nitekim PKK'nın bir sürü itirafçısı 'Alikıran başkesen' oldu. Uyuşturucu işine bulaştılar. Bu itirafçılardan bazıları yurtdışına kaçtı. Kalanların bazıları devlet himayesinde suç işleme imtiyazı elde etmiş gibi hareket etti. Bunlar daha önce suç işlemiş, suç tekniklerine hakim, bomba kullanmayı, pusuya yatmasını, adam kaçırmasını iyi biliyorlar. Polis tarafından tanınıp biliniyorlar. PKK itirafçılarının çoğu, Doğu'da uyuşturucu ve haraç işi yapıyor. İtirafçılık aşiret kavgalarında bile kullanıldı. Pişmanlık kanunu bu haliyle tekrar çıkarılırsa daha büyük zararlara yol açacaktır. Yargıtay da artık itirafçıların salt ifadeleriyle yapılan takibatlara sıcak bakmıyor" diyor.
   <br/>
   <br/>
   İtirafçıların bir çoğu daha sonra uyuşturucu trafiğine katılıyor, kimi çek senet mafyasında kullanılıyor. Kiralık katillik, adam yaralama, tehdit gibi işlerin başaktörleri de yine itirafçılar. Diyarbakır Devlet Güvenlik Mahkemesi'nde görülen Yüksekova çetesi davasında daha önce itirafçı olan Kahraman Bilgiç'in çete tarafından nasıl kullanıldığı resmi kayıtlara bile geçti.
   <br/>
   <br/>
   Prof. Dr. Erol Cihan da itirafçılık ve af kanunu gibi yasaların son derece dikkatle uygulanması gerektiğini belirtiyor ve "Bunu yaparken suç işleyenin cezası karşılıksız kalıyorsa o takdirde devlete, özellikle adalete güven sarsılır. Suçta ve cezada kanunilik devletin temelidir, suç ve ceza dengesine aykırı hareketler tersine teper. Bu iki ucu keskin bir bıçağa benzer" diye konuşuyor.
   <br/>
   <br/>
   Duyar neden affedilmek isteniyor?
   <br/>
   <br/>
   Özdemir Sabancı, Haluk Göngün ve Nilgün Hasefe'nin katili DHKPC üyesi Mustafa Duyar'ın teslim olduktan sonra hemen affedilmesi gündeme geldi. İtirafçılık Yasası yürürlükte olmamasına rağmen mahkeme Duyar'ın 3419 sayılı İtirafçılık Yasasından yararlanıp yararlanamayacağı hakkında bilgi istedi. Emniyet Genel Müdürülüğü'nün mahkemeye gönderdiği yazıda  önemli itiraf ve yardımlarda bulunduğundan bahisle "adı geçen şahsın anılan kanun hükümlerinden faydalanmasının Bakanlığımızca uygun olacağı kanaatine varılmıştır" şeklinde cevap verildi.
   <br/>
   <br/>
   Bunun üzerine Erzincan Milletvekili Naci Terzi, İçişleri Bakanı tarafından cevaplandırılması istemiyle bir soru önergesi vererek İtirafçılık Yasasının yürürlükte olmamasına rağmen Duyar'ın bu yasadan nasıl faydalandırılacağını ve ne gibi itiraflarda bulunduğunu sordu. İçişleri Bakanı Murat Başeskioğlu bu soruya "Belirli sürelerle yürürlüğe konan ve kaldırılan 3419 sayılı kanunun birinci maddesidir. Bu yasanın 3. maddesi sürekli yürürlüktedir. Yasanın 3. maddesi gereğince mahkeme ve bakanlığın bu işlemleri yapma yükümlülüğü yerine getirilmektedir" şeklinde cevap verdi.
   <br/>
   <br/>
   Özdemir Sabancı'nın oğlu Demir Sabancı, Duyar'ın Pişmanlık Yasasından faydalandırılması için yapılan girişimleri eleştiriyor. Demir Sabancı'nın avukatı tarafından yapılan açıklamada  3419 sayılı yasanın yürürlükte olmadığı belirtiliyor. "3419 sayılı kanun gibi, olağanüstü dönemlere ait bir kısım kanunlarda geçici yürürlük uygulaması benimsenmiştir. Bu hallerde kanun metin olarak vardır, ancak uygulaması yeni bir kanun metnine bağlıdır. Dolayısı ile yürürlükte olmayan bir kanunun herhangi bir maddesinin uygulama kabiliyetinin bulunduğunu kabul etmek hukuk dışı bir beyandır" deniyor. Ayrıca Duyar'ın itiraflarının da abartıldığı ifade ediliyor.
   <br/>
   <br/>
   Yeni itirafçılara mesaj var
   <br/>
   <br/>
   Bütün bu açıklamalar gözönüne alındığında Mustafa Duyar'ın yasadan faydalandırılması için aşırı bir gayret gösterildiği göze çarpıyor. Bu konuda görüşlerine başvurduğumuz yetkililer bunun sebebini "Duyar'a teslim olmadan önce affedilmesi için söz verilmiş olabileceği" şeklinde açıklıyorlar. Ayrıca Duyar affedilerek "biz Sabancıyı öldüren adamı bile affederiz" şeklinde PKK'dan gelecek yeni itirafçılara mesaj verilmek istendiği söyleniyor.
   <br/>
   <br/>
   Gazeteci Avni Özgürel 30 Aralık 1997 tarihli, "Duyar'ın mesajı adresine ulaştı" başlığını taşıyan yazısında bu çabaya dikkat çekiyor: "Duyar'ın girişiminin adresine ulaştığı çok açık. Birilerinin ellerinin ayaklarına dolaştığı da anlaşılıyor. Nitekim panikten, olayın mağduru Sabancı ailesinin göstereceği tepki dahi göze alınarak, hazırlanmış; ama Parlamento'da görüşülmemiş bir tasarıya dayanarak Mustafa Duyar'a itirafçı statüsü kazandırılmaya çalışılıyor. DGM'nin sanık tarafından yapılmış bir başvuru olmadığı halde "ne yapalım" diye emniyete sorması, Emniyet Genel Müdürü Necati Bilican'ın karşı çıkması üzerine bu kez İçişleri Bakanlığı Müsteşar Muavini'nin 'uygundur' icazetini imzalaması bunun işareti."
   <br/>
   <br/>
   Şemdin Sakık da "pişman"
   <br/>
   <br/>
   Mustafa Duyar'ın itirafçılık yasasından yararlanıp yararlanamayacağı tartışılırken şimdi de başımıza 33 erin öldürülmesi emrini verdiği söylenen Şemdin Sakık'ın affedilip affedilemeyeceği çıktı. Adalet Bakanı Oltan Sungurlu, Sakık'ın pişmanlık yasasından yararlanıp yararlanamayacağı konusunda şunları söylüyor: "İtirafçılık yasasının asıl istifade maddesi yürürlükte değil. Meclise sevk edilen kanunla bu istifade imkanı gelirse prensipte Şemdin Sakık da bundan istifade eder. Ancak böyle kanunlar kamuoyunda büyük tepki topluyor. Ama diyelim ki Şemdin Sakık'ın itiraflarından dolayı PKK çökertiliyor. Hangisini tercih edersiniz?" Aynı soruyu Başbakan Mesut Yılmaz "İtirafçılık Yasasını çeteler için çıkarmayı düşündük, maalesef çıkaramadık. Terör suçluları için af söz konusu değildir" şeklinde cevaplıyor.
   <br/>
   <br/>
   Devletin af yetkisi
   <br/>
   <br/>
   Devletin şahıslara karşı işlenen suçları affetmesi mağdurları çileden çıkarıyor. Sabancı'nın feryadı da bunun için. "Bu katil devleti değil benim can kardeşimi öldürdü, devlet nasıl affeder?" diyor haklı olarak. Şemdin Sakık'ın ölüm emri verdiği erlerin aileleri de "Asıl mağdurlar olarak biz o katilin idam edilmesini istiyoruz" diyorlar.
   <br/>
   <br/>
   Yargıtay Birinci Ağır Ceza Dairesi Başkanı Türkan Güven "Bana göre af başka bir suç işlemeye teşvikten başka birşey değil" diyor. Yeniyüzyıl Gazetesi Yazarı Gülay Göktürk, Duyar'ın affedilmesiyle ilgili olarak "Nasıl oluyor da yakınlarını kaybeden bu üç aile dururken, devlet katili affetme hakkını kendinde buluyor?" diye soruyor. Liberal Düşünce topluluğundan Serdar Aktan ise mevcut adalet anlayışı içinde "devletmağdursuçlu" üçgeninde, mağdurla suçlu arasındaki ilişkinin koparılmasından ve devletin mağduru bir yana itip suçluyu tek başına muhatap almasından yakınıyor ve böylece mağdurun "öc alma hakkının" güme gidişinden dert yanıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2023D7B935FCFD5B16347EAFC800E5EE?newsId=3671), [web.archive.org (arşiv bağlantısı)](http://web.archive.org/web/20140112112639/http://www.aksiyon.com.tr:80/aksiyon/newsDetail_getNewsById.action;jsessionid=2023D7B935FCFD5B16347EAFC800E5EE?newsId=3671)
