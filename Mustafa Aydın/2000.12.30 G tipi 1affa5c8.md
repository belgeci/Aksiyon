# G tipi

*Mustafa Aydın 2000.12.30*

<div>
 <img border="0" src="/web/20020415171538im_/http://www.aksiyon.com.tr/yazar/tirsaktaci.jpg"/>
 <p class="spot">
  "Başörtüsü, Vural Savaş'ın gözünde, laik cumhuriyeti yıkmak için bir silâh...
 </p>
 <p class="metin">
 </p>
 <p class="metin">
  İç düşman kavramını ve başörtüsü tehdidini öylesine mübalağa ettiler ki, yüzlerce kız üniversiteden ayrılmak zorunda kaldı. Çok sayıda asker YAŞ kararlarıyla emekliye sevkedildi. Elimde bir belge var: "Adı : Suat Soyadı: Sivari
 </p>
 <p class="metin">
  Yüksek Askeri Şurâ'nın 16 Haziran 1998 günlü ve 1 numaralı kararı uyarınca, disiplinsizlik sebebiyle, Türk Silâhlı Kuvvetleri ile ilişkisi kesilmiştir. Suat Sivari hakkındaki kanaat raporu:
 </p>
 <p class="metin">
  a) Resimli belgelerden, evlenme cüzdanında eşinin türbanlı fotoğrafı bulunduğu,
 </p>
 <p class="metin">
  b) Eşi tesettürlü olduğu, kendisinin sivil giyiminde, herhangi bir dini akımın simge niteliğini taşıyan unsurun görülmediği,
 </p>
 <p class="metin">
  c) İrticai örgütler, çeşitli dini akımlar, benzeri oluşumlarla temas ve irtibatına dair bir emare olmadığı,
 </p>
 <p class="metin">
  d) Bu konudaki yayınları takip etmediği,
 </p>
 <p class="metin">
  e) Ev toplantıları ve benzeri dini toplantılara katılmadığı."
 </p>
 <p class="metin">
  Yukarıda yayınladığım belgeden de anlaşılacağı üzere, Suat Sivari, irticai örgüt veya dini oluşumlarla temas halinde değil, dini yayınları da takip etmiyor. Kendi faaliyetleri dolayısıyla değil, sırf eşinin başı örtülü olduğu için ordudan atılıyor. Türkiye ürkek ve iradesiz politikacılar yüzünden ne hale geldi. Başörtü takanlar artık kendilerine değil, eşlerine de zarar veriyor." (Nazlı Ilıcak, Y.Şafak, 16.12.2000)
 </p>
 <p class="metin">
 </p>
 <p class="arabaslik">
  Zeko
 </p>
 <p class="metin">
  sorunsalı
 </p>
 <p class="metin">
  Zeko ve Nuriş abinin yeni gündemi olayı damardan çözüyor. İslam'da o var, bu az var, bundan ecük var ama daha çok yok gibi ilmi geyiklerin sonu herhalde: "İslam'da iman var mı ya da Allah sorunsalı"na kadar gidecek. Öyle ya dekanlıkları Gürüz'den menkul Zeko ile Nuriş için dur yok, durak yok.
 </p>
 <p class="metin">
 </p>
 <p class="arabaslik">
  L â f  i ş t e !
 </p>
 <p class="metin">
  Adamın biri bir gün kendi bankasını soyuyormuş, birisi demiş ki, "Kardeş zannımca sen sanki kendi kendine kendi bankanı soyuyorsun, iyi de peki n'olucek bu memleketin halısı kilimi?" demiş, adam da "Ya yutarsa!" demiş! Gön: 155 Hasan
 </p>
 <p class="metin">
 </p>
 <p class="arabaslik">
  POSTA: Ahmet Ateş, İsmail Küçük, Sedat Dalda, Çetin Erdoğan, Meryem Özçelik, Mustafa Çalışkan, Mustafa Tezcan, Reyhan Sert, Sedat D., Kemal Budak, Mücella M. Aydın, Yahya Güngör, Adnan Savaş, Mustafa Yiğiter, Fazilet Kocabaş.
 </p>
 <p class="metin">
 </p>
 <p class="arabaslik">
  Atalar sözü
 </p>
 <p class="metin">
  Çimdin mi kel kız/— Tarandım bile!
 </p>
 <p class="metin">
  Deliyi düğüne çağırmışlar, "Yav, bura bizim evden ırahat!" demiş.
 </p>
 <p class="metin">
  Fakire, fakirlik nasıl demişler: "Fakirlik kırk gün, sonra alışılıyor" demiş.
 </p>
 <p class="metin">
  Gevezeyi cehenneme atmışlar, "Odun yaş" diye bağırmış.
 </p>
 <p class="metin">
  Kızlar nişanlı iken, "Değmen bana turnayım", evlenince "Kanadı kırık kargayım" dermiş.
 </p>
 <p class="metin">
  (Atalar Sözü Yerde Kalmaz, Sivas'ta Sözlü Gelenek. Müjgan Üçer, 1998"
 </p>
 <p class="metin">
 </p>
 <p class="arabaslik">
  Olur mu olur!
 </p>
 <p class="metin">
  Evliya Çelebi'den bir alıntı yapmıştık ve onun zamanında Kapalıçarşı'dan bir maymun kaçsa Urfa'ya kadar yere inmeden gidebilecek kadar Anadolu'nun ormanlık olduğunu öğrenmiştik. Geçen gün konuşurken aklımıza geldi de, çok değil beş—10 yıl sonra Çarli'nin biri Urfa'ya kadar yere inmeden beton binaları höpleye—höpleye gidebilir!
 </p>
 <p class="metin">
 </p>
 <p class="arabaslik">
  Uyuduk mu?
 </p>
 <p class="metin">
  Sahi, geçen sene Osmanlının 700. yılı kutlanacaktı. Deprem bahane edilerek kutlamalar bu yıla ertelenmişti. Bu sene de sona ermek üzere. Ne oldu Osmanlı kutlamalarına aceba? (Uyutulduk mu?)
 </p>
 <p class="metin">
 </p>
 <p class="arabaslik">
  SOYGUN NOSYONU!
 </p>
 <p class="metin">
  Bankaların yurtdışından buldukları kredilere, devlet garantisi getirilmiş. Karara göre, bankalar yurtdışındaki bankalardan yüksek miktarlarda kredi alacaklar ve bunlara da Hazine garanti verecek. Krediler ödenemediği zaman Hazine ödeyecek. (Yani gariban kardeşim, senden benden bahsediyor. Şu hazine var ya abilerin dedesinden kalmış define sandığı değil, senden benden zoraki alınan vergilerle dolduruluyor. Ama onlar hazine—i hassa sanıyorlar.)
 </p>
 <p class="metin">
 </p>
 <p class="arabaslik">
  Anayasa maddeleri
 </p>
 <p class="metin">
 </p>
 <p class="metin">
  Madde—1: Burası Türkiye!
 </p>
 <p class="metin">
  Madde—2: Ne ka ekmek, o ka köfte!
 </p>
 <p class="metin">
  Madde—3: İş bilenin, köşe dönebilenin!
 </p>
 <p class="metin">
  Madde—4: Dayın varsa yaslan,
 </p>
 <p class="metin">
  Kimsen yoksa yaylan!
 </p>
 <p class="metin">
  Madde—5: Bugün git!
 </p>
 <p class="metin">
  Madde—6: Yarın artık bugündür!
 </p>
 <p class="metin">
  Ya sev...
 </p>
 <p class="metin">
  MHP'nin skandal ( Mersin) m.vekili Ali Güngör için slogan tashihi: "Ya söv, ya terket!" (Sabah'çı Zafer Mutlu'ya şöyle—böyle sözler söylemişti ya!)
 </p>
 <p class="metin">
 </p>
 <p class="arabaslik">
  "Hükümetin maliye politikası: OLMAYANA "VERGİ" YÖNTEMİ!
 </p>
 <p class="metin">
 </p>
 <p class="arabaslik">
  Karpuzcunun sonsözü!
 </p>
 <p class="metin">
  Bir kaç sene önce Bagdat caddesinde yürüyorum. Mevsimlerden yaz. Etraf cıvıl cıvıl. Kaldırımlar insanlarla dolu ve ma'lum trafik de oldukça yoğun. Tam Göztepe ışıklara gelmiştim ki bir ekip otosunun megafonundan canhıraş bağırtısını duydum. "Pihhh..aaaaa, kamyonet bekleme yapma devam et kamyoneeet.. pihhhhh...aaa"
 </p>
 <p class="metin">
  O trafikte polisin bu uyarısı normaldi tabii ki. Ama aynı metalik sesle gelen cevap şuydu. "Pihhh.. Tamam abi gidiyom" Cevap veren karpuz kamyonuydu ve o da aynı ekip otosu gibi megafonundan cevap vermeyi tercih etmişti.
 </p>
 <p class="metin">
  Ben bu dumurla ne olduğunu anlamaya çalışırken esas dumur darbesi bünyeye indi. Megafonunun hâlâ açık olduğunu unutan karpuzcunun su sesiyle cadde inledi: ".......... lavuğu, iki dakka beklese olmaz sanki, yawoshaklar!"
 </p>
 <p class="metin">
  Gön: Sedat D.
 </p>
 <p class="metin">
 </p>
 <p class="arabaslik">
  İsrail'in gözlem uydusu
 </p>
 <p class="metin">
  İsrail, dünyanın her noktasından fotoğraf alabilecek gözlem uydularından ilkini fırlatmış. Yerdeki "uyduları" yetmez gibi havada da uydu peşinde abiler. Sibirya'dan fırlatılan Eros—1 adlı 250 kilo ağırlığındaki uydu, 100 milyon dolara mal olmuş. İsrail 2 yıl önce yine Sibirya'dan Ofek—4 adlı uyduyu fırlatmış, Ancak İran, Irak ve Suriye üzerinde casusluk yapacağı iddia edilen uydu kalkışından sonra düşmüşmüş. Eros—1'in, harita, kent gelişimi ve balıkçılık gibi ticari amaçlarla kullanılacağı belirtiliyormuş! Önemsiz bir ayrıntı: İsrail'in Haaretz gazetesi, Savunma Bakanlığı'nın da uydunun "müşterisi" olacağını yazmış.
 </p>
 <p class="metin">
 </p>
 <p class="arabaslik">
  Öldüren tâciyologlar
 </p>
 <p class="metin">
  — Ne yontulmaz adammışsın yau!
 </p>
 <p class="metin">
  — Yani, elmas gibiyim dedin di mi, saol, opiim abim.
 </p>
 <p class="metin">
  — Diil. Hani len o tesbihte hata olmaz diyodun! Bak bunun imamesi yok! Hem de kısa metrajlı, 33'lük mü ne!
 </p>
 <p class="metin">
  — 99 sürümü kalmamış abim, hem ben "teşbih"te demiştim ama güzel abim. Teşbih, yani benzetme.
 </p>
 <p class="metin">
  — Sen dur, az sora benzeticem seni!
 </p>
 <p class="metin">
 </p>
 <p class="arabaslik">
  Müthiş avukat!
 </p>
 <p class="metin">
  Recai şehrin en gözde semtinde bir büro tutmuş, içini güzelce döşemiş, kapıya da 'Avukat Recai Şaşmaz" yazılı bir tabela asmış. Yeni bürosunda ilk sabah otururken kapı çalınınca Recai sekreterine 'Kapıyı aç kızım' demiş. Sekreter kapıyı acıp gelen adamı Recai'nin odasına soktuğu an da Recai eline telefonu alıp konuşmaya başlamış 'O iş tamam beyim, zaten benim aldığım bir davada kötü bir netice çıkamaz, tabii... Tabii hemen kurtarırız. Şaban'ı da ben kurtarmıştım Mahir'i de. Siz hiç merak etmeyin Ankara'da çok tanıdık var.' Konuşma böylece bir kaç dakika daha devam ettikten sonra Recai sekreterinin odaya getirdiği adama dönüp 'Ahh efendim' demiş 'Kusura bakmayın sizi beklettim. Ama görüyorsunuz ki işler çok yoğun. Sizin ne davanız vardı?' demiş. Adam 'Hiiç' demiş 'Benim davam filan yok, ben telefonu bağlamaya gelmiştim!'
 </p>
 <p class="metin">
 </p>
 <p class="arabaslik">
  Adamı  adama!
 </p>
 <p class="metin">
  İdarecilere, müdürlere hâsılı önümüze gelene şikayetimizi belirtiriz. Hiç düşünmeyiz, acaba biz buna layık mıyız değil miyiz diye. Alın küçük bir hikaye:
 </p>
 <p class="metin">
  Düğün yapacak bir adam, davetçi çıkarmış. Davetçi, kibirli ve zengin bir adamın evine giderek, düğün sahibinin davetini iletmiş. Ev sahibi, davetçiye: "Başka adam yok muydu da seni bana gönderdi?" diye sorunca, hazırcevap okuyucu: "Adamı adama, beni de sana gönderdi" demiş.
 </p>
 <p class="metin">
  Bizim işler de o hesap!
 </p>
 <p class="metin">
 </p>
 <p class="arabaslik">
  Fede-ir-rasyonal!
 </p>
 <p class="metin">
  Türkiye ilk tahlilde de son tahlilde de bir İslam ülkesi. Bunu birilerinin Futbol Federasyonu'na anlatması gerekiyor. Kaç senedir Noel'i tatil yapabilmek için kandillere, bayram günlerine maç koyduruyor. Federasyon'daki yabancı kontenjanı aşılmış anlaşılan!
 </p>
 <p class="metin">
 </p>
 <p class="arabaslik">
  Sarmısaklasak da mı sallasak!
 </p>
 <p class="metin">
  Hapisane eylemleri millet için geldi geçti ama benim için diil. Yau, bu terörist kardeşlerin hapishanede olanında bu kadar cephane oluyorsa, dışarıdakilerde ne kadar olur! Dikiz aynalı sazan mı olduk ki, tehdit değerlendirmelerinde hâlâ ıskalayalım. İşte size birinci tehdit. Hükümet amca AB'ye giremedin ama hiç olmazsa Cudi'den sonra ikinci vatan toprağına da bayrak dikmeyi başardın, helal olsun! 10 yıldır giremediğiniz, tüm isteklerini yerine getirdiğiniz hapishanedeki abiler çağdaş, ilerici, devrimci, demokrat oluyor, kendi halindeki ahâli de gerici, mürteci, yobaz! Müsaade ederseniz yemeyelim artık bu nevaleleri! Senelerdir F tipine bir kişiyi konuşlandıramadınız ama Eskişehir F tipine Aczimendileri doldurmuşsunuz. İyi de bu abilerin uzun menzilli saç, sakal ve âsâlarından başka neleri vardı yau! "İçerideki arkadaşlar" diye teröristleri tanımlayan dünün "içerideki arkaşları" entel—köntel, yazar—çizer abilere ne yapmayı düşünüyorsunuz? Hani o var olduğu söylenen silahlar vs'ler. Gariban Anadolu insanının elindeki havalı tüfekleri, çakaralmazları "dev cephanelik" diye yutup durduk, telefon konuşmalarını dinleyen abilerimiz bu görüşmelere niye engel olup da topyekûn eylemi önlemedinizdi! (Amaan, sus Tâci sus. Âlem konuşur bi şey olmaz, sen mırıldarsın başına iş gelir. Neyine lazım! Bi bakmışsın F tipi niyetine palas—pandıras almış götürmüşler.)
 </p>
 <p class="metin">
  Sallama alanı dışında kalan bu mavallara inanmıyorum aaabiler!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020415171538/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/317/tirsaktaci/1.htm), [web.archive.org (arşiv bağlantısı)](http://web.archive.org/web/20020415171538/http://www.aksiyon.com.tr:80/2000/317/tirsaktaci/1.htm)
