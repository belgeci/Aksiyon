# Sor soruyu çekil kenara!

*Mustafa Aydın 2002.03.02*

<div>
 <img border="0" src="/web/20020325040528im_/http://www.aksiyon.com.tr/yazar/tirsaktaci.jpg"/>
 <p class="spot">
  Soru: Tâci abi, geçen bir arkadaş ile dolanıyoduk. İp ile değil tabii neyse, Hind fakiri neden uçar diye geldi aklımıza.
 </p>
 <p class="metin">
 </p>
 <p class="metin">
  Hind fakiri uçuyo da peki neden Hind zengini uçamıyo? Şimdi burdan zenginler uçamaz diye bi sonuç mu çıkıyo? Yani, zenginler uçurur mu demek isteniyor? Bu bölücülük diil mi? Türkiye'deki fakirler sürünürken zenginler nasıl uçuyor? Ya işte Tâci abi böyleyken böyle.
 </p>
 <p class="metin">
  Cevab—ı Tâci: E be güzel kardeşim, kelle—i şerifi bir güzellik içinde yiyip sünnetlemişsin, ondan sonra o niye öyle bu niye böyle ha babam mızmızlanıp duruyosun! Hortumcusu, andıççısı ve cukkacısıyla bölünmez bir bütün olan memleketimizde nifak çıkartıp, benim başımı belaya mı sokmak istiyorsun! Fakir düz ovada yolunu şaşırır, zengin yolunu dağdan aşırır evladım. Bu memlekette 'götüren el' getiren elden hayırlıdır.
 </p>
 <p class="metin">
 </p>
 <p class="arabaslik">
  Temel'in korkusu
 </p>
 <p class="metin">
  Temel ameliyat için ameliyathaneye alınırken hastaneden kaçmış. İdris soruyor: 'Ula niye kaçtun hastaneden?'. 'Haçan hemşire dedi ki, ne heyecanlanaysun, bu basit bir ameliyattur. 'Ula hemşire seni saçinleştirmek için soylemiştur.' 'Haçan oni baa değil ameliyatı yapacak doktora söyledi.'       Gön: Yunus Boztürk
 </p>
 <p class="metin">
 </p>
 <p class="arabaslik">
  Nereye gitmiş?
 </p>
 <p class="metin">
  Depremzedeler için toplanan vergiler iç borç faizine gitmiş. 17 Ağustos'tan bu yana havaya suya ödenen vergilerle 4.1 katrilyon lira toplanmış. Bu paranın sadece 3 katrilyonu depremzedeye ödenmiş. 1,1 katrilyonu hazineye devredilmiş. Devletlûlarımıza 7,4 yetmemiş! Sayıştay da 'bu paralar nere gitti diye' haybeye sorup duruyor.
 </p>
 <p class="metin">
 </p>
 <p class="arabaslik">
  Pentagon'un belgeleri
 </p>
 <p class="metin">
  Başkan Bush'un Çin Devlet Başkanıyla arasında geçtiği ileri sürülen diyaloğu duymuş muydunuz: Çin Devlet Başkanı Başkan Bush'a 11 Eylül saldırısıyla ilgili üzüntüsünü belirtmiş ve şöyle konuşmuş: 'Çok üzgünüm sayın başkan. Bu çok büyük bir trajedi. Ve siz Pentagon'dan çok önemli bir çok gizli belgenizi de kaybettiniz, ancak sizi temin ederim bizdeki kopyalarından birer suret size vereceğiz!'
 </p>
 <p class="metin">
  Gön. Ebru Işık
 </p>
 <p class="metin">
 </p>
 <p class="arabaslik">
  İyi niyetimi öldürdün!
 </p>
 <p class="metin">
  Bedevinin biri çölde ilerlerken ilerde bir karaltı fark etmiş. Yanına vardığında bunun acı çekmekte olan, perişan vaziyette bir adam olduğunu görmüş. Atından inmiş. Önce kendi giysilerinden birini adama giydirmiş. Daha sonra karnını doyurmuş. Ve iyileşinceye kadar yanında kalmış. Adam biraz zaman geçtikten sonra kendine gelmiş. İşte o an umulmadık birşey olmuş. Adam bedevinin belinden tabancasını kaptığı gibi kendisine yöneltmiş. Bedeviyi öyle bir dövmüş ki adamcağızın kalkacak hali kalmamış. Daha sonra atını ve tüm mallarını alarak yola koyulmaya hazırlanmış. Bedevi gücünü toplayarak adama şöyle seslenmiş: "Seninle giysimi paylaştım, helal olsun. Yemeğimi, suyumu paylaştım, helal olsun. Tüm bunlara rağmen sen tüm mallarımı ve çok sevdiğim atımı götürüyorsun, yine helal olsun. Ama sana helal etmediğim birşey var. Sen içimdeki iyilik duygusunu öldürdün. O sana haram olsun. Şimdi git!"
 </p>
 <p class="metin">
 </p>
 <p class="arabaslik">
  Nemrut'u paylaşmak
 </p>
 <p class="metin">
  Farkında mısınız bilmiyorum, gazete sayfalarında sürekli olarak Malatya ve Adıyaman şehri arasında Nemrut efendiyi paylaşamamaktan dolayı huzursuzluk olduğu yazılıp durur. Konuyu sorduğumuz Malatyalı A. Dinç'in lafı tarihi anlamda çok ilginçti. Nakledelim: Valla bu tartışmaya bizim hiç girmememiz lazım. Bizden çıkan Nemrut bize yeter, Adıyaman'ınki onlarda kalsın!'
 </p>
 <p class="metin">
 </p>
 <p class="arabaslik">
  Çivisini kendi çıkartmış memlekette nalbur olmanın da bi kıymeti yoktur!
 </p>
 <p class="metin">
 </p>
 <p class="arabaslik">
  Fidanları kırmayın üle!
 </p>
 <p class="metin">
  Anadolu'nun bir kazasında belediye, ilçe merkezine fidanlar diker. Ertesi gün, bazı fidanların kırıldığı görülür. Ve belediye hoparlöründen şöyle bir anons yapılır: 'Dikket! Dikket! Beladiyamizin diktigi agaç fidanlarıni kıran heyvansa, zeten heyvandir. Çucuhsa, heyvan çucugidir. Yok eger büyükse, heyvan ogli heyvandir!'
 </p>
 <p class="metin">
  Bu anekdotu Şükrü Akkaya göndermişti. Malum şehir ahalisi için belki tekrar olacak ama, nasıl 'şanlı' olduklarını anlatan hikaye de millet olarak sabır taşımızın nerede çatladığını gösterir cinsten. İster doğru ister yanlış, hikaye şöyle: Şehrimiz Fransızlar tarafından işgal edilmiş. Haberi getiren ulak kahveye girmiş. 'Ehalii, üle şehrimiz işgal edilmiş, düşmen güzelim torpagımıza girmiştir!' diyor ve bunu üç kere söylüyor fakat 'ehali'de tık yok! Sonunda, 'Millet! Düşmen ishot tarlalarına da girmiştir!' deyince, 'Kalkın la gidah!' diyorlar ve kurtuluş harekâtı çok fazla sürmeden muzafferiyetle neticeleniyor!
 </p>
 <p class="metin">
 </p>
 <p class="arabaslik">
  POSTA: Koray Ertan, Bekir Can Uslu, Alp Ekin, Şükrü Akkaya, Tayyar Özbak, Akbars Beğ, Ebru Işık, Mehmet Köprülü, Yunus Boztürk, Erk Akbars, Meçhul Adam, Serkan Aydemir.
 </p>
 <p class="metin">
 </p>
 <p class="arabaslik">
  Arabistan'da şeriatçı parti var mı?
 </p>
 <p class="metin">
  – Bu sual aklıma Kemalist Parti diye bir partinin kurulmakta olduğunu duyunca geldi.
 </p>
 <p class="metin">
  – Tuzlu turşu olur mu, tuzsuzuna turşu denir mi?
 </p>
 <p class="metin">
  – CHP kimin partisi, bu partiyi Mustafa Kemal değil de, Dudullulu Murtaza Efendi mi kurdu? Bu parti ortadayken...
 </p>
 <p class="metin">
  –  Anayasa'da 'değiştirilemez, değiştirilmesi dahi zinhar düşünelemez' diye 6 tane ok korunurken yeni partiye, yeni oklara ihtiyaç ne?
 </p>
 <p class="metin">
  – Bu partiye oy vermeyenler aforoz edilip Atatürkçülükten atılacak mı? Barajın altında kalırsa darbe meşru olacak mı? Mehmet Barlas'ın da Emin Çölaşan'ın da, Bülent Ecevit'in de Melih Gökçek'in de Atatürkçü olduğu bir Türkiye'de yeni partiye kim dahil olup, kim karşı çıkacak?
 </p>
 <p class="metin">
  –  Laik sistemin üst yapı taşı konumundaki Kemalizm'in 'siyasete alet edilmesi' artık yetmiyor mu sizce de. Kuruculara baktık da, 28 Şubat'ın anlı şanlı isimleri... Herhalde muhalif partiler için 'özel andıçlarını' şimdiden hazırlamışlardır.
 </p>
 <p class="metin">
  – Millet artık içinde 'cı ve cu'lu ekler bulunan oluşumlara sıcak bakmaz durumda. Çünkü sonu siyaseten de, ticareten de hüsran oluyor. Çiftçi ne yapsın 'izm'i. Milyonlarca işsiz, gelecek sıkıntısı içindeki gençlere 'izm'ler bir şey ifade etmiyor. Hazreti Musa'ya ve kavmine emredilen 10 Emir'den bu yana değişen bir şey yok:
 </p>
 <p class="metin">
  Bir olan Allah'a inan. Zâtı birdir deyip de, isim ve sıfatlarında ortak koşma. Onun mukaddes adını olur olmaz yerde ağzına alıp yalancı şahit tutma. Emirlerine uy. Anne babaya saygı göster. Haksız yere insanları öldürme. Zina etme. Hırsızlık yapma. Yalan söyleme. Hiç kimsenin malına, ailesine ve sana ait olmayan bir şeyine göz dikme. Bizatihi İslam'ın özü olan binlerce yıllık bu emirlere insanlık uysa, ne sosyal patlamalar olur, ne de siyasi çalkantılar.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325040528/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/378/tirsaktaci/1.htm), [web.archive.org (arşiv bağlantısı)](http://web.archive.org/web/20020325040528/http://www.aksiyon.com.tr:80/2002/378/tirsaktaci/1.htm)
