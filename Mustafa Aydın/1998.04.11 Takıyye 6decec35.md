# Takıyye

*Mustafa Aydın 1998.04.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Hakim zihniyeti suçlarken haklıyız. Ama işi sadece bu boyutta tutmamak lazım. Aynı düzeydeki samimiyetsizliği her kesimde görebilmek mümkün.
  </font>
 </div>
 <div id="newsText">
  <font class="detail-text">
   Kişilerin kendilerini ifade etmesine her yerde hoşgörüyle bakabiliyor muyuz? Yazarlarımıza bakın herşeyi yazabiliyor mu? Ya 19. yüzyıl kapitalizminin zararlarından, ya da materyalizmin getirdiği sıkıntılardan falan bahsediyor! Yaşanan ân'dan kaçılarak bir manada takıyye yapılmış oluyor. Bu hususta zorlayan da sadece devlet değil. Kendimize bazı şeyleri saklıyoruz. Bu konu için hür düşünceden başlamak lazım. Hür düşünce zemini nereden başlar? Geçmişimizde böyle bir iklim var mı? Oradan başlamak lazım. Sadece cumhuriyet rejimi kapsamı içinde değerlendirirsek, bence tepkici bir davranış sergilemiş oluruz."
   <br/>
   <br/>
   Ahmet Turan Alkan, son zamanlarda ivme kazanan bir kavram olan "takıyye" ile ilgili sorumuza bu karşılığı veriyor. Ve devam ediyor, "Hakikatin kıymeti yok ki bizim ülkemizde. Anlık pozisyonlarla işler idare ediliyor. Eğer bir insan; 'hakikat her ne olursa olsun alıp kabul edeceğim' yaklaşımıyla yola çıkmazsa takıyyeye ya da ikiyüzlülüğe mahkum kalıyor".
   <br/>
   <br/>
   Alkan, "Bizim eğitim hayatımızın hiçbir safhasında hür düşünce diye bir şey söz konusu değil ki" diyor düşünce iklimimizin bulanıklığından bahisle...
   <br/>
   <br/>
   Takıyye, ya da bir diğer telaffuzla "takiye" ihtiyat ve korku anlamına geliyor. İslam Ansiklopedisi "Takiye" maddesini açıklarken "mecburiyet veya zarar tehdidi karşısında dinin icaplarından muafiyet için kullanılan tabirdir" ifadesini kullanıyor.
   <br/>
   <br/>
   Kişinin kendisinin veya çok yakınlarının ölüm ya da ona yakın işkencelere maruz kalması halinde imanını ya da amelini gizlemesi hali olarak açıklanan takıyye kelimesi anlaşıldığı gibi dinî bir kavram. Takıyye dinler tarihi açısından daha çok tarihin bir çok nokta ve bölgesinde şeklen o bölge halkının dinini kabul etmiş görünüp iç dünyasında kendi inancını yaşamak  şeklinde sık sık karşımıza çıkan bir olgu.
   <br/>
   <br/>
   Ancak takıyyenin dini anlamından ziyade onun sosyolojik ve toplumsal alandaki yansımaları son dönemde çok daha öne çıkmış durumda.
   <br/>
   <br/>
   Takıyye kelimesi günümüzde çok kullanılıyor, ama bir anlam kaymasına uğradığı da aşikar. Bugün takıyye yaptığı iddia edilen müslümanlara sorulduğunda ne inancını gizliyor, ne de imanın bir sonucu olan amelini. Müslümanlığını ya da inancını gizlemek zorunda kalmak gibi bir durum yaşanmıyor. Durum böyleyken, kişi ya da kurumlara atfen ileri sürülen takıyyeden kastedilen asıl anlam ne? Biraz irdelendiğinde kastedilenin "ikiyüzlülük" ve "deklare ettiği kimliğe sahip olmama", "içinde siyaseten başka niyetler besleme" gibi düşünceler ortaya çıkıyor. Böyle olunca din mahreçli bir kavram olan takıyye havada kalıyor. Çünkü siyasi, ticari ve benzeri düşüncelerin gizlenmesi halini bu kelime ifade etmiyor. Gazete manşetlerinden anlaşıldığı üzere burada kastedilen "ikiyüzlülük" ya da "münafıklık". Yani içi ve dışı başka olmak. Zahiren muhabbet çiçekleri dağıtırken evinde testere körletmek, ya da dışarıya karşı hoşgörü mesajları yollarken iç dünyanızda nefreti yaşamak. Bu oldukça zor ve iki yüzlü tavır her nedense dinini hassasiyetle yaşamaya gayret edenlere yönelik olarak kullanılmaya çalışılıyor. Hem de kimler tarafından!..
   <br/>
   <br/>
   Üretim, ahlak ve takıyye
   <br/>
   <br/>
   Prof. Dr. Mehmet Altan, toplumda çifte standartlılığın artışını "üretim" açısından değerlendiriyor. "Üretimi olmayan insanın ahlakı olmaz. Ahlakı olmayan adamın da standardı, ilkesi olmaz" diyen Altan, "Türkiye kadar az üreten bir ülkede kim ahlaklı olacak, niye olacak!" şeklinde konuşuyor.
   <br/>
   <br/>
   Altan'a göre ahlaksızlık daha çok para getiriyor. Ahlakı ancak üretimin oluşturacağı görüşünü savunuyor. İnsanların açık açık konuşamamasını, medeni cesaretten yoksun olmasını herkesin bir "eksikgedik" tarafının bulunmasına bağlıyor. Birinci derecede ürettiğinin, elde ettiklerinin, hakettiklerinin yendiğine inanan bir kişinin kalkıp kendi tavrını koyacağını belirtiyor. "Norveç kadar bile üretemeyen bir toplum nasıl saydam olacak?" diyen Mehmet Altan, Türkiye'de çalışan nüfusun yüzde 80'inin ilkokul ve aşağı düzeyde olduğuna dikkat çekiyor. Prof. Dr. Altan, "Fikir söylemek, vergi vermek ve üretmek Türkiye'de her zaman cezalandırılmıştır. Kendi kökenlerinden kopartılmış, üretimi olmayan bir toplumun ahlaklı olması mümkün değildir. Ahlakı iki şey oluşturuyor, biri üretim, diğeri de kültürel olarak din. İkisi de burada yok. Meseleyi takıyye olarak değil de, 'bu toplum ahlak üretebiliyor mu, üretemiyor mu' bu açıdan ele almak lazım" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4C8C6026296C598FCC795A525069C46A?newsId=3631), [web.archive.org (arşiv bağlantısı)](http://web.archive.org/web/20120901143532/http://www.aksiyon.com.tr:80/aksiyon/newsDetail_getNewsById.action;jsessionid=4C8C6026296C598FCC795A525069C46A?newsId=3631)
