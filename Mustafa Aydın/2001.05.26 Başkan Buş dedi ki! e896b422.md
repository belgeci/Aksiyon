# Başkan Buş dedi ki!

*Mustafa Aydın 2001.05.26*

<div>
 <img border="0" src="/web/20020522125435im_/http://www.aksiyon.com.tr/yazar/tirsaktaci.jpg"/>
 <p class="spot">
  Bizim medyanın 'Başkan Klintın' ve 'Başkan Buş' geyiğini anlayan beri gelsin.
 </p>
 <p class="metin">
 </p>
 <p class="metin">
  Haberlerden anlıyoruz ki, Amerikalı kardeşlerimizle ilgili bir gelişme olmuş ve görüntü marifetiyle haberleştirilmiş. E, tabii, oymakbaşı olmadığı, milyarlarca insanın sorumluluğunu taşıdığı için de ABD başkanının adı da haberde geçiriliyor. Ama niye aralarda hep 'ABD ya da Amerika' kelimesi atılarak, 'Başkan Buş, Türkiye'ye destek verebileceklerini açıkladı' muhabbeti devam ediyor?
 </p>
 <p class="metin">
  Bizim de resmen başkanımız oldu da haberimiz mi yok! Varsa söyleyin abiler.
 </p>
 <p class="metin">
  O zaman biz de 4 senede bir seçme hakkımızı kullanalım. Seçilme şansımızı deneyelim. Fena mı?
 </p>
 <p class="metin">
 </p>
 <p class="arabaslik">
  Eblehize ve revizyon
 </p>
 <p class="metin">
  Aşk aptallaştırıyormuş. Enflasyon da, hükümet de, zamlar da, trafik de, işsizlik de, IMF de, medya da, tv de, şehir hayatı da...  Açıkçası BBM durumu var. Yani ki, biri bizi marizliyor! Memleketi 25 milyar dolarlık döviz rezervinden iflasa getiren abiler, "Panik yapmayın, sizi gene biz kurtaracağız" diyor. Biz de ööyle sessiz sedasız bekliyoruz bakalım, nasıl kurtarılacaksak! Bi de 'Derviş artık son şans!' geyiği çıktı. Ne yani, her üç—dört senede bir böyle büyük krizleri rutin hale getirmiş memleketimiz Çevik Bir'in, "2005 mücadele planı"nda bahsettiği gibi hepten gümleyip cavlağı mı çekecek? Zihinlerimizi 4 sene sonrasına mı hazırlıyorlar? Ama ne yaparsınız ki kurtarıcı yine onlar. Hani Türk filmlerinde vardır; kendi halinde bisikletiyle gezinmekte olan esas kıza kötü figüranlar musallat olur, ama bir anda ortaya çıkıveren esas oğlan ossaat seyirtip, 'Nnnn, sawwulunn leeynn!' tripleriyle kızcağızı kurtarır. Bilumum gafilleri, TC ve şürekâsını (Tecavüzcü Coşkun canım!) tepeleyiverir. Fakat işin kötü kısmı; hanım kızımızı esas oğlandan kurtaracak bir yiğitle ilgili senaryoda bir açıklama yoktur! Film iyi bir sonla bitmez!
 </p>
 <p class="metin">
 </p>
 <p class="metin">
 </p>
 <p class="arabaslik">
  Nükteler
 </p>
 <p class="metin">
  * Kulaklarının büyüklüğü ile ünlü Galile'ye elemanın biri: 'Üstad, kulaklarınız bir insan için biraz büyük değil mi?' deyince, Galile de 'Doğru' demiş, 'Benim kulaklarım bir insan için biraz büyük ama, seninkiler de bir eşek için fazla küçük sayılmaz mı?'
 </p>
 <p class="metin">
  * Hükümet ricalinden biri Napolyon'u tenkide kalkışıp parmağını harita üzerinde gezdirerek, 'Önce şurasını almalıydınız, sonra buradan geçerek ötesini zaptetmeliydiniz', gibi konuşunca, Napolyon, 'Evet' demiş, 'Onlar parmakla alınabilseydi dediğin gibi yapardım!'
 </p>
 <p class="metin">
 </p>
 <p class="arabaslik">
  Pollyannacılık zamanı
 </p>
 <p class="metin">
  Kriz-kriz diye haftalardır canımızı sıkıp duruyoruz. Herkesin morali göçmüş durumda. Vakit, olaylardan küçük mutluluklar çıkarma vakti. Sanırım, biraz Polyannacılık oynamak gerekiyor.
 </p>
 <p class="metin">
  — Trafik bunalım olmaktan çıkıyor. Kazalar trafik canavarını tatmin etmiyor. Canavar günü bile kurtaramıyor.
 </p>
 <p class="metin">
  — Sigara tüketimi nisbeten azaldı. (Paketlerin üzerine 'sigara cebe de zararlıdır' diye yazdılar mı bu iş de biter!)
 </p>
 <p class="metin">
  — Boş dükkan veya ev bulmak artık daha kolay. Paranız varsa ucuza kapatabilirsiniz!
 </p>
 <p class="metin">
  — Gereksiz telefon, elektrik, su harcamaları kesildi. Tv'nin fiziksel, zihinsel ve psikolojik yan etkileri böylece azaldı.
 </p>
 <p class="metin">
  — Kitap, gaste okuma ve sinek avlama hobimizi geliştirmek için daha çok zaman ayırabiliyoruz. (Bu yaz sinekler için kötü geçecek!)
 </p>
 <p class="metin">
  — Çevre kirliliği oluşturan fabrikalar ve zehirli türevleri de artık azaldı. (Güm vaziyeti!)
 </p>
 <p class="metin">
  — Bilgisayar, internet, tv ve benzeri gavur icatlarının fatura ve tamir masraflarına çuval dolusu para ödemekten kurtulduk. (Bu da güm!)
 </p>
 <p class="metin">
  — Zayıflamak için ekstra çaba ve para ödeme dönemi artık bitti.
 </p>
 <p class="metin">
  — Kentten köye geri dönüş başladı. (Ve bu göç de âni ve plansız oldu. Yine sosyo—psikolojik krizler yaşanacak!)
 </p>
 <p class="metin">
  — Artık başınızı rahatça kaşıyabilirsiniz...
 </p>
 <p class="metin">
  GÖN: ALP EKİN
 </p>
 <p class="metin">
 </p>
 <p class="arabaslik">
  Artık biraz zor!
 </p>
 <p class="metin">
  Ekonomik kriz, her alanda olduğu gibi intiharları da yakından etkileyecek gibi. Artık televizyon ve gazetelerde şu tip intihar haberlerini pek göremeyeceğiz:
 </p>
 <p class="metin">
  * Bir kutu hap içerek intihara teşebbüs etti. (Artık biraz zor!)
 </p>
 <p class="metin">
  * Tüpgazı sonuna kadar açarak yaşamına son verdi. (12 kg'lık tüpgaz 13 milyon lirayı geçti.)
 </p>
 <p class="metin">
  * Son model arabasıyla sürat yaparaktan, hatalı sollayaraktan kendi kendini intihar etti! (Anlamsızlık; benzinin litresi 1 milyonu geçti.)
 </p>
 <p class="metin">
  * Mesela mümkün bir haber: 'Taksiyle geldiği Boğaz Köprüsü'nden atlamaya çalışan vatandaşı, 'Parayı vermeden nereye gaçıyollen! diyen taksici hastanelik etti!'
 </p>
 <p class="metin">
 </p>
 <p class="arabaslik">
  Oyun bittiği zaman, şah da piyon da aynı kutuya atılır!
 </p>
 <p class="metin">
 </p>
 <p class="arabaslik">
  İşte mektup!
 </p>
 <p class="metin">
  İşte Tâci'den tüm basına atlatma haber, herkesler uyurken biz gastecilik yaptık! Alın, Okan ve Emre'nin transfer dedikodularıyla ilgili olarak kamuoyuna yaptığı açıklamanın tam metni:
 </p>
 <p class="metin">
  Galatasaray bizim her zaman hâmimiz
 </p>
 <p class="metin">
  olan bir kulüptür. Hep cömert ve babacan
 </p>
 <p class="metin">
  olmak istemiştir, kabul ediyoruz. Para ve transfer
 </p>
 <p class="metin">
  her şey demek değil. Fair play ruhu
 </p>
 <p class="metin">
  için Cimbomluları ve büyük klüpleri de
 </p>
 <p class="metin">
  dostça selamlıyoruz. Bu yolda tüm iyi niyetimizi
 </p>
 <p class="metin">
  kullanmak zorundayız. İdareciler bizim kö—
 </p>
 <p class="metin">
  tü günlerimizde yanımızdaydı, onlar bir nevi ai—
 </p>
 <p class="metin">
  lemizdir!
 </p>
 <p class="metin">
  (Ee, şey demeyi unuttuk, bu mektubu ilk satırdan itibaren bir de satır atlayarak okursanız, memnun oluruz!)
 </p>
 <p class="metin">
 </p>
 <p class="arabaslik">
  POSTA: Talha Ateş, Hızır Demirci, Şener Aydan, Alp Ekin, Fatma Kalyoncu, Erk Akbars, Reyhan Sert, Muammer Bülbül, Ercan Erensayın, Serdar Saçar, Yusuf Kenan, Murat Toprak.
 </p>
 <p class="metin">
 </p>
 <p class="arabaslik">
  Bir kurtarıcı hikâyesi!
 </p>
 <p class="metin">
  Bu fıkranın Derviş'le, Türkiye'nin mahkum olduğu müebbet krizden kurtulma ihtimaliyle ilgisi yoktur:
 </p>
 <p class="metin">
  Amerika'da, müebbet hapis cezasına çarptırılan bi adam, sabah akşam hapishaneden kaçmanın yollarını düşünüyomuş. Bi gün bahçede volta atarken  gardiyanların bir tabutu cenaze arabasına yüklediğini görünce nihayet aylardır aradığı fikri oracıkta bulmuş. Burası büyük bi cezaevi olduğu için her hafta mutlaka 2—3 kişi Tanrı'nın rahmetine kavuşuyomuş. Mahkum, gardiyanlardan birine, cenaze olduğu bi gün tabuta konularak kaçırılması karşılığında epey yüklüce para teklif etmiş. Gardiyan korktuğundan başta biraz mızırdanmış ama sonra paranın cazibesine kapılıp kabul etmiş. Gardiyan adama, gece cenazelerin bekletildiği yerin anahtarından yaptırıp vermiş. İlk cenazede adam tabutun içine girecekmiş. Cenaze defnedildikten sonra da, gece gardiyan gelip adamı mezardan çıkaracakmış.
 </p>
 <p class="metin">
  Plan aynen uygulamaya konmuş. Kaçma ateşiyle yanıp kavrulan mahkum ölüye aldırmadan sıkış tepiş tabutun içine girmiş. Sabah da gardiyanlar tabutu cenaze arabasına yüklemişler ve mezarlığa götürüp laf olsun diye yapılan bir dini törenle gömmüşler.
 </p>
 <p class="metin">
  Mahkum tabutun içinde sabırsızlanarak gardiyanın gelip onu çıkarmasını bekliyomuş. Epey vakit geçtiği halde gelen giden olmayınca biraz biraz endişelenmeye başlamış. Bayağı bi zaman geçip de hâlâ gelen olmayınca bizimki hafiften tırsmaya başlamış. 'Acaba kendim çıkabilir miyim?' diyerek etrafı araştırmak istemiş. Cebinden zar zor çakmağını çıkarıp yakmış. Tabutun üstünü incelerken gözü bi an yanındaki ölüye takılmış.
 </p>
 <p class="metin">
  Ve o an donup kalmış! Yanındaki ceset anlaşmayı yaptığı gardiyanmış!
 </p>
 <p class="metin">
  Gön: Hızır Demirci
 </p>
 <p class="metin">
 </p>
 <p class="arabaslik">
  Kırmançi zani!
 </p>
 <p class="metin">
  Nevruz haberini "Lawrence'ın Torunları Güneydoğu'da" diyerek Ahmet Dinç Diyarbakır'dan yazdı. Kürtçe bilen yabancı "gözlemci"leri kibarca hatırlatmaya çalıştı. Resmi rakamlara göre 120'yi aşkın insanın öldüğü, Sabah muhabiri İzzet Kezer'in öldürüldüğü ve kaldığımız otelin tarandığı en kanlı Nevruz'da yani 1992'de Cizre'deydim. Hikaye uzun ancak en önemli nokta yaşları 20 ile 30 arasındaki yedi—sekiz yabancı gazetecinin gayet mükemmel Türkçe ve Kürtçe bilmeleriydi. Kurslarda öğreniyorlar ondan sonra haber için bölgeye geliyorlarmış. Hiç tercümana vesaireye gerek yok. Çoluk çocukla, kadınlarla direkt diyalog kurabiliyorlar ve sempati topluyorlardı. Son olarak Diyarbakırlı Mekiye Polat adlı Türkçe bilmeyen bir hanımın başına gelenleri hatırlayınca aklıma bunlar geldi. Hani, Ankara'daki doktor kulak muayenesi için hasta ile doktorun aynı dili kullanması gerektiğini belirterek tedavinin 'mahallinde' yapılmasını söyleyip memleketine göndermişti de medyamız doktoru kınıyordu. Peki, "mahallinde', Dicle Tıp Fakültesinde Kürtçe bilen doktor var mıymış? Cevap maalesef olumsuz. Bölgedeki yaşlılar, kadın ve çocuklar gibi en geniş kitleyi oluşturan grupla aradaki mesafeyi kapatma yönünde hiç bir çaba sarfedilmiyor. Diyeceksiniz ki kimin umurunda! Hem Kürtçe de lisan mı ki! Böyle düşünenlere söyleyebilecek hiç bir sözüm yok. (Tedavi için Dr. Tâci günaşırı 'Kardeş Türküler'i tavsiye eder. Aradaki günde de tefekkür tavsiye eder. )
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020522125435/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/338/tirsaktaci/1.htm), [web.archive.org (arşiv bağlantısı)](http://web.archive.org/web/20020522125435/http://www.aksiyon.com.tr:80/2001/338/tirsaktaci/1.htm)
