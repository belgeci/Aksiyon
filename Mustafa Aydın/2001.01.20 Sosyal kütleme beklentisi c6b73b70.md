# Sosyal kütleme beklentisi

*Mustafa Aydın 2001.01.20*

<div>
 <img border="0" src="/web/20020425075343im_/http://www.aksiyon.com.tr/yazar/tirsaktaci.jpg"/>
 <p class="spot">
  Koca koca "bilim" adamları gevrek gevrek konuşuyor; işte efendim toplum dayanma sınırının son raddelerine gelmiş de, artık sabredecek nokta kalmamış da, bir sosyal patlama olabilirmiş de felan fişman.
 </p>
 <p class="metin">
 </p>
 <p class="metin">
  Bunu söyleyen zer—zevât (yanlış anlamayın "altın kişiler" demektir!) hiç sosyal istatistiklere, gazetelerin üçüncü sayfalarına filan bakmıyor anlaşılan. Millet zaten sıyırmış, patlayacağı kadar patlamış kimsenin gördüğü yok. Fuhuş, hırsızlık, cinayet, dolandırıcılık, rüşvet almış başını gidiyor. Her gün çıldıran, çoluğunu çocuğunu, ev sahibini, komşusunu, ortağını, kendini yok yere heba eden, kara topraklara gönderen insanların hâli patlama olmuyor da ne oluyor acaba!
 </p>
 <p class="metin">
  Bu hep böyledir zaten;
 </p>
 <p class="metin">
  Dedemler de gençken bi gün sosyal patlama yapacaklarmış ama babaannem caydırınca vazgeçmişler!
 </p>
 <p class="metin">
 </p>
 <p class="arabaslik">
  Bizi kim bu hale getirdi?
 </p>
 <p class="metin">
  Eski şairlerimizi okuyordum da, şimdi neden böyle insanlar yetişmiyor diye sordum kendi kendime. Belki var da biz bilmiyoruz ya da bize göstermiyorlar. Ama ilginç bir şey söyleyeyim mi; liseliler hemen herşeyde batı tarzını benimsemelerine rağmen liselerde en çok divan şiirleri beğenilir. Üstelik anlatılır ki köylerde bile neredeyse herkesin yaklaşık 1000 beyitlik şiir hazinesi olurmuş. Yine okul kitaplarının aksine divan edebiyatının şairleri halktan çıkarmış...                                    Gön: M. Münevver Aydın
 </p>
 <p class="metin">
 </p>
 <p class="arabaslik">
  POSTA:Erk Akbars, Hüseyin Bağrıaçık (Potansiyel Ökkeş!), Hasan Gököz, Mehmet Şaşmaz, İsmail Küçük, Ökkeş Durgun, Sedat Dalda (Japoon hehehe!), Hasan Odabaşı, Reyhan Sert.
 </p>
 <p class="metin">
 </p>
 <p class="arabaslik">
  Her dua kabul olur!
 </p>
 <p class="metin">
  Fıkrayı Can Ataklı'nın köşesinde okudum. Ama sakıncalı yerlerini de biraz değiştirdim:
 </p>
 <p class="metin">
  Ateist efendilerden biri bir gün ormanda geziyor ve etrafındaki güzelliklere bakıyormuş. "Evrim ne güzellikler yaratıyor" diye düşünüp (neuzübillah!) mest oluyormuş. Birden arkasında kocaman bir kocaoğlan belirmiş ve onu kovalamaya başlamış. Dakikalarca süren bir kaçışın sonunda adamın ayağı yerdeki dala takılmış, ayı adamın üzerine atlamış, pençesini kaldırmış. Tam vurmaya hazırlanırken adam "TANRIM!!!" diye bağırmış. Bir anda zaman durmuş, ayı dönmüş, ormandaki nehir bile akmaz olmuş. Orman kararmış ve gökyüzünden bir ışık huzmesi adamın üzerine parlamış. Çok derinden gelen ilahi bir ses adama: "Yıllarca O'na inanmadın, yaratılışı kozmik bir kazaya bağladın, sana bu durumda yardım etmesini mi istiyorsun? Seni sevgili bir kulu mu saymalı?"demiş. Adam utanç içinde: "Biliyorum bunca yıldan sonra dindar biri olmayı istemem haksızlık, ama belki ayı dindar biri haline getirilebilir" demiş. Ses: "Peki" diye karşılık vermiş ve ışık kaybolmuş. Nehir tekrar akmaya başlamış. Herşey eski haline dönmüş. Kocaoğlan pençesini indirmiş, iki pençesini de göğe doğru çevirmiş, ve konuşmaya başlamış: "Tanrım, senin için oruç tuttum, senin rızkınla orucumu açıyorum, hamdolsun verdiğin nimetlere!
 </p>
 <p class="metin">
 </p>
 <p class="arabaslik">
  Ruhumuzu asla
 </p>
 <p class="metin">
  Siyasetçi abiler reylerimizi binbir destan söyleyerek alıyorlar, "Derin devlet çarpsın ki işlerinizi halledicez" diye de sözler veriyorlar. Olmuyor. Ekonomik, siyasi, ticari, diplomatik felaketleri sanki ahali yapıyormuş gibi toplum mühendisliğine soyunup ha babam vergi salıp, ha babam "ruh dönüştürme" ameliyesine davranıyorlar.
 </p>
 <p class="metin">
  Abiler devleti yönetmek için mi, milleti dönüştürmek için mi yetkili olduklarını zannediyorlar ben anlayamadım.
 </p>
 <p class="metin">
 </p>
 <p class="arabaslik">
  Şimdi postmodern deyince, darbenin postalla irtibatı kesilmiş mi oluyor?
 </p>
 <p class="metin">
 </p>
 <p class="arabaslik">
  İstanbul'u terk edin!
 </p>
 <p class="metin">
  Şu İstanbul'un nüfusu 15 milyona yaslanmış. Acı deprem tecrübesine rağmen şu kalabalığa bakınız! Ne var anlamıyorum; bu şehirde bir sürü emekli amcalar, teyzeler var. Emekli maaşıyla fiyatların ma'lum dengesizliği, trafik, kirlilik, kalabalık, gürültü, karmaşa ve daha sayamayacağım onlarca nedenden dolayı çok sıkıntılı günler geçiriyorlar. Oysa ki bu amcalar, teyzeler İstanbul'dan ayrılıp Anadolu'nun binlerce sakin ve güzel yerinden birine yerleşseler emekliliklerinin tadını çıkarırlar. Hem her şeyin fiyatının (kira, su, vs) daha uygun olması sayesinde ekonomik sıkıntıları da azalır. Bu arada nüfus azalınca İstanbul belediyeleri de daha rahat hizmet üretebilirler. Nasıl, dehâm yerinde di mi? Bu projemden dolayı büyükşehir belediyesi bana özel ödül vermeli. (Ve de mûtena bir semtte şöyle güzeeel bir kiralık ev!)
 </p>
 <p class="metin">
  Gön: Akbars Beğ
 </p>
 <p class="metin">
 </p>
 <p class="arabaslik">
  Çam-ur abiler!
 </p>
 <p class="metin">
  Geçen haftaki Çam Yarmaları yazısına müsbet tepkiler geldi. Bediüzzaman merhumun yadigarı olan çam ve katran ağaçları "bilinmeyen" abiler tarafından kesilmişti ya hani, o mesele... Bi arkadaş hepimizin bunlara inat birer çam ve katran ağacı dikmemizi istemiş. Güzel de, mesele çamda değil. Mübareklerden milyonlarca var. Mesele üstündeki delikanlıda, ondan yetiştirebiliyorsak ne âlâ.
 </p>
 <p class="metin">
 </p>
 <p class="arabaslik">
  Milli Şef Havaalanı
 </p>
 <p class="metin">
  Esenboğa havalimanına İsmet İnönü'nün isminin verilmesi teklif ediliyormuş. Ne iş yau! Mustafa İsmet İnönü bey Vatan Caddesi'ne bile karşı çıkmış bir fâni iken nasıl Türkiye'nin en büyük havalimanlarından birinin ismi verilecek anlaşılır gibi değil. Karakağnı, kara öküz, karasaban, kara çarığa verilse neyse de, havaalanı pek uymadı sanki.
 </p>
 <p class="metin">
 </p>
 <p class="arabaslik">
  Kim kimin gazında?
 </p>
 <p class="metin">
  YÖK Başkanı Kemal Gürüz ve gönüldaşları olan bazı "ilahiyatçılar" oldukça hassas bazı konularda ne hazin ki pek skandal hüviyette kararlar alıp metazori uygulatmaya çalışıyor. Sonra da geçip vay irtica portladı diye isyanları oynuyorlar. İşin başına dönersek, bi kere K. Gürüz'ün kaç keredir nasıl atandığını biliyoruz. (Bkz: "Vicdanımın sesini dinledim. Atadıysam ben atadım" S. Demirel) O bir hata idi. Bununla birlikte, yazdığı mealin orijinalinden daha kıymetli olduğu vehmindeki Yaşar Beyefendinin dekan atanması ise birinci hatanın ikinci perdesi idi. Zekeriya Amca'nın İlahiyat'a dekan olarak atanması ise bu tabloya resmen "tüy dikti"! (Turan Dursun da yaşasaydı demek ki "eski müftü" ayağına o da dekan felan olabilecekti!) Anlayacağınız reyting/televole mantığı, abartıcı—kabartıcı zihniyet fena halde hâkimdir, bir çok rencide edici ifadeden bunu rahatlıkla çıkarabilmekteyiz. İstanbul Valisi Erol Çakır ilahiyata "irticai müessese" bühtanında bulundu. Buna "yeltenme" de diyebiliriz. Yaşar Efendi yangına tinerle seyirtti. Marmara İlahiyat'ın kapatılmasını bile düşünmüşlermiş. Oluuur, yakışır da. Kemal Gürüz hiç gereği yokken Star tv'ye annesinin Şumnu, geçtiğimiz yıl sonunda ölen babası (eski hakemlerden) Hakkı Gürüz'ün de Selanikli olduğunu ve bu memleketi kimseye bırakmayacaklarını söyledi. Sabah'tan Nuriye Akman'ın "Dönme misiniz?" sorusuna ise (17.10. 1999), "Hayır, sosyolojik anlamda müslümanım" demişti de "sosyolojik müslümanlığın" ne menem bi şey olduğunu kimseler anlayamamıştı.
 </p>
 <p class="metin">
 </p>
 <p class="arabaslik">
  Dank sesiyle uyanmak!
 </p>
 <p class="metin">
  Anadolu çocuklarının ne kadar kabiliyetli oldukları, az bir himmetle nasıl dünya çapında başarılara imza attıkları ortada ancak karma eğitim, yarma eğitim, sekiz yıl, 12 yıl derken her sene sistemle oynanarak maalesef genel kitlenin kafası karıştırılıyor. Müziği okullarda çalınan mandolin ya da flüt zanneden (hadi ney'i herkes beceremez de niye kaval değil!), bu topraklarını kulağının hiç alışmadığı melodilerle müzik öğretmeye çalışan bir zihniyet. Müzik dersinde illa da icracı olmanız gerekir. Ya da sesinizin güzel olması. Yoksa hoca üç beş çeşitli kaliteli ürün tanıtsa illa birileri ihbar edeceği için risk alınamaz. Yallah flüte devam.  Resim deseniz o da öyle. İlla ressam olmanız lazım. İlkokullar 8 yıla çıkarıldı da ne oldu? Başlarda destekleyen gazeteler bile "taşımalı eğitim" yürümüyor diyerekten adını "merkepli eğitime" çıkarttı. Okullardaki "Eğitim ve öğretim" mi yaygınlaştı? Okullardaki, "araç—gereçler" mi artırıldı? Okullar, bilgisayarlarla mı lebâleblendi? Değişen ne oldu? 8 yılla gelen "fark" ne ki?
 </p>
 <p class="metin">
  "Zorunlu eğitimin" sorunlarını mertçe tartışabilecek, 12 yılın Anadolu'nun genelinde asla uygulanamayacağını söyleyebilecek bir şahıs çıkmış değil. Doğuda şu an üç bini aşkın okul kapalı imiş, bunu da 8 yılı destekleyen gazetelerden öğreniyoruz. Bu onbinlerce gencin eğitimden nasıl yoksun kaldığını göstermeye yeter de artar herhalde. Bu arada "boş" geçen derslerin ne gibi kötü alışkanlıkların fırsatı olduğunu kim söyleyecek? Yau, en zor soruyu bazıları soruyor da yetkili abilerin hiçbirinin kulağına ulaşmıyor demek ki. İnsanlar yazıp çizip anlatıyorlar ama kim dinliyor! Eğitim fonu adı altında toplanan paralar nereye gitti? Hangi devenin hörgücü oldu merak ediyoruz. Sayın Sadettin Tantan'dan bir "Beyaz Tebeşir" operasyonu bekliyoruz. Bakalım kimler cukkalamış bu paraları!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020425075343/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/320/tirsaktaci/1.htm), [web.archive.org (arşiv bağlantısı)](http://web.archive.org/web/20020425075343/http://www.aksiyon.com.tr:80/2001/320/tirsaktaci/1.htm)
