# Tefeci-nebbaş borsası!

*Mustafa Aydın 2001.04.07*

<div>
 <img border="0" src="/web/20010419132514im_/http://www.aksiyon.com.tr/yazar/tirsaktaci.jpg"/>
 <p class="spot">
  Memleketin kanını kurutan faizci, tefeci güruh olabildiğine semiriyor. Türkiye'nin iç ve dış borçlara ödediği günlük faizler neredeyse 70—80 trilyonu buluyor. Bunlar sadece yavruları.
 </p>
 <p class="metin">
 </p>
 <p class="metin">
  Ana paraya henüz ulaşabilme  imkanımız yok. Kredi kartlarının insafsız faizleri yüzünden yüzbinlerce insan perişan olmuş durumda. Türlerinin son örneğini oluşturan sanayici ve küçük esnafın kredi yükü altında inim inim inlediğini oda—borsa başkanları bağırıp duruyor. Eee, faizin, tefeciliğin bu kadar sıkıntısını çekiyoruz, üretimimizi, gelişmemizi engelliyor ama bir Allah'ın kulu çıkıp da bu zihniyetin aleyhine konuşamıyor. Ya da konuşunca "yobaz" oluveriyor. Ne iş yau.
 </p>
 <p class="metin">
  İşin trajikomiktrik tarafı da şu: Hökümet üç ay vadeli yüzde 193 faizle bono sattı ya cicili medya bi seviniyo bi seviniyo sormayın gitsin! Allah Allah! Üç ay sonra bu para kimin cebinden çıkacak güzel abim? Tabii ki vatandaşın! E, sen niye el—ayak şapırtısıyla aklımızı karıştırıyorsun ki! Duyan da üç yıl vadeli verilmiş sanacak.
 </p>
 <p class="metin">
 </p>
 <p class="arabaslik">
  Bulamamak
 </p>
 <p class="metin">
  Yeni cep telefonu operatörü Aria (ariya deyu okunur) açıldı ya... Samsun'un özellikle Ladik bölgesindeki konuşmaya uygun şu tarz ifadeleri önümüzdeki dönemde duyarsanız şaşırmayın: "Ariyam, ariyam sizi evde bulamıyam!"
 </p>
 <p class="metin">
 </p>
 <p class="arabaslik">
  Geyik gündemi
 </p>
 <p class="metin">
  Artık bundan sonraki maçlara bakıcaz.
 </p>
 <p class="metin">
  Yenildik ama bakın ezilmedik!
 </p>
 <p class="metin">
  Yeni klibiniz çok başarılı.
 </p>
 <p class="metin">
  Bu ilk gasetim ama köydeyken de düğünlerde de sahneye çıkarırlardı.
 </p>
 <p class="metin">
  Enflasyon hedefimiz yüzde 10.
 </p>
 <p class="metin">
  Lütfen bu konuda soru sormayınız!
 </p>
 <p class="metin">
  —Bu soruyu sorduğunuz için teşekkür ederim.
 </p>
 <p class="metin">
  —Annadım güzel abim de arabayı ne zaman çekicen!
 </p>
 <p class="metin">
  Çok önemli bir noktaya parmak bastınız kardeşim, ıı pardon neydi konu!
 </p>
 <p class="metin">
  Adlar karışınca
 </p>
 <p class="metin">
  Hüsameddin Özkan Sümer Oral Çalışlar.
 </p>
 <p class="metin">
  Sadık Ahmet Vural Beyazıt Öztürk Pekin
 </p>
 <p class="metin">
  Mehmet Barlas Doğu Perinçek.
 </p>
 <p class="metin">
  Mehmet Aydın Doğan Güreş.
 </p>
 <p class="metin">
  ŞABAN OK/GAYSERİ
 </p>
 <p class="metin">
 </p>
 <p class="arabaslik">
  Dumurluk işler
 </p>
 <p class="metin">
  Mcdonalds'a girmiş açlıktan dönen beynimi adam  etmek üzere sipariş veriyordum. Bu sırada yanımda duran ve bakışlarından ilerde  çok önemli bir devlet adamı olacağı belli olan 10 yaşlarında bir sıpa da sipariş  veriyordu.
 </p>
 <p class="metin">
  — Bi mekroyal.
 </p>
 <p class="metin">
  — Burda mı yiyceksin?
 </p>
 <p class="metin">
  Düşünerek geçirilen bir  kaç saniyenin ardından bir masayı göstererek:
 </p>
 <p class="metin">
  — Hayır şurda yiyecem!
 </p>
 <p class="metin">
  * * *
 </p>
 <p class="metin">
  Otobüs üstgeçitin altındaki durakta durduğunda  hâlâ normal ve de güneşli bi gündü. İnen inmiş, binen binmişti. Tam  hareketleneceğimiz sırada  büyük bi gürültü koptu. Ya üstgeçit yıkılıyo, ya da  deprem felan oluyordu. Otobüste bi an herkes panikledi. Fakat manzarayı görünce  panik, yerini bi kahkaha dalgasına bırakmıştı. Önde çobanları, yaklaşık 20 kadar  inek üst geçitin merdivenlerinden inmekteydiler.
 </p>
 <p class="metin">
  Olaydan çıkarılacak sonuç: İnek kadar olamıyoz!
 </p>
 <p class="metin">
  * * *
 </p>
 <p class="metin">
  Zat—ı muhterem arkadaşımızın birisi iş çıkışı dolmuşa biner. Yorgundur tabii. Dalmış evde yapacağı yemeği düşünmektedir.  Bi ara gözü sol  tarafa takılır bi bakar "aaa bizim ev" der, üç saniye sona  uyanır olaya.  İneceği durağı geçiyodur. Panikle "Şoför bey müsait bi yerde iner  misiniz?"  der.
 </p>
 <p class="metin">
  Sürücü amca hazır cevaptır:
 </p>
 <p class="metin">
  — Niye? Sen mi kullanacan?
 </p>
 <p class="metin">
  Gön: Hasan Odabaşı
 </p>
 <p class="metin">
 </p>
 <p class="arabaslik">
  Derviş fedâkâr olmamızı istiyor. Yani "kâr"ı feda etmemizi! Ama biz ancak fedazararlık yapabiliriz. Başka neyimiz var ki!
 </p>
 <p class="metin">
 </p>
 <p class="arabaslik">
  POSTA: Şaban Ok, Murat Ünal, Mehmet Şaşmaz, Akbars Beğ, Reyhan Sert, Hasan Odabaşı, Serkan Küçük, İsmail Küçük, Hızır Demirci, Meçhul Adam.
 </p>
 <p class="metin">
 </p>
 <p class="arabaslik">
  Demek ki!
 </p>
 <p class="metin">
  Taha Akyol Milliyet'te "Yüksek Öğrenim Komiserliği" diye yazdı ve artık aslında başka bir şey demeye de gerek yok. Aysel Çelikel'in Zaman'da okuduğum açıklamaları da yerindeydi. Burhan Şenatalar'dan bir açıklama duymadım. Asıl onun tavrını merak ediyorum. Çünkü öyle anlaşılıyor ki, Burhan Bey müstakbel YÖK başkanımız olacak. Memleket gerçeğini en azından pürüz erbabından daha iyi bildiğine şüphesi olan var mı bilemiyorum. Hayırlısı bakalım.
 </p>
 <p class="metin">
 </p>
 <p class="arabaslik">
  Vekil-i Harç
 </p>
 <p class="metin">
  Milletvekillerinin titrinde son dönemde bir kayma yaşanıyor. (Tâci militarist değildir ama aval da değildir, sözünü söyler!) Millet inim inim inlerken vekillerin hepsi aynı hassasiyette değil maalesef. Teklifimiz; artık Devletvekili olsun isimleri.
 </p>
 <p class="metin">
 </p>
 <p class="arabaslik">
  Derler ki...
 </p>
 <p class="metin">
  Allah insanlığa özgü 3 özellik yaratmış " dürüstlük, akıl ve siyasi irade". Ama kimseye ikisinden fazlasını vermezmiş. Dolayısıyla eğer; dürüst ve akıllı iseniz, siyasetçi değilsiniz.  Dürüst  ve siyasetçi iseniz, akıllı değilsiniz. Akıllı ve siyasetçi iseniz, dürüst değilsinizdir.
 </p>
 <p class="metin">
  Gön: Meçhul Adam
 </p>
 <p class="metin">
 </p>
 <p class="arabaslik">
  Maymun meselesi
 </p>
 <p class="metin">
  Türkiye'nin etrafı düşmanlarla çevriliymiş, normal ahalinin maddiyatı da maneviyatı da kuşatma altındaymış da vs vs. Hep şikayet edip duruyoruz, ama bu musibetleri gönderen Zât—ı zül—Celal'in kaderine ne kadar râm oluyor orası şüpheli. Ne yaparsak kendi yaptığımızdan başımıza geliyor. Doğru iş yapsak ve sahibine havale etsek O'nun o kadar çok hizmetkârı var ki... Araştırmacı—yazar Necmeddin Şahiner, "Bilinmeyen Taraflarıyla Bediüzzaman Said Nursi" çalışmasında hayretengiz bir hadiseden söz ediyor. Yunanlıların Anadolu'yu işgal edeceklerinin gündemde olduğu sıralarda İstanbul'da Bediüzzaman'ın yanında bulunan talebelerinden Molla Süleyman şöyle bir hatırasını anlatıyor: "O günlerde, Yunan Başvekili Venizelos, İngiliz Başvekili Lloyd George'dan 50 bin kişilik silah almıştı. Bu silahlarla Anadolu'ya taarruz edecekleri sırada, bir Cuma gecesi Üstad Bediüzzaman namaza başladı ve gece sabaha kadar "Ya Rabbi, senin askerlerin çoktur, bu düşmanlara fırsat verme!" diye dua etti. Sabahleyin ben, Divanyolu'ndan gazetesini ve çorbasını almaya çıktım. Gazeteler, Yunan Kralı I. Aleksandros'u maymun ısırdığını, maymunu ise öldürdüklerini yazıyorlardı. Bir gazete alıp götürdüm. Üstad çok sevindi ve bana "Süleyman, bir kalem getir de bu hayvanın arkasından bir mersiye yazalım." dedi. Hemen gazetenin kenarına, şu mersiyeyi yazdı:
 </p>
 <p class="metin">
  Mücahid bir hayvan mersiyesi
 </p>
 <p class="metin">
  "Rabb'inin ordularını kendisinden başka hiç kimse bilmez." (Müddessir/31)
 </p>
 <p class="metin">
  İşte o cünuddan (ordulardan) bir gàzi şehid,
 </p>
 <p class="metin">
  Nev—i hayvandaki meymun—u said (bahtiyar, uğurlu ve mesud)
 </p>
 <p class="metin">
  Ey maymun—i meymun (bahtiyar, uğurlu maymun)
 </p>
 <p class="metin">
  Mü'minleri memnun, düşmanları mahzun,
 </p>
 <p class="metin">
  Yunan'ı da mecnun eyledin.
 </p>
 <p class="metin">
  Öyle bir tokat vurdun ki,
 </p>
 <p class="metin">
  Siyaset çarkını bozdun
 </p>
 <p class="metin">
  Lloyd George'u kudurttun,
 </p>
 <p class="metin">
  Venizelos'u geberttin.
 </p>
 <p class="metin">
  Mizan—i siyasette pek ağır oturdun
 </p>
 <p class="metin">
  Ki, küfrün ordularını, zulmün leşkerlerini
 </p>
 <p class="metin">
  Bir hamlede havaya fırlattın...
 </p>
 <p class="metin">
  Başlarındaki maskelerini düşürüp,
 </p>
 <p class="metin">
  Maskara ederek, bütün dünyaya güldürdün.
 </p>
 <p class="metin">
  Cennetle mübeşşer (müjdelenmiş) olan hayvanların isrine (izine) gittin.
 </p>
 <p class="metin">
  Cennette saidsin (mesut olacaksın) çünkü, gazi hem şehidsin!
 </p>
 <p class="metin">
 </p>
 <p class="arabaslik">
  Ara rejim meselesi ve eyvaah!
 </p>
 <p class="metin">
  MGK ara rejime karşı olduğunu açıklamış, koalisyon hükümeti ara rejim tartışmalarından rencide oluyormuş. Kusura bakmayın ama yakın tarihi ve ara rejim hükümetlerini az çok biliyoruz. 28 Şubat kararlarının ardından kurulan hükümetlerin sadece kuruluş tipine baktığımızda elân ciddi ciddi bir "ara rejim"de olduğumuzu görmek için doktor debekey olmaya gerek yok!
 </p>
 <p class="metin">
  Şu an alternatifsiz bir ara rejimdeyiz. 18 Nisan seçimleri bile bu ara rejimi değiştirememişti. Şu an hükümetin halk nezdindeki desteğinin yüzde yirmilerde olduğu söyleniyor. Bu partilerin dışında kurulması muhtemel bir model yoksa ve FP'li DYP'li bir hükümet de vebalı muamelesi görüyorsa hangi normal rejimden söz ediyoruz. (İpnoz sürüyor: Kuşa bak, kuşa baaak!)
 </p>
 <p class="metin">
  Sezer'e atfedilen ve basında yer alan ifadeler fakiri pek büyük bir hayâl kırıklığına uğrattı. Sağduyusuna pek güvendiğim, kendisinden çok şeyler beklediğim Sezercik ruh dünyamı allak bullak etti. Bu kadar jakoben bir söylemi benimseyebileceğini hâlâ havsalam almıyor. Hele, "1958'de başörtülü yoktu! Nereden çıktılar!" demesi... Biri çıkıp da "1918'de de aksi yoktu" demiyor ki. Benim korkum % 80'lere ulaşan halk desteğinin yok yere gerilemesi... 58'de neler vardı neler  yoktu acaba bi  düşünelim: Pek hoşlaşmasam da globalleşme yoktu, insan hakları kavramı bu kadar gelişmemişti, İran'da şah, Irak'ta kral, kuzeyde sosyalizm vardı. Köylü Menderes'in icad ettiğini sandığı kara lastiğe yeni alışıyordu. Kara saban, kara öküz faaliyetteydi. (Yine geri geliyor ya neyse!) Okuma yazma bilenler bekçi, ilkokul mezunları polis oluyor, lise mezunlarının cakasından geçilmiyordu. Siyasi liderlerimizin dahi İTÜ'den çıktığını düşünürsek pek önemli bir kaht-ı rical var idi. 58'de rahmetli Özal henüz 30 yaşında falan idi. İnternet yok idi, gençler mektup yazar, problem var ise kenarını yakar idi. 58'e dönmeye ve o tarihte çakılıp kalmaya razıyım, iş ki rahmetli Menderes'i görmek, ondaki hizmet aşkını klonlayıp bugüne taşımak mümkün olsun.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010419132514/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/331/tirsaktaci/1.htm), [web.archive.org (arşiv bağlantısı)](http://web.archive.org/web/20010419132514/http://www.aksiyon.com.tr:80/2001/331/tirsaktaci/1.htm)
