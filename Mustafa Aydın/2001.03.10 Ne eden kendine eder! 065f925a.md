# Ne eden kendine eder!

*Mustafa Aydın 2001.03.10*

<div>
 <img border="0" src="/web/20020423032100im_/http://www.aksiyon.com.tr/yazar/tirsaktaci.jpg"/>
 <p class="spot">
  Hayatın içinden bir hikaye: Mehmet Denli CHA'nın en acar muhabirlerinden Ufuk Şanlı'ya göndermiş, o da Tâci abisine mail marifetiyle seyirttirtmiş:
 </p>
 <p class="metin">
 </p>
 <p class="metin">
  "Hızlı bir çalışma temposunun ardından saatin beş olduğunu kat nöbetini devretmeye gelen hemşire arkadaşlar sayesinde fark etmiştik. Yoğun bir gündü. Çocuk servisleri hastanelerin en yoğun ve gürültülü servisleridir. Artık günün yoğunluğu geçmiş servis sessiz bir hâl almıştı, akşam tedavilerini henüz bitirmiş ofiste çay içmeye gitme telaşındaydım. Çünkü günün ilk çayını içme fırsatı yakaladım diye kendi kendime düşünüyordum. Kep dağılmış saç baş karışmış yorgun bitkin bir haldeydim tedavi odasından çıktığımda. Aynada kendimi tanıyamadım. Ofise geldiğimde hemşire odasının telefonu çalıyordu. Oturduğum yerden büyük bir güçlükle ayağa kalktım ve telefona gittim; karşıdaki ses acilde trafik yaralılarının olduğunu, içlerinde çocukların da bulunduğunu, damar bulamadıklarından dolayı acile yardıma gelmemi söylüyordu. Tüm yorgunluğumu unutmuş hızla acil servise yönelmiştim ki diğer telefonda nöbetçi hekimin cerrahi hekimiyle gelip gelmeme konusundaki tartışmasını duydum. Nöbetçi hekimin sesi ortalığı çınlatıyordu: "Ne yapalım? Bırakalım ölsün mü bu insanlar? Gelmek zorundasınız! Gittiğiniz davet beni ilgilendirmez! Nöbet değiştirseydiniz! Siz Hipokrat yemini etmediniz mi?"
 </p>
 <p class="metin">
  Konuşma böyle sürüp giderken gelen asansöre binip koşarak acil servise gittim. Her yer kan revan içindeydi; ağlayan, koşuşturan, yakınını bulmaya çalışan bir yığın insan vardı. Bu kalabalıkta sağlıklı bir iş nasıl yapılırdı bilmiyordum ama herkes elinden gelen gayreti gösteriyordu. Acil serviste yatak kalmamış, sedyelere insanlar yatırılıp ilk müdahale yapılıncaya kadar bekletiliyor, yetersiz kalan personel yerine hastaları yukarı sevk edilen servise kendi aileleri çıkartıyordu. Onca kazâzede içinde başında kimsesi olmayan ama durumu da oldukça ağır 15—17 yaş arası bir genç vardı, gerekli müdahalesi yapılmış fakat sevk edildiği beyin cerrahi  hekimi henüz görev yerine gelmediği için orada bekletiliyordu. Kendime ait serum ve tedavileri uyguladıktan sonra o çocuğun başına gidip konuşmaya başladım, konuştuklarımı anlıyor fakat cevap veremiyordu. Hayatının son anlarını yaşadığını görüyor ve yalnız olduğu için korkunç derecede üzülüyordum. Onu orada yalnız bırakamıyordum. Zaten ben onunla ilgilenirken acil servis boşalmış, tüm hastalar gerekli servislere dağıtılmıştı. Genç iyice kötü olmuştu, ellerimi sımsıkı tutuyordu. Bırakma dercesine gözlerinden yaşlar süzüldükçe kendimi ben de tutamaz hâle  gelmiştim, eğildim yanaklarından öptüm. "Bırakmayacağım seni, sakin ol, üzülme sakın" diyordum. Hiç tanımadığım, daha önce hiç görmediğim bir insana anlatılmaz bir yakınlık hissediyor, sanki onun acısının aynısını çekiyordum. Çok acı çekiyordu, hem yalnızlığından hem de geçirmiş olduğu beyin travmasından. Ne kadar süre daha onunla kaldığımı hatırlamıyorum. O artık aramızda değildi, bu dünyayı terk etmişti ve ben gelmeyen doktoru suçluyor, içimden lanetler yağdırıyordum. Derken beyin cerrahi hekimi gelmişti, hastanın daha doğrusu artık ölmüş gencin üzerindeki çarşafı almamı söyledi. Çarşafı kaldırdığımda doktorun hiçbirşey söyleme fırsatı olmadan yere düştüğünü gördüm. Ne olduğunu anlamaya çalışıyordum; yemekli bir davetten gelmişti, acaba çok mu sarhoştu ya da kalp krizi mi geçiriyordu diye düsünürken diğer hekim arkadaşlar olaya müdahale etmişlerdi bile. Ölen o gencecik insanın babasıydı bu doktor ve kendi evladının tedavisi için çok geç kalmıştı ne yazık ki! O an oğlunun acısıyla felç geçirmiş ve görevine yeniden dönememişti. Seni yeniden andım Kerem, rûhun şad olsun, hayattaki bir saatlik dost. Bana yıllardır yaşattığın tecrübeyle dost kalan dost."
 </p>
 <p class="metin">
 </p>
 <p class="arabaslik">
  POSTA:  Yusuf  Saraç, Abdullah Durak, Almanya'dan Murat, Hasan Kaya (Dert etmeyesin Hasan kardeş!), Mehmet Denli, Ufuk Sotedenkelli, Mustafa Kurt, Hızır Demirci, Münevver Mücella Aydın, İsmail Küçük, Mehmet Şaşmaz, Şaban Ok, Ercan Erensayın, Akbars Beğ, Sedat Dalda, Mücahit Yurt, Yıldıray Uysal.x
 </p>
 <p class="metin">
 </p>
 <p class="arabaslik">
  Zeko'dan dekan olur ama, tavuktan kurban olmaz!
 </p>
 <p class="metin">
 </p>
 <p class="arabaslik">
  Asrımız sürüyor!
 </p>
 <p class="metin">
  Yeni yüzyıl Türk asrı olucek demiştik ya millet olarak doğruymuş, yeni yüzyıl Türk yüzyılı oldu, âlem Türkiye'yi konuşuyor. Tüm milletlerarası istatistiklerde Türkiye öne çıkıyor!
 </p>
 <p class="metin">
  (Yolsuzluk, gelir dağılımı, insan hakları ihlalleri, işkence, gözaltında kayıplar, enflasyon).
 </p>
 <p class="metin">
 </p>
 <p class="arabaslik">
  Sen yanmazsan, ben yanmazsam, biz yanmazsak... Nasıl "aydınlanıcak" hortumcu abiler!
 </p>
 <p class="metin">
 </p>
 <p class="arabaslik">
  Tepki tepki üstüne
 </p>
 <p class="metin">
  Tepkisiz milletiz vesselam. Mısır'da, Afrika'nın adı sanı duyulmamış diyarlarında bile en ufak şeyde ahali tepkisini kitleler halinde dile getiriyor ama necip milletimiz el ân sessizliğini koruyor. İsmail Küçük kardeş bir tepkiler manzumesi göndermiş:
 </p>
 <p class="metin">
  Klasik Tepki: "Sıraya geç kardeşim"
 </p>
 <p class="metin">
  Neoklasik: "Şeker kardeşim sıraya geçiver"
 </p>
 <p class="metin">
  Realist: "Sıra var!"
 </p>
 <p class="metin">
  Sürrealist: "Sallandıracaksın bunlardan ikisini  Kızılay'da (Taksim de uygun bir tercih!) bak bir daha yapabiliyorlar mı?"
 </p>
 <p class="metin">
  Romantik: "Beyefendi galiba sırayı görmediniz?"
 </p>
 <p class="metin">
  Naturalist: "Sırana geç!"
 </p>
 <p class="metin">
  Modern: "Efendim insanımız eğitimsiz. Halbuki  Avrupa da..."
 </p>
 <p class="metin">
  Post—modern: "Sırana geç len hörgüç!"
 </p>
 <p class="metin">
  Uzlaşımcı: "Acelesi olmasa öne geçmezdi; üzmeyin garibi"
 </p>
 <p class="metin">
  Devrimci: "Alt yapı sorunları çözülmeden halkımız  sıraya geçmez. Devrim olunca herkes hizaya gelecek"
 </p>
 <p class="metin">
  Kaderci: "İki dakika fazla beklesek kıyamet mi kopar? Kısmetse hepimizin işi görülür"
 </p>
 <p class="metin">
  Kuşkucu: "Ön ve arka kavramları  görecelidir. O tarafın ön taraf olduğuna kim karar verdi? Öne  geçtiğini  zanneden, aslında arkaya geçmiş olabilir"
 </p>
 <p class="metin">
  Kant'çı: "Algılanmayan şeyler yok  demektir. Bakmayın o tarafa, adam yok olur!"
 </p>
 <p class="metin">
  Kötümser varoluşçu: "Herkes bir gün ölecek. Onurlu bir  şekilde bekleyin. Bir gün o adam da ölecek"
 </p>
 <p class="metin">
  İyimser varoluşçu: "Sıkmayın canınızı, şu anın tadını  çıkarmaya çalışın. Bakın ne güzel hayattasınız ve birileri  önünüze geçebiliyor"
 </p>
 <p class="metin">
  Hümanist: "İnsanlık bir bütündür. Birimiz hepimiz hepimiz birimiz için. Dolayısıyla birimiz öne geçince, aslında hepimiz  öne geçmiş oluyoruz.
 </p>
 <p class="metin">
 </p>
 <p class="arabaslik">
  Soru ve hiza
 </p>
 <p class="metin">
  Bir soru geldi, "Tâci abi, kıbleye karşı yazı yazılır mı?!!
 </p>
 <p class="metin">
  Cevab: Sordum, soruşturdum caizmiş! Yalnız, Emin Çölaşan, Fatih Altaylı, Hikmet Çetinkaya vs gibi kardeşlerin kıbleye dönük yazmamaları, sağ ya da sol omuzlarının kıble istikametine gelmesi gerekirmiş. Aksi takdirde hürmetsizlik olurmuş! (Oldu mu!)
 </p>
 <p class="metin">
 </p>
 <p class="arabaslik">
  ŞOK Gündem!
 </p>
 <p class="metin">
  — ABD'de seller, fırtınalar, depremler birbirini izliyor. Siz gariban Bağdatlıları sudan sebeplerle bombalarsınız haa!
 </p>
 <p class="metin">
  — ABD filmlerinde dünyayı hep "iyi" Amerikalılar "kötü" ve "terörist" Ortadoğuluların elinden kurtarır. Ya da Asyalıların. Niye ki?
 </p>
 <p class="metin">
  — Niçin petrole zam gelince herşeye peşpeşe geliyor. Ekmek, domates ve soğan petrol türevi mi!
 </p>
 <p class="metin">
  — Niçin "Amerikan Traşı" oluyor da, "Mısır Traşı", "Habeşistan Traşı" olmuyor!
 </p>
 <p class="metin">
  — "Gösteri ve yürüyüş" yasasını bilen var mı, o halde aykırı eylem yaptığımızı nerden bilicez!
 </p>
 <p class="metin">
  — Arabalarının arkasında "Tek rakibim THY" yazan taksici abilerin pilot emeklisi olduğunu mu düşünücez, yoksa ses duvarıyla alkol duvarı aynı anda mı aşılıyor!
 </p>
 <p class="metin">
  —  Arabaların arkasına "Alın teri" diye yazanlar var. Şimdi bizimki başka bi ter mi kardeşim! Ne alâkasız iş yani!
 </p>
 <p class="metin">
  — "TV'de ilk kez!" denen filmlerin ilk kez yayınlandığını nerden bilicez! Ya öyle sanan tv'ciler de yanılıyorsa!
 </p>
 <p class="metin">
  Ş. OK/Gayseri
 </p>
 <p class="metin">
 </p>
 <p class="arabaslik">
  Tahte'l taş
 </p>
 <p class="metin">
  Hükümet, "Herkes elini taşın altına soksun" diyor. Yau, abiler biz tümden taşın altından yayın yapıyoruz zaten, ne eli, ne kolu!
 </p>
 <p class="metin">
 </p>
 <p class="arabaslik">
  GÖR BAK HİÇ BİŞİİ OLMIYCAK!
 </p>
 <p class="metin">
  Yasin Aras
 </p>
 <p class="metin">
 </p>
 <p class="arabaslik">
  Ho hoo hooveer, götürür süper!
 </p>
 <p class="metin">
  Bu hükümet başından beri hep zamanlama hatası yaptı ve bu da memlekete milyarlarca dolara ve pırlanta kıymetindeki senelere mâl oldu. Hiç olmazsa şimdi zamanlama hatası yapmasalar da, bir güzellik yapıp sâye olmasalar.
 </p>
 <p class="metin">
  Memleket battı, dibi buldu diyoruz, ha babam daha derin çukurlar keşfediyoruz iktidarın sihirli elleri sayesinde. Hassas ve aşırı duygusal abilerin ağzından çıkan iki laf, huyluca olmayan kaprisler yüzünden memleket batıyor.
 </p>
 <p class="metin">
  İlgisiz haber
 </p>
 <p class="metin">
  Yabancı uyruklu işçi istihdamı varmış, emekçinin dostu Tahsin Sınav geçen gün yazıp duruyordu. Abim, güzel abim, sadece işçi yabancı uyruklu olsa neyse, patronlar da yabancı uyruklu abim. Hem de öyle böyle diil. Çoğu çifte pasaportlu, kimi kızından kimi oğlundan nâşi avantajlarla jetlerinin bir cebinde ikinci pasaportlarıyla alesta bekler vaziyette.
 </p>
 <p class="metin">
  Süpeeeer
 </p>
 <p class="metin">
  Süper patronlar klübü kuruluyormuş. Türkiye'nin "en güçlü" işadamları, süper patronlar klübünü kurmak için düğmeye basmış". Koç Holding'de toplanmışlar, Sakıp Ağa, Ömer Dinçkök, Tuncay Özilhan vdz (ve diğer zevat) böyle bir karar almışlar. Ben de aha burdan "Süper Fukaralar Klübü" için düğmeye basıyorum, kime ne! Tek parti düzeninde ve ara rejimlerde süperlenmiş güzel abilerimiz bu işin sonunu da unutmamalı. Kim kimin sırtından süperlendiyse artık. (Hiişşş, amaan Tâci, neyine elzem! Bosh ver, bi vukuat olurSA, köküne kibrit suyu döker özü koç gibi olan kardeşler. Yap işini, kıl beşini, neyine gerek!)
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020423032100/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/327/tirsaktaci/1.htm), [web.archive.org (arşiv bağlantısı)](http://web.archive.org/web/20020423032100/http://www.aksiyon.com.tr:80/2001/327/tirsaktaci/1.htm)
