# Özel hayatıma dokunma!

*Mustafa Aydın 1996.12.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Arena haber programında Şerafettin Yardımedici ile ilgili görüntüler yayınlandığında herkes şok oldu.
  </font>
 </div>
 <div id="newsText">
  <font class="detail-text">
   Bürosuna gelen bir bayana "ahlaksız tekliflerde" bulunan Yardımedici, bu görüntülerin yayınlanmasının hemen ardından intihar etti. Bu olayın yankıları sürerken bu kez Söz Fato'da programında sapık eğilimleri olduğu ilan edilen bir şahsın konuşmaları ekrana getirildi. Ancak bu şahsın Erzurumlu Mehmet Kırkıncı Hocaefendi ile yanyana olduğu bir görüntüsü yayınlanıyor, milyonlarca televizyon izleyicisi önünde bir camia mahkum edilmeye çalışılıyordu. Bunlar bu tür haberlerin ne ilki ne de sonuncusuydu.
   <br>
    <br>
     Medya ve ahlak(etik) değerlendirmeleri hiçbir zaman bugünkü kadar tartışma gündemine oturmadı. Basına duyulan güven hiçbir zaman şimdiki kadar azalmadı. Özellikle televizyon programlarında hedef tahtasına alınarak yıpratılan insanların birer birer intihar etmesi veya sosyal, ekonomik ve moral çöküntüye uğratılmaları epeydir sorulmakta olan "medya ne yapmak istiyor?" sorusunu yeniden gündeme getirdi. Yayın ve dağıtım alanında yaşanan tekelleşmeler,  "holding işbirlikleri" kamuoyunun çoktandır tepkisini çekiyor.
     <br>
      <br>
       Refah Partisi tarafından konunun Meclis'e getirilmesinin ardından her geçen gün büyüyen Susurluk olayı, basınla ilgili genel görüşme önergesini ikinci plana itti. Basın önergeyi sansür yasası olarak niteleyerek "dikta" benzetmelerinde bulundu. Basın aynı zamanda, Susurluk skandalının üstündeki perdeyi kaldırmaya çalıştığına dikkat çekerken, buna karşılık mevcut hükümetin ise olayı örtbas etmek niyetinde olduğunu ileri sürüyordu. Bir gizli kamera haberi sonucu ekranlara getirilen ve sonuçta intihar eden Yardımedici olayı bu arada çoktan unutulmuştu. Gündemi Susurluk skandalı ve sansür tartışmaları oluşturuyordu. Oysa tartışılması gereken medya ve basın ahlakıydı. Ancak basının büyük bir bölümünün bunu tartışmaya hiç de niyeti yoktu.
       <br>
        <br>
         Aslında mevcut iktidarla basın arasındaki sürtüşme hükümetin kurulma aşamasında başladı. Daha önce Anayol formülünü "hayata geçirme gayretlerine destek veren" basın, bu formülün işlememesinin ardından gündeme gelen Refah Partisi'nin iktidar ortağı hele de "büyük ortak" konumunda olmasını kabul edemiyordu.  "Ordu RP iktidarına karşı'', "Demirel, hükümeti kurma görevini Erbakan'a vermeyecek" gibi manşetlerle de demokrasinin sihirli kutusu sandığı hiçe sayacak konuma gelindi. Basınla arası zaten iyi olmayan Refah Partisi ise özel hayatın gizliliği  ve şahsi hakların korunması konusunda bir kanuni  düzenleme yapılması gerektiği görüşünü başından beri savunuyordu.
         <br/>
         <br/>
         RP Kayseri Milletvekili ve Grup Başkanvekili Salih Kapusuz, çalıştıkları düzenlemelerde sansürcü bir bakış açısının kesinlikle söz konusu olmadığına dikkat çekiyor. Kapusuz, devlet ve medya karşısında ferdin haklarının ve özel hayatının korunmasını amaçladıklarını belirtiyor. Salih Kapusuz, medyanın kişilerin özel hayatlarını teşhir ederken sıkça kullandığı "kamu yararı" gerekçesini sorguluyor: "Zaman zaman bu değerlendirme yapılsa bile kamu yararının tespiti mahkemelerden geçtikten ve hukuki bir dayanağa isnat ettikten sonra olabilecek bir şeydir. Bunun dışında özel hayatın gizliliği esastır. Bu esas doğrultusunda bunu aşabilecek her türlü çabanın kabul edilmesi mümkün değildir ve mutlaka suç sayılmalıdır."
         <br/>
         <br/>
         DYP Grup Başkanvekili  Ali Rıza Gönül ise Batı standartlarını aşar nitelikte bir düzenleme yapılması gerektiğini belirterek, bunun bir uzlaşma çerçevesinde, sansür getirmeden, özgürlüklerin özüne dokunmadan yapılabileceğini ifade ediyor. Ali Rıza Gönül, basın hürriyeti ile kişilik hakları çatışırsa, kişilik haklarının tercih edilmesi gerektiğini kaydediyor: "Olumlu bir sonuç alabilmek için bazı cezai müeyyideler getirmek şart. Basın yasasındaki ilkeleri ihlal eden, müeyyidesine de katlanmalıdır."
         <br/>
         <br/>
         Kanunlar teknolojiye yetişemiyor
         <br/>
         <br/>
         Kitle iletişim araçlarının hızlı ve son derece modern imkanlarla donatılmış olması kanunların medya karşısında çaresiz kalması sonucunu doğuruyor. Yasal düzenlemeler teknolojik gelişmelere ayak uyduramıyor. Skandal haberleri sonrasında gündeme gelen özel hayat konusu anayasal koruma altında olsa da, ihlal edilmesi halinde bunun cezai bir karşılığı bulunmuyor. Zaten özel hayatın gizliliği  ve korunmasının ihlaline yönelik müdahalelerin cezasız kalması bugünkü tartışmaların da ana temeli. Gizli kamera çekimleri, kamera şakaları yoluyla kamuoyu önünde mahcup edilme, telefon konuşmalarının dinlenmesi, yakalanan ve polisçe teşhir edilen şahısların "mahkum" olarak lanse edilmesi gibi oldukça önemli konuları içeren bir kanuni yaptırım gücü bulunmuyor.
         <br/>
         <br/>
         'Devlet ve Kitle İletişim Araçları Karşısında Özel Hayatın Gizliliği ve Korunması' konusunu doktora tezi olarak ele alan ve çalışmasını bu yıl içinde kitaplaştıran İstanbul Üniversitesi Siyasal Bilgiler Fakültesi Öğretim Üyesi Dr. Ersan Şen, "Suçta ve cezada kanunilik temel ilke olduğundan ortada konuyla ilgili kanuni bir düzenleme yoksa kimseyi cezalandıramazsınız" diyor. Dr. Şen, özel hayatın, mesken dokunulmazlığı ve muhaberat hürriyetinin anayasada teminat altına alındığına dikkat çekerek, "Ancak bunlar genel ifadelerdir. Anayasalar genel çerçeveyi çizer, hakları tanır. Bunun hemen ardından alt düzenlemelerinin yapılması gerekmektedir. Aksi halde bugün olduğu gibi bu haklara tecavüz edenlere hiçbir şey yapamıyorsunuz" şeklinde konuşuyor.
         <br/>
         <br/>
         Düzenleme eksikliği yanında mevcut  düzenlemelerin uygulanmamasının da sözkonusu olduğunu kaydeden Dr. Şen, birçok delilin basın tarafından hukuka ve kanuna aykırı yollardan elde edildiğine ve garip bir şekilde mahkemelerde kullanıldığına dikkat çekiyor.
         <br/>
         <br/>
         Dr. Ersan Şen, özel hayatın gizliliği ve korunması ile ilgili istisnanın yine anayasada yer aldığına dikkat çekerek, bireyin özel hayatı, mesken dokunulmazlığı ve muhaberat hürriyeti gibi temel hak ve özgürlüklerinin ancak mahkeme kararıyla yetkili organlarca ihlal edilebileceğini ifade ediyor. Bu istisnaların içinde basınyayın organları ise kesinlikle yer almıyor! Dr. Ersan Şen, "Basın özgürlüğü sınırsız değildir. O zaman "basın devleti" haline gelinir" diyor.
         <br/>
         <br/>
         Telefon dinlemegizli çekim
         <br/>
         <br/>
         Telefon dinleme konusunda da bir düzenleme boşluğu yaşanıyor. İtalya'dan alınan Türk Ceza Kanunu 1926 tarihli ve dolayısıyla da köklü bir değişime uğraması gerekiyor. Telefonların gizlice dinlenmesi ve gizli kamera çekimleri gibi konular ceza kanununda henüz kendisine bir yer bulabilmiş değil. Suçta ve cezada kanunilik temel ilke olduğundan ortada bir kanun yoksa cezalandırmaya da gidilemiyor. Bugün tartışılan ve bireyi medya ve devlet karşısında çaresiz durumda bırakan da bu eksiklik. Amerika'da Başkan Nikson'un sonunu hazırlayan muhalif partinin bürosunu dinleme olayını kat kat aşan skandalın bir benzeri geçtiğimiz ay içinde Türkiye'de yaşandı. ANAP lideri Yılmaz, önce telefonlarının sonra da konutunun dinlendiğini açıkladı. Evinde yapılan arama sonucu dinleme cihazları ortaya çıkartıldı. Ancak cihazların sahibi ortaya çıkmasa da Yılmaz, "Devletin bizi dinlemesinden rahatsızlık duymayız" şeklinde açıklamada bulundu. Gariptir ki yer yerinden oynamak bir tarafa "çıt" bile çıkmadı. Başbakanlık ve bakanlık yapmış bir siyasi parti lideri olarak o da "devlet" karşısında çaresizliği yaşadı.
         <br/>
         <br/>
         Genel anlamda, yasama, yürütme ve yargının ardından dördüncü kuvvet olarak değerlendirilen medya Türkiye'de birinci kuvvet olma çabasında. Hükümetlerin kuruluşunda ve yıkılışında etkin rol oynamak, yargıya müdahale ederek mahkeme safahatı sırasında kamuoyu oluşturmaya çalışmak, rating uğruna özel hayatın gizliliği ve dokunulmazlığı ilkesini hiçe saymak, düzeltme haklarına saygı göstermemek medyanın eleştirilen yönleri arasında. Hiçbir izin olmaksızın bir yere girip çekim yapılabiliyor ve bu sırada hane sahibinin müdahalesiyle karşılaşıldığında "basın özgürlüğü"ne müdahalede bulunulduğu ileri sürülebiliyor. Yahut zanlının haberi olmaksızın not defteri veya özel dosyası çalınıyor, yayınlandıktan sonra savcıya veriliyor. Savcı da hazırlık tahkikatı gizli olmasına rağmen tutup herkese açıklayabiliyor. Meşru yoldan elde edilmeyen bu delillerin yargıda kullanılmasıyla ilgili olarak Dr. Ersan Şen'in değerlendirmesi ilginç:
         <br/>
         <br/>
         "1992 yılında CMUK çalışmaları sırasında 'hukuka aykırı deliller hükme esas alınmaz' dendi ancak hâlâ kullanılıyor. Peki niye kullanıyorlar derseniz bu konuda net bir düzenleme yok da ondan. Hangi delillerin hukuka aykırı olduğunu kanunla belirlemedikten sonra buna nasıl engel olacaksınız ki? Delil elde etmede adli makamlar gizli ses dinleme ve benzeri yöntemleri kullanabilir ama böyle bir hak, dikkatinizi çekerim, basına verilmiş değildir. Adli makamlara da kovuşturma ve soruşturma amacıyla verilmiştir".
         <br/>
         <br/>
         Dr. Ersan Şen, basının, özel hayatı ve kişilik haklarını ihlal yanında, yasamayürütme ve yargı organlarının işlevlerine de müdahale etmesini, diğer üç kuvvetin iyi çalışmamasına bağlıyor. Böyle bir müdahalenin mesela İngiltere'de yapılması halinde o basın kuruluşunun sorumlusuna "Gel bakalım kardeşim. Sen hak ve hürriyetleri ihlal ediyorsun, öde bakalım devlete şu kadar ceza, yat bakayım şurada birkaç ay veya git bakayım bir rehabilitasyon merkezine de tedaviden geç" denileceğini ifade ediyor.
         <br/>
         <br/>
         Belli formatlarda yayın yapan programlar aslında sistemin yumuşak noktalarını yakaladıkları için "rating" alıyor. "Meclis, hükümet, adalet, eğitim, sağlık, emniyet hasılı hiçbir şey çalışmıyor ve bazı şeyler de örtbas ediliyor. Bakın biz araştırmacı gazetecilik yaparak gerçekleri sizin önünüze koyuyoruz" gerekçesiyle özel hayat, kişisel haklar yok sayılabiliyor. "Suçluluğu bağımsız yargının vereceği kesin hükümle sabit oluncaya kadar herkes masumdur" ilkesi ise bu tarz programlar için fazla bir şey ifade etmiyor.
         <br/>
         <br/>
         Dr. Ersan Şen, "Basın öyle bir hale geldi ki kamu yararı gerekçesiyle ferdin haklarının ihlal edilebileceğini savunuyor. Bu mümkün değil. Hele bu ihlallerin bir yargı kararı sonucu değil de keyfi olarak, hele de basın tarafından yapılmasını savunmak mümkün değil" diyor.
         <br/>
         <br/>
         Kimin hayatı ne kadar özel?
         <br/>
         <br/>
         Özel hayatın basına konu olması sırasında kişinin topluma mal olmuş biri ya da "sade vatandaş" olup olmaması arasında fark bulunuyor. Kamuya mal olmamış "sokaktaki" vatandaşın özel hayatı daha da dokunulmaz nitelikte. İzni olmaksızın herhangi bir haber yapmak mümkün değil. Türkiye Gazeteciler Cemiyeti Başkanı Nail Güreli, "Sade vatandaşın özel hayatı kesinlikle dokunulmazdır, yani izni olmaksızın yayınlanamaz" diyor. Ancak kamu görevi üstlenen veya topluma mal olmuş ünlü biri iseniz bu sınır biraz genişliyor. Güreli'ye göre bu kişilerin kamuyu ilgilendiren, kamunun bilgilenmesi gereken özel hayatları, 'haber niteliği taşıdığı ölçüde' yayınlanabilir niteliktedir.
         <br/>
         <br/>
         Güreli, basının özel hayatı değerlendirirken sorumluluk duygusundan uzak yayın yaptığını söylüyor. Güreli yanlışlıkların yasal düzenlemelerle değil, sorumluluk anlayışının gelişmesi ve özdenetim sisteminin işletilmesiyle düzeltilebileceğini kaydediyor.
         <br/>
         <br/>
         Özel hayatın gizliliğine tecavüz ve şahsi hakların ihlali halinde yaşanan çaresizliği "Çok Özel" adlı televizyon programıyla adını duyuran yılların magazincisi İdil Çeliker yaşadı. Geçtiğimiz yıl eşi Ümit Çeliker'le birlikte gözaltına alınmış, hadise basında ve televizyonlarda "Çok Özel'ci bayana kokain baskını" şeklinde duyurulmuştu. Ancak hadisenin öyle olmadığı önce Adli Tıp raporuyla daha sonra da yakınlarda sona eren mahkemeden aldığı beraat kararıyla ortaya çıktı. Ancak o günden sonra uzun süre programından ve gazetesindeki köşesinden uzak kaldı  bayan Çeliker.
         <br/>
         <br/>
         25 yıldır basın camiasının içinde olan eşi Ümit Çeliker ise yaşadıkları olayların gerçek dostlarını tanımada yararlı olduğunu söylüyor. Kendisinin uyuşturucu kullanmak suçundan iki kez mahkum olduğunu ve hapis cezası aldığını belirten Ümit Çeliker, "Ben şu an uyuşturucu kullanma cezası almış bir kişiyim. Ama eşim nahak yere kamu vicdanında mahkum edilmeye çalışıldı. Yayınlanan haberler biraz yargısız infaz niteliği taşısa da biz bunu yadırgamadık. Çünkü Türkiye'de bu durumda sizi koruyabilecek bir hukuki düzenleme yok. Polis sizi gözaltına aldı diye suçlu ve mahkum durumunda kalıveriyorsunuz. Gözaltı ve mahkeme safhaları sırasında sansasyonel haber çıkmasını engelleyecek bir yasa yok ki. 'Basın camiası içinde bulunan İdil Çeliker bile sesini duyuramıyorsa sade vatandaş ne yapsın?' diye düşünmedik değil" diyor. İdil Çeliker ise, "Yıpratıldım, yargısız infaza uğradım, haklılığımı bir müddet kimseye anlatamadım ama yine de kızmadım" diyor. Programına kaldığı yerden devam eden Bayan "Çok Özel", "Toplumsal boyutu olduğu takdirde özel hayatla ilgili konularda haber yapılabilir" görüşünde.
         <br/>
         <br/>
         Magazin Forever programı ve Şamdan dergisiyle magazin basınının önde gelen isimlerinden olan Kenan Erçetingöz, "Özel hayatla ilgili olarak bizim özgürlüğümüz kapının önüne kadardır. Bizi evin içi ilgilendirmiyor" diyor. Ona göre, topluma mal olmuş sanatçıların özel hayatı diye bir şey sözkonusu olamaz.  Belgeler ve deliller olduğu sürece bunları yayınlamaya devam edeceklerini belirten Erçetingöz, aile kurumunu ve çocuğu herşeyin önünde tuttuklarını söylüyor. Kendilerine gelen haberlerin ancak yüzde 30'unu yayınlayarak bir sorumlu gazetecilik örneği verdiklerini ifade eden Erçetingöz, "Komplo haberciliğine karşıyız. Türkiye'deki her erkeği komployla istediğiniz oyuna düşürebilirsiniz. Bu tarz çalışmak iş değil. Gizli kamera görüntüleri, üçüncü şahıslar arasındaki telefon görüşmeleri bizi hiçbir zaman ilgilendirmez, onları yayınlamayız" diyor. Erçetingöz, sanat dünyasıyla ilgili olarak müthiş değerlendirmelerde de bulunuyor: "17 yıldır bu işi yapıyorum; o kadar pislik ve iğrenç taraflarını gördüm ki, çoğu yalan söyler. Biz de bu yalanlarını ortaya çıkarıyoruz. Tabii doğru olanların da iyi yönlerini."
         <br/>
         <br/>
         Kenan Erçetingöz, geçtiğimiz yaz silahlı saldırıya uğradı ve bacağından yaralandı. Saldırıya uğrayan ve burnunda su bardağı kırılan "Medyatör" Aykut Işıklar da gizli kamera ve telefonların dinlenmesine başından beri karşı olduğunu açıklıyor. Bunun özel yaşamın da ötesinde hayatın tümünü etkileyen bir olay olduğunu belirtiyor: "En hafifi insan haklarına saygısızlıktır. Herkesin gizli kamera ile dolaştığı bir ülkede kimse kendini özgür hissedemez. Telefonların dinlenmesine de kesinlikle karşıyım" diyor. Işıklar, mizansenkomplo haberlerin altında mutlaka bir çıkar komplosu bulunduğuna dikkat çekiyor. Ona göre ya birisi diğerini yok etmek için böyle bir plan hazırlamıştır ve medyayı kullanıyordur, ya da bu yolla şöhret olmak istenmektedir. Işıklar'ın skandal haberle ilgili değerlendirmeleri ilginç: "Haber patlatmak, gündeme oturmak gibi ucuz kahramanlıklar yapan gazetecilere karşıyım. Bu haberin topluma nasıl yansıyacağını, çocukları, gençleri nasıl etkileyeceğini düşünmek gerekir. Bir gerçek anlatılacak ama bundan hangi dersler alınacak, ya kötü örnek olunuyorsa, ya bir moda başlarsa gibi yüzlerce soruyu kendimize sormamız gerekiyor. Bir haber uğruna bir kişinin hayatı söndürülmemeli. Bu yüzden çok haberi çöpe atmışımdır. Yazdıklarım, bildiklerimin yanında bir hiçtir." Bunları belki ilerde yazacağım kitaplarda isim vermemek koşuluyla kullanabilirim. Özellikle sanatçılar hakkında çok şey biliyorum. Bunların demin söylediğim gibi dörtte birini yazsam görkemli imajları yok olur."
         <br/>
         <br/>
         Herşey raiting için
         <br/>
         <br/>
         Türkiye sansasyonel haberlerle dönem dönem çalkalanıyor. "Kim kiminle nerede"cilerin ortaya çıkardığı "çok önemli" sanatçısporcusiyasetçi birliktelikleri ilgilenenleri uzun süre meşgul ediyor. Lady Diana'nın bir arkadaşıyla, Hamdi Üçpınarlar'ın sekreteriyle, sabık milli damat Adnan Güngör'ün bir mankenle birlikteyken çekilmiş uygunsuz görüntüleri ve bağlantılı dedikodular basında çokça yer aldı. Zaten başı skandallardan kurtulamayan Lady Di'ye ait olduğu iddia edilen "muzır" görüntüler İngiltere'de epey gürültü kopardı. Ancak çok geçmeden The Sun gazetesinin bu büyük gazetecilik olayının asparagas olduğu ortaya çıktı. Yayınlanan bu "şok" görüntüler iki "cengaver" Türk tarafından hazırlanmış bir düzmece haberdi.
         <br/>
         <br/>
         Gazeteciye medya infazı
         <br/>
         <br/>
         Özel hayata müdahaleler sonucu meydana gelen yargısız infazların en ilginci "çok özel" bilgiler açıklayan yılların gazetecisi İdil Çeliker'in başına geldi. Yıllarca ünlülerin sırlarını ortaya çıkaran Çeliker'in adı bir uyuşturucu olayına karışmıştı.  Bu kez kendisi "malzeme konumuna" düşen Çeliker'in suçsuz olduğu sonuçta ortaya çıktı ancak o medyayı yargısız infaz yapmakla suçladı.
         <br/>
         <br/>
         Söz Fato'da programı çokça yazılıp çizildiği gibi  özel hayat konusuna ve kişilik haklarına yaptığı cüretkar müdahaleleriyle ses getirmeye devam ediyor. En kibar tanımıyla "gerçeğe uymayan mizansen haber" yayınlamak konusunda önde gelen programlar arasında yer alıyor. Kişilerin ağzına tükürüldüğü, tartaklandığı, müthiş itham ve iftiralar sonucu insanların intiharlara, sosyopsikolojik çöküntülere sürüklendiği  program geniş kitlelerin tepkisini üzerinde topluyor. Aynı şekilde 155 Polis İmdat adlı "realty show" programı da insanların kanunların rağmına en uygunsuz hal ve şartlar altında suçlu olarak teşhir edildiği  bölümler içeriyor. Polis baskınlarına televizyon kameralarının katılması ve ele geçen tüm kişilerin suçlu imiş gibi lanse edilmeleri kamu vicdanını rencide ediyor. Ancak çoğu kez teşhir edilen insanların büyük bir bölümü serbest bırakılabiliyor. Programı yapanlar için en önemli değer ölçüsü olan rating uğruna özel hayatın dokunulmazlığı ve kişilik hakları kolaylıkla tecavüze uğrayabiliyor.
         <br/>
         <br/>
         Ya basın olmasaydı?
         <br/>
         <br/>
         Evet, siyasi skandallar ve yolsuzluk haberleriyle çalkalanan Türkiye'de bu konuların üzerine giden ve bazı gerçekleri gün yüzüne çıkarmaya çalışan medya bu olayların ortaya çıkmamaları ihtimali üzerine "ya basın olmasaydı" sorusunu sürekli gündemde tutuyor. Ancak bunu hatırlatırken kendi olumsuzluklarını ve zararlarını mütemadiyen gözardı etmeyi ve gündemden uzak tutmayı başarıyor.
         <br/>
         <br/>
         Gazeteciyazar Mehmet Barlas, basın camiasının içinden bir isim olarak özeleştiri yapıyor ve bugünkü durumunun sorumlusunun yine basının kendisi olduğunu söylüyor. Barlas'a göre, paparazzi türü gazeteciliğe özenen basının siyasetten daha iyi bir konumda olduğu söylenemez: "Biz istediğimiz kadar yırtınalım. Toplum, politikacılara ne kadar güven duymuyorsa, en az bu ölçüdeki bir güvensizlik duygusu, medyaya dönük olarak da beslenmekte. Bunun ana sebebi her konunun paparazzi türü gazeteciliğin ilgi alanına girmiş olmasıdır. Küfür etmek, hakaret etmek, çamur atmak sanki gazeteciliğin doğal bir uzantısı gibi sunuluyor. Üretimsiz ve icraatsız siyaset, gerçekten şu anda sarsıntı geçiriyor. Ama, paparazzi türü gazeteciliğe özenen ve mürekkep yerine çamur kullanan basının da, siyasetten daha iyi konumda bulunduğu söylenemez.
         <br/>
         <br/>
         ÖZEL HAYAT NEDİR?
         <br/>
         <br/>
         "Herkes özel hayatına ve aile hayatına saygı gösterilmesini isteme hakkına sahiptir. Özel hayatın ve aile hayatının gizliliğine dokunulamaz. (1982 Anayasası Madde:20)
         <br/>
         <br/>
         Özel hayatın gizliliği ve korunması kavramı anayasal bir hak olarak 1982 Anayasası'nda yer alıyor. Ancak, onu devlete ve kitle iletişim araçlarına karşı güvenceye alan kanuni düzenlemeler çağın ihtiyaçlarına uygun şekilde henüz yapılmış değil. Açıkçası özel hayatın kanuni olarak bir tanımı ve onun ihlali halinde somut bir cezai müeyyide bulunmuyor. Hukuk teorisyenleri tarafından öne sürülen tariflerin ortak noktasını şu tanım oluştuyor: "Özel ve aile hayatına ve meskenine müdahalelere, beden ve akıl tamlığına, ahlak ve fikir hürriyetine, şeref ve itibarına karşı her türlü izleme ve gözetleme ve baskı altında kalma hareketlerine, muhaberata elkonulmasına, yazılı ve sözlü özel muhaberelerden kötü niyetle faydalanılmasına, meslek sırrı olarak kendisine bildirilen veya güvence altına alınmasına, genel bir ifadeyle özel hayatın gizliliği ve korunması hakkı denir."
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2019-ozel-hayatima-dokunma.html), [web.archive.org (arşiv bağlantısı)](http://web.archive.org/web/20131103112443/http://www.aksiyon.com.tr/aksiyon/haber-2019-ozel-hayatima-dokunma.html)
