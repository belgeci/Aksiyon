# Yaşanmış olaylar senfonisi

*Mustafa Aydın 2002.01.26*

<div>
 <img border="0" src="/web/20020520035058im_/http://www.aksiyon.com.tr/yazar/tirsaktaci.jpg"/>
 <p class="spot">
  Ebru Meleke Işık, internette dolaşan çok ilginç, yaşanmış olay hikayelerini derleyip göndermiş. Sağolsun diyor birlikte okuyoruz:
 </p>
 <p class="metin">
 </p>
 <p class="metin">
  – Olay ODTÜ'de geçmiş. Ders matematik. Hoca büyük bi şevkle anlatıyor. Tamamen konuya konsantre olmuş. Ama neden sonra tebeşirinin ufacık kaldığını farkediyor. Uyuklayan bi öğrenciye 'E hadi çık tebeşir bul yan sınıftan' diyor. Çocuk çıkıyo harbiden. Ama yan sınıf diye aynı amfiye diğer kapıdan giriyor ve yine bizim hocaya 'Hocam yan sınıftan tebeşir istiyolar.' diyor. Hoca da derse konsantre ya, 'Ya ben de az önce bi öğrenci gönderdim bulsun diye. Bizde de yok.' diyor. Çocuk da 'Haa taam' deyip çıkıyor. Sonra diğer kapıdan tekrar girip 'Yokmuş hocam. Aa nası yani ya!' deyince hoca da öğrenci de durumu çakıyor!.
 </p>
 <p class="metin">
  – Devlet tiyatrosundan bir oyuncu, artık her ne sebeptense Akçaabat'a gitmiş. Ekip olarak şehir merkezine gelmişler. Kafalarını kaldırınca koca bir bez afiş görmüşler. Şöyle yazıyormuş: 'Ben de sporcunun zeki, cevik ve ahlakli olanini severim. Akçaabat Belediye Başkanı!'
 </p>
 <p class="metin">
  – Seyyar satıcının biri Anadol pikabıyla bi şeyler satmak için megafonuyla gürültülü bir şekilde bağırmaktadır: 'Dommatiyeeez, bibbiyeeer, badılcaaan..' Arkadan trafik polis otosunun hoparlöründen çıkan ses duyulur: 'Seyyar satıcı kenara çek!'. Satıcı gevrektir: 'Annaşıldı tamam!'
 </p>
 <p class="metin">
  – Bir servis şoförü sıkışan trafikte hareket edemez halde beklemektedir. Gayetle de haklıdır çünkü önünde uzuun bir kuyruk vardır. Arkadan kornaya abanan araç sahibine camdan sarkarak 'Pokemon muyum len ben arabaların üzerinden uçayım!' diye bağırır. Tüm servis ahâlisi iş yerine varana kadar gülmekten mide spazmı geçirir.
 </p>
 <p class="metin">
 </p>
 <p class="arabaslik">
  Akbarsbeğ'den
 </p>
 <p class="metin">
  mektup var
 </p>
 <p class="metin">
  Sevgili Tâci abim, bi zamanlar Samsun Orta Karadeniz'in ve hatta Kuzey İç Anadolu'nun bile merkezi konumunda ekonomisi parlak bi şehirdi ya, artık öyle değil. Geçen bi ara İbrahim hocayla beraber Yılmaz abinin yanına (söylemesi ayıp) mangal muhabbetine giderken, bana Samsun'un 56 km ötesinde inşaati bitmemiş bir bina gösterdi. Meğer orayı Haşim Bayram bir otomobil fabrikası olarak başlatmışmış. Sonra devamına izin vermemişler.
 </p>
 <p class="metin">
  Şimdi Samsun'un eski Samsun olmadığı ve bir sürü işsiz barındırdığı artık cebinde duruversin bakalım! Bu arada Haşim efendi, 'Siz izin vermezseniz, gider verilen yerde yaparım. Dünyada yer mi yok.' demiş.
 </p>
 <p class="metin">
  Pılısını pırtısını toplayıp aynı fabrikayı Romanya'da kuruyor. İstihdam yanında gittiği ülkeye verdiği vergi de cabası. Geçen hafta da sayın başbakanımız Amerikalı yatırımcıları Türkiye'ye davet etti. Fenalaştım, tek tek kirpiklerimi yoldum. Yok endişelenme. Geçti sayılır. Bu arada iznin olursa 'kendine iyi bak!' denmesini yasak etmek istiyorum. Onun yerine 'Allah'a emanet ol!' denecek. Densin di mi abicim. Akbarsbeğ sadakatle huzurunuzdan ayrılır efendim...
 </p>
 <p class="metin">
 </p>
 <p class="arabaslik">
  Anonim değintiler
 </p>
 <p class="metin">
  – Adam, Hindistan sokaklarında gezerken balkonun birinden başına Buda heykeli düşmüş, 'Başıma bu da mı gelecekti' demiş.
 </p>
 <p class="metin">
  – Arkadaşlar, bizler sade vatandasiz, zenciler kakaolu, Çinliler limonlu!
 </p>
 <p class="metin">
 </p>
 <p class="arabaslik">
  Hatalı sollamayınız. Lutfen, Azrail Aleyhisselamla randevunuzda sıranızı bekleyiniz!
 </p>
 <p class="metin">
 </p>
 <p class="arabaslik">
  Arjantin ve biz
 </p>
 <p class="metin">
  Kanto, tango vs gibi benim cahili olduğum bir çok ortak nokta bulabilmek mümkün Arjantin'le.. Fakat, oraların bir Derviş'i vardı, Kavallo diye. Kurtarıcı olarak gelmişti. Valizini alamadan 'tatile' gitti garibim! Bizdekilerin de sonu öyle olacağa benziyor. Fareli köyün 'kavallo'ları, çaldıkları kavallarla, anlattıkları mavallarla bizi alıp bir alâmete doğru götürüyorlar, sonumuz hayrolsun!
 </p>
 <p class="metin">
 </p>
 <p class="arabaslik">
  POSTA:
 </p>
 <p class="metin">
  Erk Akbars, Ebru Işık, İsmail Tayyar, İsmail Duru, Süleyman Ebin, Ahmet Talan, Cüneyt Dökmen, Habib Öksüz, Ahmet Yetiş, Ali Osman Yenialp, Hızır Demirci, Mustafa Yiğiter, (Samsun Çetesi'ne not: İsimlerinizi kaybettim!), Nesibe Ergün, Habib Öksüz, Erkan Ülker, Faruk Örgün, Serkan Aydemir, Meçhul Adam, Ahmet Talan, Murat Sözkesen, Yusuf Erdoğan, Gelincik1981, Mustafa Duru, Yunus Boztürk, Yakup Oflaz, Abdullah Şenol, İbrahim Kocagöz (Leblebici), Serhan Adana, Ferhat Öztürk
 </p>
 <p class="metin">
 </p>
 <p class="arabaslik">
  NASA ve Ruslar
 </p>
 <p class="metin">
  NASA, uzaya astronot gönderme çalışmalarına ilk defa başladığında tükenmez kalemlerin yer ya da ay çekimi olmayan bir ortamda kullanılamayacağını keşfetti. Problemi ortadan kaldırmak için NASA'nın bilim adamları on yıl çalıştılar ve 12 milyar dolar harcayarak su altında, yerçekimsiz ortamda ve cam dahil hemen her yüzeye ve eksi 300 derecenin üzerindeki derecelerde de yazabilen bir tükenmez kalem geliştirdiler. Peki Ruslar mı? Ruslar, sadece kurşun kalem kullandılar!          Gön: Ahmet Talan
 </p>
 <p class="metin">
 </p>
 <p class="arabaslik">
  İlâhiyatçı mı lâhiyatçı mı?
 </p>
 <p class="metin">
  İlahiyatçı kelimesi, ilahi ve dinî konuları araştıran kişilere verilen bir unvan. 'Lâhiyatçı' kelimesi ise, oyunla, boş işlerle uğraşanlar için kullanılabilecek bir tanımlama. Geçenlerde Zaman'da ilahiyatçı Türk bilim adamlarının uluslararası bilim çevrelerinde itibar görmemesi eleştiriliyordu. Örnek de verilerek bu ayın sonunda New York'ta yapılacak Dünya Ekonomik Forumu'na, Bosna, Etiyopya ve İsrail'den dini temsilciler davet edilirken, Türkiye'den dini temsilci çağrılmamasına dikkat çekiliyordu. Tâcizâne ben de diyorum ki, içeride ilahiyatçıya kıymet veriliyor mu ki, dışarıda verilsin!
 </p>
 <p class="metin">
  Bu haberi okuduktan sonra Mustafa Özcan üstadın yazısı tevafukan gözüme ilişmez mi? (İlişir). Kitabın tam ortasından yapılmış tesbitleri isterseniz birlikte okuyalım:
 </p>
 <p class="metin">
  'Bugün; ya piste inip kadınlarla göbek atacaksınız ki tepki çekmeyesiniz veya ağzınızla kuş tutsanız bile nafile. Karşı kampa atılıverirsiniz! Taliban modelini eleştirseniz de, neticede Taliban olmaktan kurtulamayacaksınız!. Piste inip göbek atmadıkça ve onlar gibi davranmadıkça sizleri asla kendilerinden kabul etmeyecekler.
 </p>
 <p class="metin">
  'Bunlar taifei ahirzaman. Hiçbir ölçüleri yok. Bunlara 'Ayıp değil mi, hergün neden manşetlerde ve arka sayfalarda müstehcen kadın fotoğrafları yayınlıyorsunuz?' diye sorulduğunda, gayet pişkin bir vaziyette ölçüyü okurun rağbetinin belirlediğini söylüyorlar.
 </p>
 <p class="metin">
  'Çıplak fotoğraflar reyting yapıyormuş! Peki nereden belli? Yıllar önce basının toplam trajı 5 milyon hudutlarında seyrederken bugün bu rakam 3 milyonun altına düşmüştür. Nerede sözü edilen reytingler? Müstehcenlik oranı arttıkça traj düşüyor. Bu çıplaksever medyanın teze hiç tahammülü yok. Siz kazara bir tez ortaya atarsanız geçiyorlar saldırıya. Düşünmek yerine dürtülerinizle hareket edeceksiniz!'
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020520035058/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/373/tirsaktaci/1.htm), [web.archive.org (arşiv bağlantısı)](http://web.archive.org/web/20020520035058/http://www.aksiyon.com.tr:80/2002/373/tirsaktaci/1.htm)
