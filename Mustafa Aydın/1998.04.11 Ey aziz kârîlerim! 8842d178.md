# Ey aziz kârîlerim!

*Mustafa Aydın 1998.04.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "N'olacak bu memleketin hali?' Benim nûri aynim, canımdan muazzez kaarilerim, evvelemirde üzerime farz olan selamlarımı arz edeyor, cümlenize sıhhat ve afiyet temenni edeyorum.
  </font>
 </div>
 <div id="newsText">
  <font class="detail-text">
   Efendim, bugünlerde zihnimi ziyadesiyle meşgul eden ve felsefi, içtimai ve şübhesiz vatani cebheleriyle fevkalhad mühim netayici olan şu suale bir cevap arayorum: 'Ne olacak bu memleketin hali?"
   <br>
    <br>
     Efendim, yazıya bir alıntıyla girdik ancak bu yazı Tercümânı Ahvâl'den ya da Sebilürreşad'dan değil, belki inanmayacaksınız ama çok yakın tarihli bir gazeteden alınma. Bu satırların yazarı "zaman makinesinden" mi yayın yapıyor diyenleriniz çıkacaktır! Şu kadarını söyleyelim ki, zaman makinesinden değil ancak Zaman gazetesinden yayın yapıyor. Ona kısaca İrfan Külyutmaz diyebilirsiniz. Köşesinin adı da ilginç, "Şööle bir bakayorum da..." (Üç noktanın yanyana olması çok önemli)
     <br>
      <br>
       O bu konuda yalnız değil. Başka ve pek mühim kahramanlar da var. Mesela Recai Güllapdan. Dağıstan Çetinkaya tiplemeli vinyetinde Güllapdan yazayor ancak refikleri nedense Güllabdan, Gülâbdân ya da son olarak Cullapdan diyor ki ben de pek anlıyor değilim! Neyse, Recâi Bey köşesinin adını "Aykırı bakışlar" koymuş. Son dönem müstear söz ve irfan ehlinin pîri sayılan Molla Kasım ise hâriçten gazel okuduğu için  meraklıları onun eklemelerine birazcık Japon kalıyor. (Yani epey uzakta!) İskenderi Palevi ise hadiseyi zaman zaman şenlendiriyor. (Hatta onun son zamanlarda açık öğretim faslından olarak Recâi Beyefendiye mektupla aruz dersleri verdiği bile ileri sürülüyor! Anlayacağınız 45 gün sonra nur topu gibi bir arûz şairimiz olacak!)
       <br>
        <br>
         Çok kıymetli bir yazarımız ise kendi işini kendi halletmek yerine önceleri SL son olarak ise SG kod adını kullanan Üsküdar nüfusuna kayıtlı gazelhan bir tetikçi tutmayı yeğliyordu. Üsküdar'lı SG (Recâi Bey ona Sezâi Nanedan dese de asıl adı Sezai Güzelcehisarlıgil olan beyefendi) yazdığı tehdit dolu mektuplarında Recai Güllapdan'a açıktan cephe alıyor, onun kıymetli edebi kişiliğini ti'ye alıyordu. Diyelim ki diyger bir şahsa bodoslamadan bir tezyif mi yapılacak; Osmanlıca'nın engin hipnozitesinden istifade ile lafı döndürüp dolaştırıp sonunda çok acımasız bağlantılarla nihayetlendirip nanik babından yan cümlelerle bitiriyor, anlaşılan bundan sadist bir zevk de alıyorlardı. Ve bunu hep yapıyorlardı. Olacak iş değildi. Koca koca adamlar gazete köşelerini ele geçirmiş, iş yokluğundan ve miskinlikten birbirini telefonla başka kimlikler adına arayıp işleten 657'lik memurlar gibi değişik isimlerle birbirlerine yazılar yazaraktan dalga dubara yapıyorlardı.
         <br/>
         <br/>
         Birinin buna dur demesi, el koyması gerekiyordu. Düşünsenize her biri ayrı bir cevher olan insanlar hiç sıkılmadan Abdullah Çatlı bâbından isimler ve tetikçilerle birbirlerine kuş uçuruyorlardı. Sorsanız, "Ben onu Mehmet Özbay olarak bilirdim" diyenler gibi müstear tetikçilerini öne sürecekler. Recâi Güllapdan'ı Anadolu'nun buz tutmuş telefon kablolarının öte yanındaki ahizenin ucunda bulduk. Onun muhabbetindeki sıcaklık central heating vazifesi görerekten taa İstanbul'lara kadar küçük çaplı bir iklim değişimine vesile oldu desek fazla mı abartmış oluruz bilemiyorum.
         <br/>
         <br/>
         Ona sorarsanız bütün kavgayı Sezâi Güzelcehisarlıgil başlatmıştı. Tabii bu tarihi gerçeklerle çelişiyor olsa da şahsına bir şey söylememiz mümkün değildi. Pek aksi ve çok bilmiş bir insan olduğunu söylersek herhalde bize kızacaktır!
         <br/>
         <br/>
         Külyutmayan İrfan Beyefendi için "gazatacılığa" nasbolmasının 30 ya da 40 sene olması çok büyük önem ifade ediyor olmalı ki bir yazısının önemli bölümünü buna ayırmış. Hepsi "nâçiz" "âcizâne", "bu fakir", "bendeleri" gibi yumuşatmalarla girip sonunda perişan edici kroşelerle yazılarına devam ediyorlardı. Mesela "Radikal gazatasından Hakkı Usta'yı" ele alan İrfan Beyefendi, onun şiir bilgisinin ne kadar az olduğunu mütemadiyen ihsas ettirerek: 'İnsan bir bilene sorar, yahu...' diyordu. İrfan Beyin "Hakkı Hamakat İnkılap Bey" takma ismi ise pek kabili tahammül bir tesmiye olmasa gerek.
         <br/>
         <br/>
         Zaman okuyucuları bu konuda oldukça şanslı. Pazar günleri gündemin sıkıcı hayhuyundan uzak bir nevi lisânî irticâ içindeki kerevet erbabının kendi iç dünyalarına ve hârici aleme yönelik yazılarını okumak büyük zevk olmalı. Yoksa diğer gazete okuyucuları mı daha şanslı. Bilemiyorum. Bir çok kişi için pazar gününün iple çekildiğini söylemek bile mümkün.
         <br/>
         <br/>
         Kavga ba'zan o derekelere geleyor ki (aman ne yapıyorum), geliyor ki, sayfa sorumlularının hangisine kaç karakter limitinde yer ayrılmış olması bile sataşmalara sebep oluyor. Bir yazısında Recai Beyefendi, kendisine bin karakter (ya da kalakter) ekstradan avantaj sağlanmasına içerleyen Ayvazzade Beşir ve İskender Bey refiklerine gayet mûnis bir şekilde, "Adam olana yeter de artar" dedikten sonra, "Durup dururken fukaranın kanını niyçün dökeyim; bir vesile olur ise elbette ağrısız diş çeker gibi anın dahi hisabını itmam eylerim" diyor. Ve şu ifadelerle devam ediyor: "Aziz Beşir Bey biladerim bilmelidir ki kendine ve emsali muharrir arkadaşlara tahsis olunan üçbinyediyüz kalakterlik imtiyaz, esasen şu anda kıraat etmekte bulunduğunuz makalemi çerçeveleyen kontur çizgileri fonksiyonunu ifa eylemektedir; vakıa hakikatler acıdır ve makalatıma kenar süsü teşkil eylemek de zannımca şu darı dünyada azbuz saadet değildir netekim!"
         <br/>
         <br/>
         Gördüğünüz gibi dayanılır ıstırab değil Güllapdan Beyin diline düşmek.
         <br/>
         <br/>
         Bir de Hakkı Usta ismi geçiyor bu sataşmalarda ki, o da ayrı bir bahis konusu. Hakkı Usta'ya her biri bir vesileyle ve neredeyse sırayla bir sılai rahimde bulunuyor! Mesela Külyutmayanlar familyasından İrfan Bey, "Şööle bir bakayorum da..." köşesinde, "Hakkı" deyince aklına "yüksek dil alimi Hakkı Bey'in" geldiğini yazarak," Geçen gün, bu zâtdan bahs ederken, aziz kardaşım Berç, 'evladım İrfan, neye Devrim deyorsun, bu adam Devrim mevrim deyil, inkilap, inkilap...' deyince, ben de Berç kardaşıma hak verdim. Evet, Hakkı İnkilap Bey ona buna akıl hocalığı edip, her def'asında pot üstüne pot kırmaya devam edeyor" diyor.
         <br/>
         <br/>
         Ama bu üsluba "Hakkı Fenomeni" Beyin sessiz kalmadığını hemen arkasından gelen cümleden kolaylıkla anlıyoruz: "Efendim bu İnkilap Bey, geçen hafda cuma ertesi günkü bir yazısında (nasıl bir yazıysa!) bendenize çemkireyor ve 'kılkuyruk' deye hitap edeyor. Aman, Hakkı İnkilap Beyciğim, (kıl) kuyruklar, ancak İnkilap'larda olur. Ne o, yoksa bir kuyruk acınız felan mı var? Osmanlı hakkında konuşmaksa size hiç düşmez, bilmem anlatabildim mi, yani frenklerin dediği gibi (ı)'ların üzerine noktalarını koyabildim mi?"
         <br/>
         <br/>
         Kelimeler havada uçuşuyor
         <br/>
         <br/>
         "Memleketin, Güllabdan Bey gibi, gayyur ve çalak gençlere ihtiyacı var!"
         <br/>
         <br/>
         Bu sözler tahmin edebileceğiniz gibi İrfan Külyutmaz Bey'e ait. Recâi Beyefendi'nin 'Osmanlı Müellifleri' ve 'Sicilli Osmâni' gibi baazı eserlere müracaat etdiğini, velakin, 'Hakkı Usta' namında bir dânâ mürşidin namına tesadüf etmediğini yazan Külyutmaz Bey, "Hakkı Devrim Bey'in, bir diğerini tashih ederken iyka etdiği lisan hatalarını mingayrihaddin düzeltmeye cür'et etmiş idim. Vay efendim, sen misin Hakkı Usta'yı tashihe kalkışan! Ne kışın çorap giymediğim kaldı, ne şaklabanlığım!.. 'Hakkı Usta'nın burnundan kıl aldırmadığı anlaşılayor! Varsın olsun, ne gam! Lakin, Recai Güllabdan Beyefendi'ye naçiz tavsiyyem, 'Sicilli Osmani' veya İsmail Habib merhumun 'Türk Teceddüt Edebiyyatı'na mümâsil âsârâ değil de, 'Türk Tavukçuları Büyük Lugat ve Ansiklopedisi'ne atfı nazarda bulunmasıdır. Zannedeyorum, orada 'Hakkı Usta' mevzûunda vâsî malumat bulacakdır" diyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3625-ey-aziz-k%C3%A2r%C3%AElerim.html), [web.archive.org (arşiv bağlantısı)](http://web.archive.org/web/20140715173314/http://www.aksiyon.com.tr/aksiyon/haber-3625-ey-aziz-k%C3%A2r%C3%AElerim.html)
