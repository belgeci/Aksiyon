# Tâci'den 2030 Gündemleri

*Mustafa Aydın 2001.06.16*

<div>
 <img border="0" src="/web/20020106004041im_/http://www.aksiyon.com.tr/yazar/tirsaktaci.jpg"/>
 <p class="spot">
  — Kişi başına düşen milli gelir 2 milyon Türk Dolarına yükseldi. 1 T. Doları 150 milyon Habeşistan Doları ediyor. 7 Kuzey Irak doları ise bir Türk Dolarına karşılık geliyor. 50 milyon Türk doları ise 1 Amerikan şekel'i ediyor. ABD, para birimini 10 yıldır şekel'e çevirmiş durumda. Türkiye'ye de benzer bir teklif yapılmıştı. Hükümet, 'Ne Şam'ın şekeri, ne İsrail'in şekel'i!' diyerek onurlu bir direnişte bulunarak dolara geçmişti.
 </p>
 <p class="metin">
  — Milli Eğitim Bakanı Sebastian Bostanciyato, okul köşelerinde sağlığı tehdit eden uyuşturucu maddelerin satılmasını eleştirerek, 'Kantinlerde sağlık testinden geçirilmiş 'mallarımız' varken, sırf 25 yıl kesintisiz eğitime katkı farkı vermemekte direnmek için kaçak ve sağlıksız malları tercih etmek Türk gençliğine yakışmıyor' dedi. Muhalefet, kantinde satılan uyuşturuculara tepki göstererek, 'Hep bi markanın malları var, hem de iddia edildiği gibi saf değil. Haksız rekabet var' dedi.
 </p>
 <p class="metin">
  — Recai Kutan, Ecevit'in son cumhuriyet bayramı resepsiyonunda kendisine 'Nasılsınız, bay Malcolm X, esenlikler dilerim' dediğini açıkladı. DSP'den yapılan açıklamada, Kutan'ın sözlerinin hayal ürünü olduğu belirtilerek sayın genel başkanın Martin Luther King'le olağan haftalık görüşmesini yaptığı sırada Kutan'la karşılaştığı ve böyle bir diyaloğun geçmediği belirtildi.
 </p>
 <p class="metin">
  — Reha Muhtar, TRT'nin önümüzdeki yayın dönemindeki projelerini anlattığı basın toplantısında bir gazetecinin sorusunu beğenmemesi üzerine ekibiyle birlikte gazeteciyi su tabancalarıyla ıslattı. Haber Dairesi Başkanı Bay Kubidik, siyasi parti liderleriyle ilgili haberleri pokemon, dipsi dipsi ve lâ lâ kodlamasıyla vermelerinin reytinglerini artırdığını belirtti.
 </p>
 <p class="metin">
  —  RTÜK'ün BBC'yi bir hafta süreyle kapatmaya çalışması diplomatik skandala neden oldu. İngiltere'ye botla girmeye çalışan teknik ekip bir salla sınırdışı edilirken, konuyu gurur meselesi yapan hükümet, Bangladeş'ten uzay mekiği kiralayarak BBC uydusunu uzayda mühürletmeyi deneyeceğini açıkladı. RTÜK Başkanı Vurar Savanş, 'Bana küçükken Mister Spak derlerdi' dedi.
 </p>
 <p class="metin">
  — THK Başkanı Kemallettin Gürüz'ün, 'Yahudiler ve Hıristiyanlar da kendi kurban bayramlarında kestikleri hayvanların derisini bize bağışlayacak' sözleri şaşkınlık ve tepkiyle karşılandı.
 </p>
 <p class="metin">
  — Kurban Bayramı yine eğlenceli olaylara sahne oldu. Yasak olmasına rağmen hâlâ küçük ve büyükbaş hayvan kesmeye çalışan vatandaşlar polis ve jandarma operasyonlarıyla gözaltına alındı. Bilindiği gibi Diyanet'in emriyle sadece ördek ve tavuk cinsi canlıların kurban edilmesine izin veriliyor. Kesim hadisesi de tavuk çiftliklerinde makineler marifetiyle şıppadanak hallediliyor. Kesmek için süslediği horozunun kaçması üzerine zor anlar yaşayan Diyanet İşleri Başkanı Zekeriya Bembeyaz, 'Bu horoz cins horoz. Tagore ekolünden. Hindistan'dan transfer ettik' diyerek üzüntüsünü dile getirdi. Horoz Tagore bulunamadı.
 </p>
 <p class="metin">
 </p>
 <p class="arabaslik">
  Büyük olabilmek
 </p>
 <p class="metin">
  Yıllar önce hastaneye ağır hasta bir kız getirdiler. Tek hayatta kalma şansı 5 yaşındaki kardeşinden acil kan nakliydi. Küçük oğlan aynı hastalıktan mucize eseri kurtulmuştu ve kanında o hastalığın antikorunu taşıyordu. Doktor durumu çocuğa anlattı ve ablasına kan verip veremeyeceğini sordu. Küçük çocuk bir an duraksadı, sonra derin bir nefes alıp, 'Eğer ablam kurtulacaksa, kanımı veririm' dedi.
 </p>
 <p class="metin">
  Kan naklederken ablasının gözünün içine bakıyor ve sevgiyle gülümsüyordu. Kızın yanaklarına yeniden renk gelmeye başladı ama küçük çocuğun yüzü giderek soluyordu. Bir müddet sonra gülümsemesi de yok oldu. Titreyen bir sesle dönüp doktora sordu: 'Doktor amca hemen mi öleceğim?'.
 </p>
 <p class="metin">
  Küçük çocuk doktoru anlamamış, ablasına vücudundaki bütün kanı verdiğini sanıyordu. Ölümü pahasına kendi kanını vermişti. Sevdiğimiz bir insan aynı durumu yaşıyor olsaydı acaba bu kadar 'büyük' olabilir miydik?                Gön: Reyhan Sert
 </p>
 <p class="metin">
 </p>
 <p class="arabaslik">
  POSTA
 </p>
 <p class="metin">
  Bülent Cantimur, Reyhan Sert, Erk Akbars, Neslihan Yıldırım, Uğur Eskier, Abdullah S, Fatih Avcı (Kızma birader yau!), Alp Ekin, Serdar Ahmet Mecidiye, Seher Arslan, Melikşah, Arzu Deniz, Yasin Kılıççeker, Demet Şen, Gülnihal Işık, Murat Toprak, Hızır Demirci, İbrahim Emre, Ahmet Latif, Müslim Aydemir, İsmail Küçük, Yunus Boztürk, Erkan Zuylu ya da Zuysuz.
 </p>
 <p class="metin">
 </p>
 <p class="arabaslik">
  Ne şakası!
 </p>
 <p class="metin">
  'Sen tut hayatını tehlikeye at, tee Mersidabık Savaşı'ndan kalma alâmeti etkisiz hâle getirmeye çalış, yeme-içme, saçını dedektör et,  uğraş, didin, ama bi japon gelsin elindeki kesekağıdıyla merkep şakası yapsın. Görüyorum, görüyorum ama ne yapıcan iş ciddiyeti taşıyorum ben.'
 </p>
 <p class="metin">
 </p>
 <p class="arabaslik">
  Baliç epey üzgün yav!
 </p>
 <p class="metin">
  'Tiyaaa, Mıısdafa Denizliğ, eder çiftli sıtandard biyaaa..., koydu saha kenağrında unuttu beni biyaa. (Mıy mıyy.. m..) İsterim gul atmak, kuşmak top ilen, özlerim memleketimi, vermez izin Denizliğ, giderim Yeni Busna'ya. Kuklarım havayı, olurum hasta. Ayakcaazımda çamır, derim Kalender sukak mıdır burası!'
 </p>
 <p class="metin">
 </p>
 <p class="arabaslik">
  WEBish@@ne, etr@@fında, gülüm @neeey, dikeeenli teelleeeer!
 </p>
 <p class="metin">
 </p>
 <p class="arabaslik">
  Hak kimdeymiş efenim!
 </p>
 <p class="metin">
  "Ben, İsrail halkı Filistinlilere karşı bir haksızlık yaptığı zaman, bunu açıkça eleştirip söylüyorum. Kuvvetli olduğumu bildiğim için böyle yapıyorum. Siz de güçlü olun, gücünüzü bilin." (İsrail eski Milli Eğitim Bakanı Yosi Sarid'in Özdemir İnce'ye verdiği mülakat'tan. Hürriyet, 8 Mayıs 2001)
 </p>
 <p class="metin">
  "İsrail zalim ve haksız, diye düşünülüyor. Oysa başka bir mantık da yürütülebilir: Filistin topraklarını alan İsrail, alabildiğine göre ve muhafaza edebildiği sürece haklıdır. Topraklarını önce satan, ardından savaş ilan edip sattıklarından gayrısını da yitiren Filistinliler de geri alamadıklarına göre, haksız. Toprak kavramı da tıpkı 'hak' gibidir. Sahip çıkamazsanız, biri çıkar elinizden alır."
 </p>
 <p class="metin">
  (Mine G.Kırıkkanat, Radikal, 25 Mayıs 2001)
 </p>
 <p class="metin">
 </p>
 <p class="arabaslik">
  Haset'in not defteri
 </p>
 <p class="metin">
  — Dün sabah baktım da dakikada 250 şınav çekiyorum. Olmaz gevşemişim. Eskiden neydim ben be.
 </p>
 <p class="metin">
  — Eyüp Aşık aranacak. Saçını eken esnafın numarası alınacak. 30 yıldır sağ şakağımdan uzattığım saçım sol omzuma düşmeye başladı. Artık jöle de kâr etmiyor. Artık ektirene kadar bally ile idare edilecek.
 </p>
 <p class="metin">
  — Ajda Pekkan aranacak. Sınırlı Sorumlu Acık da Çorumlu Estetikçiler Esnafı'nın numarası alınacak. Gasteden kestiğim kupürdeki Kemal Sunal fotoğrafı gösterilip, 'Beni bu adama benzetin!' denecek. Niye diyene osssaat 50 şınav çekip, milletimizin her akşam aynı filme üç kere kahkahalarla güldüğü hatırlatılacak. Eğer, 'Zaten size yeteri kadar gülüyorlar' diyen olursa, 50 şınav zorla ona çektirilecek. Boğaz'da yüzmecesine iddiaya girilecek.
 </p>
 <p class="metin">
  — Aklıma geldi de, boğazlar petrol boru hattı oluyor. Eyüp Aşık estetik olsa da hâlâ laz sayılır, yüzmeyi unutmamıştır. Birlikte boğazdan dalıp, ilk tankere kafa atılacak. Dipten kum çıkarıp, güç gösterisi yapılacak.
 </p>
 <p class="metin">
  — Adım, Haset olarak değiştirilecek. 'Oy Çiller'im, Çiller'im, açsın bütün güllerim' diyerekten meşhur Nurcan'ım şarkısına taklak attırılacak. Mümkünse şınav da çektirilebilir. (Tercihen 50).
 </p>
 <p class="metin">
 </p>
 <p class="arabaslik">
  TAZİYE
 </p>
 <p class="metin">
  Bâb-ı Âli'nin mert, çalışkan, karîha sahibi delikanlılarından biri olan Hüseyin Demirel'i genç yaşta kaybettik. Tanıyanlar, ne cevval, ne kabına sığmaz ve zehir gibi biri olduğunu bilirdi. Aslında ne çok projesi vardı. Kaderin hükmü böyleymiş. Rûhu şâd olsun.
 </p>
 <p class="metin">
 </p>
 <p class="arabaslik">
  Derviş'in dervişi
 </p>
 <p class="metin">
  Bakan Tobyaszâde Kemal Derviş'in geçen hafta İsrail'in eski merkez bankası başkanlarından bir elemanla tam gün mesai yaparak enflasyon ve kur politikaları meselesini görüştüğünü görünce iyice işkillendim. Sırada Brezilya tecrübesini incelemek varmış. Haydaa, hani bu abi 'az geliştirilmiş' ülkelerden anlayan ve geçici görevle memleketimize atanmış kadrolu mesihimizdi? Hani, her bi şeyleri biliyordu? İsrail'le, Brezilya'yla bizim ne gibi bir ortak yapımız var da tedavide benzerlik aranıyor. İsrail enflasyon mücadelesini verirken kişi başına düşen milli geliri ne kadardı, bilen ve dikkat çeken var mı? 30 yıldır enflasyona mahkum edilmiş bu gariban millet hâlâ toplu bir hipnoz seansında tutulmaya çalışılıyor. Sağolsun büyük medyamız da en büyük ipnozitörlüğe oynuyor. Fakirliğin ya da enflasyonculuğun Kemalizm'in yedinci oku haline getirildiğini görmemek için Türkiye'de dolar üzerinden maaş alarak yaşamak gerekmiyor. Süreç sonunda yolsuzluk, rüşvet, fuhuş ve uyuşturucu gibi pisliklerde dünyayla yarışan bir millet haline getirilmiş olmamız beylerimize yetmiyor demek ki! Hâlâ eski mavallar.
 </p>
 <p class="metin">
  Derviş'in not defteri
 </p>
 <p class="metin">
  — Siyasete girilecek. Evet karar verdim. Keti'nin göbek adının Hillary olduğu dedikodusu yayılacak.
 </p>
 <p class="metin">
  — Parti düzenlenecek, ay şey, parti kurulacak. Prim yapmayan küçük partilerden birinin hisse senetleri alınacak. Mümkünse bi tane de Keti için alınacak.
 </p>
 <p class="metin">
  —(Önemli not: Amerika ile iyi geçinmeme gerek yok!)
 </p>
 <p class="metin">
  — Güzel bir el işareti bulmak lazım.
 </p>
 <p class="metin">
  — Kamer Genç partiye alınmayacak.
 </p>
 <p class="metin">
  — Halka şirin gözükülecek. Cuma'ya gidilecek. (Cuma günü gidilecek!)
 </p>
 <p class="metin">
  — Revivo, Gazman ve Fadıl Fıdıllıoğlu partiye çağrılacak. Yarmagül parti sözcüsü yapılacak. Kabul etmezse Keti'ye koruma yapılacak.
 </p>
 <p class="metin">
  — Siyasi hayattaki tecrübelerinden istifade için Moşe Dayan'la görüşülecek. Öldüyse vazgeçilecek.
 </p>
 <p class="metin">
  — Cumhurbaşkanımız sayın Kenan Evren Bey de partiye davet edilecek. Reddederse, 'Ben de zaten çay partisine çağırmıştım' denecek.
 </p>
 <p class="metin">
  —Vurar Savanş diye biri, 'Beni partiye alın, yoksa sizi kapattırırım' dedi' Kimmiş, araştırılacak.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020106004041/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/341/tirsaktaci/1.htm), [web.archive.org (arşiv bağlantısı)](http://web.archive.org/web/20020106004041/http://www.aksiyon.com.tr:80/2001/341/tirsaktaci/1.htm)
