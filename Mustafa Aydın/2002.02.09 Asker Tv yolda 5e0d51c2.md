# Asker Tv yolda

*Mustafa Aydın 2002.02.09*

<div>
 <img border="0" src="/web/20020415201035im_/http://www.aksiyon.com.tr/yazar/tirsaktaci.jpg"/>
 <p class="spot">
  Genelkurmay da 'görülen lüzum' üzerine televizyon kanalı kurma kararı almış.
 </p>
 <p class="metin">
 </p>
 <p class="metin">
  Askerliğini Hava Kuvvetleri'nde 'senarist–yönetmen' kadrosunda yedek subay olarak yapmış, Türk Yıldızları Akrotimi'nin tv'lere dağıtılan ilk tanıtım klibini hazırlayan ekibin başı olarak sevindiğimi belirtmek isterim. Ama, bu işin sadece alt yapısını oluşturmak için bile akla ziyan masraf yapılması gerekiyor. Neyse bunu geçelim. Farz edelim ki asker tv yayına başladı. Peki program akışı nasıl olacak. Buyrun burdan yakın, şey pardon izleyin:
 </p>
 <p class="metin">
  05.00: Tarkan'la içtima saati. Ardından İstiklal Marşı. Vatani görevini popçu olarak yapmakta olan bir şarkıcı programı sunmaktadır.
 </p>
 <p class="metin">
  06.00: Aman tertip can tertip: Henüz acemi olan erlerin keklenmemek için yapması gerekenler.
 </p>
 <p class="metin">
  07.00: Ninja Çavuşlar: Çizgi film. Ninjalarımız, birinci öncelikli tehdit olan Yeşil Ninjalara karşı savaşmaktadır.
 </p>
 <p class="metin">
  08.00: Sabah haberleri.
 </p>
 <p class="metin">
  14.00: Kim 3–5 nöbeti ister?: Yarışma programı. Kaybeden 3–5 nöbetini tutar.
 </p>
 <p class="metin">
  16.00: Şahane Talim. Hafta sonu çarşı iznine çıkamayanların birlik içinde nasıl vakit geçirebileceğine dair hoş ve eğlendirici bir program.
 </p>
 <p class="metin">
  17.00: At vur övün, eşek vur dövün: Programda iyi bir atıcı olmanın incelikleri ve nişancılıktaki püf noktaları anlatılıyor.
 </p>
 <p class="metin">
  18.00: En zayıf halka: Bu yarışmada etüd çalışmalarında en moloz tavrı sergileyen vatandaş, beyaz saraya yollanmaktadır.
 </p>
 <p class="metin">
  20.00: Şafak bülteni: Gün içinde sürekli olarak alt yazı şeklinde de geçmektedir. Kimin tezkeresi için kaç gün kaldı.
 </p>
 <p class="metin">
  22.00: Asker mektubu. Mektup kenarı nasıl yakılır. Bir mektupta olması gerekenler.
 </p>
 <p class="metin">
  23.00: Kapanış. İstiklal Marşı. Gece yarısı içtiması.
 </p>
 <p class="metin">
 </p>
 <p class="arabaslik">
  Yeşil renk
 </p>
 <p class="metin">
  Annesi çocuğa oğlum biraz ıspanak ye de yüzüne renk gelsin demiş o da yok anne sağol yüzümün yeşil olmasını istemem demiş!
 </p>
 <p class="metin">
  Gön: Ahmet Dündar
 </p>
 <p class="metin">
 </p>
 <p class="arabaslik">
  POSTA: Ahmet Dündar, Akbars Beğ, Habib Öksüz, Abdullah Özdemir, Nevzat Çelik, Halit Altıntop, Halil Gümüş, Harun Arslan, Gökhan Öztürk, Yavuz Beşiktaş, Prof. Dr. Ahmet, Şükrü Akkaya, Nesibe Ergün, Ali Uzer, Fatih Kaban,
 </p>
 <p class="metin">
 </p>
 <p class="arabaslik">
  Sinyal
 </p>
 <p class="metin">
  Temel'e bak bakalım arabanın sinyalleri çalışıyor mu, demişler: Cevap şöyle:
 </p>
 <p class="metin">
  – Çalişayi, çalişmayi, calişayi, çalişmayi!               Gön: Şükrü Akkaya
 </p>
 <p class="metin">
 </p>
 <p class="arabaslik">
  Ya işte böyle
 </p>
 <p class="metin">
  Olay Batı'da geçmektedir. Postacılar bir yılbaşı günü bir mektuba rastlarlar. Alıcı kişi olarak Noel Baba yazmaktadır. Böyle biri olmadığından açıp okurlar. Mektupta şöyle yazmaktadır, 'Selam Noel Baba, ben yetimhanede kalan 10 yaşında bir çocuğum. Herkesin tanıdığı hediyeler getirdi. Senden 3 hediye istiyorum: 1 kalem 2 çanta 3 su matarası.' Duygulanan postane çalışanları hediyeleri alıp göndermeye karar verirler ancak birini her nedense alamazlar. 1 hafta sonra Noel Baba'ya teşekkür mektubu gelir: 'Noel Baba, çok teşekkür ederim, ama biri gelmedi. Sana güvenim sonsuz, onu herhalde postanedeki şerefsizler çalmıştır!' yazmaktadır.
 </p>
 <p class="metin">
  Gön: Fatih Kaban
 </p>
 <p class="metin">
 </p>
 <p class="arabaslik">
  Doğu ne taraf?
 </p>
 <p class="metin">
  Tarkan 1999'da Monaco'da 'Dünya Müzik Ödülleri' yarışmasında ödül aldı. Haber bazı gazetelerce o zaman şaşkınlıkla karşılandı. Bunun nedeni Tarkan'ın aldığı ödülün kategorisiydi. Tarkan 'Yılın en çok satan Ortadoğulu şarkıcısı' ödülü almıştı. Balkan, Akdeniz ya da Avrupalı değil. Can Dündar'ın da bir yazısında hatırlattığı gibi, 'Ne kadar Batı'ya gidersen, o kadar Doğu'ya düşersin!'.
 </p>
 <p class="metin">
 </p>
 <p class="arabaslik">
  Millet! Yeter söz artık bizimdir!
 </p>
 <p class="metin">
 </p>
 <p class="arabaslik">
  Bu yıl hac yasaklansın!
 </p>
 <p class="metin">
  – Cote d' Azur sahillerine, Mimami'ye, Cannes'a, Seyşellere, Havaiye doğru yapılacak tüm haclar yasaklansın tabii. Ama fukara vatandaşın, ömrünün en az 20 yılı boyunca dişinden tırnağından artırarak biriktirdiği el emeği göz nuru paralarıyla gittiği hac ibadetine de kimse karışmasın!
 </p>
 <p class="metin">
  – İlahiyatçılığı kendinden menkul şopar taifesinin sözlerine bakarsanız hacı leyleklerin bile ülkeye girişi yasaklanabilir. Öyle ya, her yaz irticayı azdırmak için sürü sürü gelmektedirler. Mesela bir leylek, 'Yok be aga, ben Hicaz'dan gelmeyom lak lak, Paris'e gittiydim bak bu da şehir rehberi!' diye itiraz edermiş. Bizim uyanıklar da, 'Yaban kazları ve laik leylekler dışında ülkeye giriş çıkış yasaklanmıştır' derlermiş... Miş dedik işte...
 </p>
 <p class="metin">
 </p>
 <p class="arabaslik">
  Avcı Temel
 </p>
 <p class="metin">
  Dört kişilik avcı grubu, rehber olarak tuttukları tecrübeli avcı Temel'in önderliğinde ormanda ilerlemektedirler. Karşılarına küçük bir delik çıkar. Temel: 'Yatın yere, tavşan deliği! Bütün avcılar yere yatarlar. Gerçekten bir müddet sonra delikten tavşan çıkar. Avcılar hemen vururlar. Tekrar yürümeye başlarlar. Temel, 'Yatın yere, tilki deliği!' der. Yatarlar. Biraz sonra tilki çıkar ve vururlar. Tekrar yola düşerler. Bu defa daha büyük bir delik çıkar. Temel, 'Yatın yere, ayı ini!' Yere yatarlar ve çıkan ayıyı vururlar. Kısa bir zaman sonra kocaman bir deliğin başında dururlar. Acemiler hep birden Temel'e bakar. Temel, 'Uşaklar ne çıkacağını bilmiyorum. Ama yatın yere, ne çıkarsa bahtımıza!' Ertesi gün gazetelerde, 'Dört avcı tren altında can verdi!'          Gön: Şükrü Akkaya
 </p>
 <p class="metin">
 </p>
 <p class="arabaslik">
  Devlet babanın niyeti bulanık
 </p>
 <p class="metin">
  – İngilizceyi anaokuluna kadar indirmeye çalışıyor ki, büyük ölçüde de başardı. Daha anasına babasına nasıl hitap edeceğini, nasıl oturup nasıl kalkacağını öğrenememiş yerden bitmeler, anlamsız çocuksu ifadelerle İngilizce konuşmaya çalışıyorlar. Tabii, bu şekilde öğrenmeleri mümkün de değil, faydalı da. Aklını ve iz'anını İngiliz peyniriyle yememiş pedagoglarımız (her ne demekse!) çıksa da, 0–6 yaş çocuklarının terbiyesinin nasıl olması gerektiğini, bir ömür boyu herşeye rağmen onu nasıl yönlendirebildiğini anlatsalar. Varsa yoksa İngilizce.
 </p>
 <p class="metin">
  – Devlet baba mesela başka lisanlar için böyle bir teşvikte bulunmuyor. Hele kültürümüzün hamurunu oluşturan ve günümüz lisan ve alfabesine kavuşturulmayı bekleyen yüzmilyonlarca belgesiyle Osmanlıca ihmal edilirken İngiliz muhipliği yapılıyor. Ama aynı abiler bakıyorsunuz, 'Türkçe İbadet' tantanasının da baş aktörleri! İyi mi! Komedi değil bu, aynıyla vaki. Projeleri gerçekleşirse (ki gerçekleşmemesi için hiçbir sebep yok, Cezayir, Fas, Tunus, İrlanda, Hindistan ve milyonlarca Afrikalı ve Okyanus adaları ahalisi buna örnektir) 20–25 seneye kalmaz 'İngilizce ibadet' tekliflerini de duyarız. Çünkü, daha evrensel dil ya!
 </p>
 <p class="metin">
  – Mesut Yılmaz, 'Türkiye'de Türkçe'den başka dilde eğitim yapılamaz!' demiş. Gelin şimdi siz gülmekten sakızlı muhallebiye dönmeyin de ne yapın! Yani şimdi insan ilkönce kendi bitirdiği okulu bir hatırlar, Milli (!) Eğitim Bakanlığı'nın yapmaya çalıştıklarını gözönüne almaz mı? Türkiye'de devletin televizyonu, günde iki posta İngilizce, Almanca, Fransızca haber veriyor. Sanırsınız ki, Şemdinli ya da Dudullu'da Fransızlar oturmaktadır ve dahi haberler açısından fransız kalmıştır da devlet babamız onlara havadis yetiştirmektedir! Hepsi de bizim vergilerle oluverir.
 </p>
 <p class="metin">
  – Ermeni soykırımı muhabbeti yüzünden Fransa ile kaç kere papaz olduk. Hesapta büyükelçi vs geri çekip, daha ağır tepkiler koyacaktık. Geçti gitti. Resmi ağızlarda Fransa da İngiltere gibi medeniyet beşiği olarak geçiyor. Siz onu yaşlı Maraş, Antep ve Urfalılara bir sorun bakalım!  Daha 3–5 sene önce Hutular ve Tutsiler Afrika'da birbirini kesti, bir milyonu aşkın insan öldü. Ardından Fransa çıktı. Cezayir ve Tunus derseniz yine öyle.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020415201035/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/375/tirsaktaci/1.htm), [web.archive.org (arşiv bağlantısı)](http://web.archive.org/web/20020415201035/http://www.aksiyon.com.tr:80/2002/375/tirsaktaci/1.htm)
