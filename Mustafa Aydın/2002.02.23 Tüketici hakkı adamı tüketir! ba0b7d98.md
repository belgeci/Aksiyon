# Tüketici hakkı adamı tüketir!

*Mustafa Aydın 2002.02.23*

<div>
 <img border="0" src="/web/20020414050802im_/http://www.aksiyon.com.tr/yazar/tirsaktaci.jpg"/>
 <p class="spot">
  Dünyada meydana gelen tüketicilerin haklarını aramalarıyla ilgili haberler bizde yaşansaydı ne olurdu?
 </p>
 <p class="metin">
 </p>
 <p class="metin">
  Eline kahve dökülen kadın: Üzerinde 'sıcaktır' yazmadığını iddia ederek dava ettiği McDonald's'tan 2.5 milyon dolar tazminat kazandı.
 </p>
 <p class="metin">
  Bizde olsaydı: Kadının eline diş macunu sürülür. Kadın yaygaraya devam edince de garsonlar kadını bi temiz döver, sonra da derin dondurucuya kapatırlardı...
 </p>
 <p class="metin">
  * * *
 </p>
 <p class="metin">
  San Diego'da bir adam, erkekler tuvaletinde kadın gördüğünü söyleyerek duygusal travma geçirdiği iddiasıyla dava açtı...
 </p>
 <p class="metin">
  Bizde olsaydı: Öncelikle travmayı erkek değil erkekler tuvaletine giren kadın geçirirdi. Hem de duygusal olmayanından. Hatta başına neler gelirdi Allah bilir.
 </p>
 <p class="metin">
  * * *
 </p>
 <p class="metin">
  Bir soyguncu kendisine bedava deodorant vermediği için hapishane yönetiminden şikayetçi oldu.
 </p>
 <p class="metin">
  Bizde olsaydı: Adam önce 'Burası Mikros mu len' cümleleri eşliğinde güzelce bir ıslatılır, adamın ter kokusu hafifletilir, cezaevinde parasız hiçbir şeye sahip olamayacağı bir güzel anlatılırdı.
 </p>
 <p class="metin">
  Ertesi gün de mahkûma sadece deodorant değil, cep telefonundan tabancaya kadar satın alabileceği her türlü ürünün listesi verilirdi.
 </p>
 <p class="metin">
  * * *
 </p>
 <p class="metin">
  Gene Amerika'da bir kanser hastası, öngörülen süre içerisinde ölmediğini söyleyerek sağlık müdürlüğünü dava etti. Doktorların koyduğu teşhise göre çoktan ölmesi gerektiğini söyleyen davacı tazminat istedi...
 </p>
 <p class="metin">
  Bizde olsaydı: Hasta tazminat talebinin ardından yetkililerce apar topar bizim hastanelerden birine yatırılır, kanserden olmasa da kaptığı başka bir enfeksiyondan ölmesi kesin olarak sağlanırdı.
 </p>
 <p class="metin">
  Gön: Habib Öksüz
 </p>
 <p class="metin">
 </p>
 <p class="arabaslik">
  Avustralya'nın Sidney şehri yakınlarındaki ormanlık alanda bulunan ağaç, tam bir insan suretinde ve Kâbe'ye dönerek rükua eğilmiş durumda. İnternette epeydir dolaşıyor. Hoş, kâinattaki her zerrenin lisanı hâli ya da kavliyle tesbih halinde olduğunu Kur'anı Kerim'de Rabbimiz (c) buyuruyor. İlla da insan suretinde rükua ermesine gerek yok ama, fotoğraf da gayet ilginç aslında.
 </p>
 <p class="metin">
 </p>
 <p class="arabaslik">
  Düşünce
 </p>
 <p class="metin">
  Eğer bütün insanlığın, farklı düşünen tek bir kişiyi susturmasını haklı buluyorsanız, gün gelip o kişinin iktidarı ele geçirdiğinde, bütün insanlığı susturmasına karşı çıkmaya hakkınız olmaz.  Jonathan R. Cole
 </p>
 <p class="metin">
 </p>
 <p class="arabaslik">
  Egypt başka Mısır başka
 </p>
 <p class="metin">
  Tâci abi sana unutumadığım hatıralarımı gönderiyorum. Her Ramazanda olduğu gibi geçen Ramazan da Sultanahmet'e kitap fuarına gittik. Hattat bir amca var, tabaklara, özel kağıtlara isim yazıyor. Ben kendi ismimi güzelce yazdırdım, sıra arkadaşa gelince hattat bey sordu: 'Seninki de tabakta mı olsun?' diye. Arkadaş, 'Hayır, benimki dürüm olsun. Paket olarak alıyım!' dedi.
 </p>
 <p class="metin">
  Gön: Şükrü Nural
 </p>
 <p class="metin">
 </p>
 <p class="arabaslik">
  Sırtarmayınız lütfen!
 </p>
 <p class="metin">
  Savcı, morgdaki üç ceseti incelemek üzere gelmişti. Birinci ceset sırıtıyordu. Savcı nedenini sordu. 'Milli piyangoda büyük ikramiyeyi kazandı, sevincine dayanamadı, kalp krizi geçirdi ve öldü' dediler. İkinci ceset de sırıtıyordu. Savcı sordu; Bu neden sırıtıyor? 'Bunun da oğlu doğmuştu. Sevinçten kalbine yenik düştü' diye açıkladılar. Üçüncü ceset Temel'in kömür halindeki cesediydi. O da sırıtıyordu. 'Bu neden oldu?' diye sordu savcı. 'Efendim, buna yıldırım çarptı' dediler. 'Peki neden sırıtıyor?'
 </p>
 <p class="metin">
  – Fotoğrafını çekiyorlar sanmış!
 </p>
 <p class="metin">
  Gön: Elşen Gurbanov
 </p>
 <p class="metin">
 </p>
 <p class="arabaslik">
  POSTA: Fatih Kaban, Şükrü Nural, Mehmet Karabela, Elşen Gurbanov, Habib Öksüz, Serhan Demirtaş, Nurten Hacıoğlu, Prof. Dr. Ahmet, Murat Polat, Yusuf Çopur, Hatice–Emine–Hülya Gökçe, Erk Akbars, Şükrü Akkaya, Serkan Aydemir.
 </p>
 <p class="metin">
 </p>
 <p class="arabaslik">
  Tıraşı gelen ense, berberin
 </p>
 <p class="metin">
  kulağını çınlatırmış!
 </p>
 <p class="metin">
 </p>
 <p class="arabaslik">
  Kahvaltıyla oruç tutulur mu?
 </p>
 <p class="metin">
  * Pesah Bayramı, İsrail'de 7 gün diasporada 8 gün kutlanır. Yahudi bayramları arasında en eskisi sayılabilecek Pesah'tır. Bahar festivali diye de adlandırılır. İbrani takvimine göre nisan ayının 15'ine rastlamaktadır. Yahudiler için Mısır topraklarından çıkışın, yani bağımsızlığın yıldönümü anlamına gelmektedir.
 </p>
 <p class="metin">
  * Pesah'tan bir gün önce, arefe günü, behorların yani ailenin ilk erkek çocuklarının oruç tutması gerekmektedir. Bu, Mısır'da İsrailoğullarının ilk doğan erkek çocuklarının felaketlerden kurtuluşunu hatırlamak içindir. Normalde gün batımından gün batımına tutulan 24 saatlik oruçla ilgili tarih içinde ilginç bir dönüşüm yaşanır. Kur'an'ın, 'hahamlarını Rabler edindiler' ikazını kullandığı; ancak çağdaş bir çok ilahiyatçının nedense ileri sürdüğü gibi 'tarihselci' bir süzgeçten geçirilen hüküm değişik bir hâl alır:
 </p>
 <p class="metin">
  "Din adamlarımız bu orucu hafifletmek için Pesah'tan önceki gün sabah duası Tefilla'dan sonra mecburi bir öğün koyarlar. Şöyle ki o sabah duasından sonra Talmud'un bir bölümünün öğreniminin tamamlanması bir ziyafetle noktalanır ve böylelikle Behorların bütün gün oruç tutma zorunlulukları kalkmış olur. Bu yemeğe 'Seudat Mitzvah' denir."
 </p>
 <p class="metin">
  (Yahudilikte Kavram ve Değerler. Yazanlar: Suzan ALALU, Klara Arditi, Eda Asayas, Teri Basmacı, Fani Ender, Beki Haleva, Dalya Maya, Ninet Pardo, Sara Yanarocak. Gözlem Gazetecilik Basın ve Yayın Aş. 1996 shf 12)
 </p>
 <p class="metin">
 </p>
 <p class="arabaslik">
  Hafıza–i beşer, niye şaşar?
 </p>
 <p class="metin">
  –  Siyasetçiler değişmeli, yerlerini gençlere devretmeli. Güzel. Peki anlı şanlı medyamızın artık dinazorlaşmış kalemşorları için aynı şey geçerli değil mi? Yıllar yılı her tarihî dönemeçte sürekli yanlış yönü gösteren, yağdanlıklarıyla gündemi bulandıran, 'köşe'leri dönmüş pardon tutmuş yazarlar değişmemeli mi? Her gün ha babam illa birşeyler savurabilmeli mi? (Valla, Tâci efendi sen de rutine bağlamışsın, her hafta geveleyip duruyorsun diyene bir şey demem. Ama, okuyucularıyla diyaloğu en gelişmiş interaktif bir köşe olduğumuz da ihmal edilmemeli değil mi?)
 </p>
 <p class="metin">
  – Faiz de öyle. Aleyhinde konuşmak, yazı yazmak cesaret işi. Fukara millete salınan adı sanı karışmış vergiler konusunda da. Ya da her ay kuzu kuzu ödemek zorunda olduğumuz faturaların artık yabancı dile dönmüş anlaşılmaz sabit ücretlerini de. Türkiye'nin milli gelirininin yüzde 80'ini alan yüzde 20'lik kesime bir kereliğine konacak ve onları acıtmayacak bir vergi teklifi anında 'servet düşmanlığı' olarak lanse edilebiliyor. Fakir milletin gerçek gündemini Türkiye medyasında bulabilmek artık gittikçe güçleşiyor.
 </p>
 <p class="metin">
  – Hafızamız da maalesef pek yerinde değil. Daha bir hafta önce ne olduğunu hatırlayan değil normal vatandaş, doğru dürüst medya amelesi bile bulabilmek mümkün değil. Haber bombardımanı beyinleri salçaya çeviriyor. Bir de işin içine umursuzluk girince işlem tamam oluyor. Nur Kaman'ın gönderdiği fıkradaki Alican'dan farkımız yok. Nasıl mı, birlikte okuyalım: Bir gün okuldan gelen Alican'ın babası defterini kontrol edeyim demiş ve bakmış ki hiç bir şey yok. Günlerce takip etmiş, değişen bir şey yok. Babası ben bari bunu okulda takip edeyim demiş. Sınıf giriş katta olduğu için dışarıdan gözlemeye başlamış. Bakmış, iyi demiş, 'Öğretmen tahtaya yazıyor, bizimki de yazıyor. Her şey normal' diye düşünürken, hoca tahtayı silmeye başlayınca bizim Alican da silmeye başlıyor. Bizim ki de o hesap.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020414050802/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/377/tirsaktaci/1.htm), [web.archive.org (arşiv bağlantısı)](http://web.archive.org/web/20020414050802/http://www.aksiyon.com.tr:80/2002/377/tirsaktaci/1.htm)
