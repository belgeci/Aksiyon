# Enflasyonun nedeni!

*Mustafa Aydın 2000.10.28*

<div>
 <img border="0" src="/web/20020523055313im_/http://www.aksiyon.com.tr/yazar/tirsaktaci.jpg"/>
 <p class="spot">
  Aşağıdaki mesaj dostlar tarafından gönderildi ve internet ortamında dönüp duruyor. Enflasyon canavarı dediğimiz abinin eşkalini çıkarabilmek için iyi ipuçları veriyor:
 </p>
 <p class="metin">
  * 2,750,000 devlet memuru var.
 </p>
 <p class="metin">
  * 50,000 kamyon, 35,000 kamyonet, 20,000 otobüs, 20,000 minibüs, 95,000 otomobil,11,000 diğer araçlar olmak üzere kamunun elinde toplam 231 bin araç bulunuyor. Halbuki bu sayı Almanya'da 15,000, Japonya'da 10,000, İngiltere'de 12,000.
 </p>
 <p class="metin">
  * Türkiye sadece makam aracı şoförlerine yılda 600 trilyon ödüyor.
 </p>
 <p class="metin">
  * Türkiye'de 294 gümrük var, Almanya'da 60, Fransa'da 53.
 </p>
 <p class="metin">
  * Kamunun elinde 19 özel uçak var. Bu sayı
 </p>
 <p class="metin">
  Almanya'da 14, Kanada'da 17, Pakistan'da 7, Portekiz'de 4, Norveç'te 3, Yunanistan'da 1.
 </p>
 <p class="metin">
  * Devlet dairelerinde çoğu uluslararası
 </p>
 <p class="metin">
  görüşmeye açık 162 bin telefon var, bunlar için
 </p>
 <p class="metin">
  ayda 5 trilyon TL ödeniyor.
 </p>
 <p class="metin">
  * 2000 yılı bütçesinde 34 bakanlığın harcaması 75 katrliyon. Bu rakam yıllık milli gelirimiz 124 katrilyonun %60'ına eşit. 1993'te bu oran % 24'tü.
 </p>
 <p class="metin">
  * Ankara'da bir büyük özel hastanede çalışan sayısı 650 kişi, SSK Dışkapı hastanesinde çalışan sayısı 2,600.
 </p>
 <p class="metin">
  * Türkiye 1 ayda 2 katrilyon vergi topluyor ve
 </p>
 <p class="metin">
  tamamını faize ödüyor.
 </p>
 <p class="metin">
  * Yurt dışında 7,500 kişi devletten maaş alıyor, bunların 3,300'ü müşavir ve çoğu yabancı dil bilmiyor. 1999 yılında harcıraha ayrılan para 100 milyon doları geçiyor.
 </p>
 <p class="metin">
 </p>
 <p class="arabaslik">
  T. Telekom'a not
 </p>
 <p class="metin">
  Eskiden 168 kod'lu arama servisiniz vardı. Çok sayıda insan bu imkandan yararlanırdı. Ne oldu da böyle önemli bir hizmeti sessiz sedasız sıfırladınız, merak ediyorum!
 </p>
 <p class="metin">
 </p>
 <p class="arabaslik">
  Mahrumiyet
 </p>
 <p class="metin">
  Halı sahalar, futbol oynanacak eli ayağı düzgün yerler sanki askeri garnizon gibi telörgülerle çevrili. Belediyelerin fîsebilillah çimlendirip de hiç olmazsa sadece hafta sonları kullanıma açacakları geniş araziler yok.
 </p>
 <p class="metin">
 </p>
 <p class="arabaslik">
  RTÜK  UYUMA!
 </p>
 <p class="metin">
  Dizilerdeki sinsi bira reklamlarına n'ayır kampanyası-1
 </p>
 <p class="metin">
 </p>
 <p class="arabaslik">
  İyi düşün iyiye yor!
 </p>
 <p class="metin">
  Birisi size Allah'ın rahmeti üzerine olsun, Allah rahmet eylesin derse hemen ölüm temennisine yorup kötü düşünmeye gerek yok: yağmura da rahmet denildiği için "üzerine yağmur yağsın" demiş de olabilir!
 </p>
 <p class="metin">
 </p>
 <p class="arabaslik">
  Kurutma yöntemleri
 </p>
 <p class="metin">
  Güneydoğu İnsanını Kısırlaştırma Derneği adını alsalar ne iyi olurdu? Ve uluslararası fonla gerçekleştirildiği anlaşılan çalışmalarını daha hayırlı işlere sevketseler... ÇYDD'den bahsediyorum. Zaman'da 21 Ekim'de yayınlanan haberi okumadıysanız alın bir bölümü:
 </p>
 <p class="metin">
  "Çağdaş Yaşamı Destekleme Derneği, Doğu-Güneydoğu'da ilk öğretim son sınıfa gelmiş veya İmam Hatip Lisesi hariç liseye kaydını yaptırmış kız öğrencilere, yılda 100 milyon lira karşılıksız burs verecek. Ancak dernek, Milli Eğitim müdürlükleri kanalıyla kız öğrencilere gönderdiği yazıda, bursu hak edebilmek için öğrencilerin annelerinin doğum kontrol programına dahil olduğuna ve bir daha çocuk doğurmayacağına dair sağlık kuruluşlarından onaylı bir belgeyi getirmeleri şart koşuldu."
 </p>
 <p class="metin">
 </p>
 <p class="arabaslik">
  POSTA:
 </p>
 <p class="metin">
  Alp Ekin, Recep Tiryaki, Mehmet Turan Demirci, M. Muhiddin Gürkan, Kemal Kamil, Hülya Gökçe, Onur Ozan, Yasin Kılıççeker, M. Münevver Aydın, Akbars Beğ, Erkan Zuylu, Reyhan Sert (Merhabalar Tâci Bey; eşiniz size bir akşam durduk yere "Yarın geç gelirsen pişman olursun!" derse veya taksitle alışveriş yaptığınız mağazanın sahibi size "Taksidi bi geciktir de, gör bakiim icrayı nasıl dayıyorum kapıya!" derse tepkiniz ne olur? Seçim günü için "burada sayılmayanlara ekmek yardımı yok, su ücretlerine de %50 zam var, otobüs kartı verdiğimiz ihtiyarlardan kartlarını geri alacağız" demedi mi belediye başkanı, aynen sizin hissedeceklerinizi hissettim. Hadi vatandaşın işi varsa, cenazesi, düğünü varsa? Ne hakları var ki yaşlıların otobüs kartını almaya, garibanın ekmeğini kesmeye? Yerinde sayılmayan vatandaş suçlu da, tv'lere çıkıp tehditler savuranların yaptığı suç değil mi? Kimsenin bize sahibimizmiş gibi davranmaya hakkı yok.)
 </p>
 <p class="metin">
 </p>
 <p class="arabaslik">
  Kör tuttuğundan vergi alırmış!
 </p>
 <p class="metin">
  Halkbankası Korkmaz Yiğit'e verdiği (kaptırdığı şeklinde anlayalım) 10 milyon dolarlık krediyi geri alamıyormuş. Bu arada Milli Yeğen'e de 130 milyon dolar vermişmiş. (Halk'ın bankası ya verir verir!) Öte ve de beri yandan Maliye Bakanlığı ise kaz peşinde imiş. Rantiyeyi, lüpçüleri ve hayalicileri yakalayamayan bakanlık, 31.7 trilyon liralık vergi hedefini, mal ve hizmetlerden alınan dolaylı vergilerle doldurmayı planlıyormuş (yani bu dolambaçlı ifade seni ve beni anlatıyor sevgili kardeşim!).
 </p>
 <p class="metin">
 </p>
 <p class="arabaslik">
  Ebrehe eblehe ne anlatır?
 </p>
 <p class="metin">
  İsrail'in Ankara büyükelçiliğinden Moşe Kamhi niçin gerçek mermi kullandıklarını izah için "Ama Filistinliler öldürücü nitelikte taş atıyorlar" demedi mi öldüm bittim ossaat!
 </p>
 <p class="metin">
  İsrail siyasi coğrafyada Avrupa'ya dahil olarak gözüküyor. Bölgenin hesapta tek demokratik ülkesi olarak değerlendiriliyor. Lakin Avrupa ve Amerika'da göstericilere karşı gerçek mermi kullanıldığını hiç duymadık. Helikopter ve uçaklarla sivil alanların rastgele bombalanması gibi bir şey de henüz literatürlerde yok. Ama bunu İsrail yapıyor. Taşa karşılık susturuculu tüfeklerle keklik avlar gibi tek tek Filistinli vuruyorlar. Miraç Kandili Mescid-i Aksa'da hüzünle yaşandı.
 </p>
 <p class="metin">
 </p>
 <p class="arabaslik">
  Çeyrek milyon Filistinli'ye ne oldu?
 </p>
 <p class="metin">
  Haber dört yıl öncesine ait ve CHA kaynaklı. Filistin'de bugüne kadar yaşananların kısa bir bilançosunu veriyor:
 </p>
 <p class="metin">
  "Ürdün'de yayınlanan El'Sebil gazetesi Mısır'da yapılan Terörle Mücadele ve Barış Zirvesi münasebetiyle Araplar'ın kayıpları konusunda bir araştırma sonuçlarını açıkladı. Araştırma sonunda yayımlanan resmi istatistiklere göre İsrail'in, şimdiye kadar bölgede Filistinler'e karşı başlattıkları saldırı ve savaşlarda 261 bin Filistinli öldürülürken, 186 bin kişi de yaralandı. Bu eylemlerde bir milyondan fazla Filistinli'nin silah zoruyla vatanlarından çıkarılmasıyla yurtdışındaki Filistinli mültecilerin sayısı da 5 milyona yükseldi." dedi.              (Zaman. 16.3.1996)
 </p>
 <p class="metin">
 </p>
 <p class="arabaslik">
  Bonservis!
 </p>
 <p class="metin">
  Milletvekili transferleri yine başlayacakmış... Aslında diğer sahalarda olduğu gibi bunun da bi sezonu olmalı. Bulunduğu partiye bonservis ödenmeli, kaçırmalara karşı elemanımız sigortalanmalı. Jet Tevfik gibi (ki futboldaki karşılığı S. Sancaklı ve Sergen oluyor) aşırı transfer sahipleri denetim altına alınmalı. Sezonunda transfer yapamayan daha sonra parti değiştirememeli.
 </p>
 <p class="metin">
 </p>
 <p class="arabaslik">
  Netekim ben de saydıydım!
 </p>
 <p class="metin">
  Bundan on sene önceki sayımda ben de hem gazeteci hem de sayım görevlisi olarak görev yapmıştım. Güya halkımızı daha yakından tanıycaz hesabı yaptık. Tanıdık gerçi... Hayatımın en ilginç günlerinden biriydi. Mevlanakapı'da bir sokağı iki görevliye paylaştırmışlar bi tarafını ben sayıcam diğer tarafını başka bi vatandaş. O kadar ilginç olaylar yaşadım ki mutlaka yazmam lazım. Karga kahvaltısını yapmadan yollara düşüp, tabanvay marifetiyle sokağımıza geldik. Bismillah deyip ilk evden başladık. Neler gördük neler. Bir evde yaşlı sayılabilecek bi teyzemiz kapıyı açtı, içeri buyur etti. Başka kimsenin olmadığını söyledi. Biz uydurup-kaydırıp bi şeyler yazarken pat diye içerden uçkur ayarı yapan orta yaşlı biri çıkmaz mı? Haydaa, iş karıştı. Teyze kızardı bozardı. Iı, şey, yeğenim olur da, işte gitti sandıydım da, muhtar Yıldırım beyi çok yakından tanırım da vs vs" Anladım ki kayıtdışı ekonominin bir unsuru olan "özel" evlerden birindeyiz! Hemen oradan sıvıştım. Daha sonra zemin katta bir evin kapısını çaldık. Giriş karanlık olduğu için mecburen eve girmek durumunda kaldık ama adım atacak yer yok. Kapıdan itibaren her yer yatak döşek ve insanlar horul horul uyuyor. Milleti hafif ezerekten geçtik bir yere yerleştik. Silgi lazım olunca evin sayısını hatırlamadığım çocukları silgilerini bulamadıkları için benim yüzümden dayak yedi. Oradan üç katlı bir binaya girdim. Tam birisine derdimizi anlatacakken, içeriden çığlıklar, ağlamalar, feryatlar gelmeye başladı. Len dedim, içimden "N'oluyoruz, sadece sayım memurunuz geldi! Halkım niçin bu kadar korkuyor?" Meğer yaşlı bi teyze nüfustan düşmek için tam da iyi bir günü seçmişmiş. Merdivenlerden inenler, çıkanlar, komşular vs vs. Bir yandan taziye verdik, bir yandan da saydık geçtik. Sonra yeni evli olduğu anlaşılan bir ailenin kapısını çaldığımıza pişman olduk. Oradan sakat çocuğunu yazdırmak istemeyen eski dolmuş şoförü bıyıklı (üstten matruş, ince şerit!) abiyi yazdık, "Oturaydın bilader ne güzel mahabbet ediyoduk" demesine rağmen müsaadesini istedik. Unuttum daha bir sürü ilginçliklerin ardından işimiz bitti. Evrakları teslim etmemiz gereken yere götürdük. (Asrın bombası asssora...) Görevli memur şöyle bi baktı, "Senin o sokağın tek numaralarını sayman gerekiyormuş, ama sen çift numaraları saymışsın. N'apıcaz şimdi?" dedi. Neler gevelediğimi bugün hatırlamam mümkün değil tabii ki! Ama insaflıymış gibi beni bi daha halkımın yanına göndermedi. O sayım da öyle geçti.
 </p>
 <p class="metin">
 </p>
 <p class="arabaslik">
  Duvar Yazısı:
 </p>
 <p class="metin">
  Viyadük var da viyadüşes ve viyakontes niye yok!
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020523055313/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/308/tirsaktaci/1.htm), [web.archive.org (arşiv bağlantısı)](http://web.archive.org/web/20020523055313/http://www.aksiyon.com.tr:80/2000/308/tirsaktaci/1.htm)
