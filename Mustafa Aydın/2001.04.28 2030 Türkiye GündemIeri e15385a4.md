# 2030 Türkiye GündemIeri

*Mustafa Aydın 2001.04.28*

<div>
 <img border="0" src="/web/20011118211830im_/http://www.aksiyon.com.tr/yazar/tirsaktaci.jpg"/>
 <p class="spot">
  * Madeni 2,5 milyar liralıklar tedavüle girdi.
 </p>
 <p class="spot">
  * Emeklilik yaşı erkekler için 84, kadınlar için 82'ye çıkarıldı. Türkiye'de ortalama ömür ise 65 civarında. "Berzahta emekliliğe son!" mitingine katılanlar gözaltına alındı. Daha sonra onları arayan yakınlarından da haber alınamıyor.
 </p>
 <p class="metin">
  * Türkiye, dünyanın en büyük çölü haline geldi. Hükümet, çöl turizmiyle ekonominin canlanabileceğini açıkladı. Muhalefet, "Hükümet serap görüyor!" dedi. Serap, "Böyle bi şey mümkün diyil, ben sizin bildiğiniz seraplardan diyilim" dedi. Serap gözaltında kayboldu.
 </p>
 <p class="metin">
  * Demirel siyasi şartların olgunlaşmasını beklediğini, artık siyasete girebileceğini açıkladı. Demirel, "Valla gaadeşim, keşke tavuk yetüşdürseymişim, şindiye gadar Fraydçikın olup köşeyi dönmüştüm deel mi yeenim binaenkeleyk!" dedi.
 </p>
 <p class="metin">
  * Trafik kazalarında ölenler için Ankara- İstanbul ve Ankara-Antalya arasında yol kenarına yaptırılan mezarlıkların iki katlı olması için Meclis'te önerge verildi. Kaçak kat çıkanların gözaltında kaybedileceği açıklandı.
 </p>
 <p class="metin">
  * Kazalarda ölen turistler için Kaynaşlı Mevkii'nde dikilen anıtın açılış töreni sırasında freni patlayan kamyon anıta çarptı. Kalabalıktan ölenler orta refüje defnedilirken, açılış için gelmekte olan Ulaştırma Bakanının bindiği uçağa kamyon çarptı. Şoför hatalı sollama yaptığı için suçlu bulundu, bakan için memleketinde dağıtılan helvadan zehirlenen 200 kişi hastaneler tarafından dolandırıldı.
 </p>
 <p class="metin">
  * Cumhuriyetin 107. yıl kutlamaları 10. yıl marşı eşliğinde devam ediyor. Başbakan Doğu Perinçek, özelleştirmeye karşı çıkanların "ciya acan-provokatörü" olduklarını ileri sürerek, "N'aha da belgesi" dedi. Belgenin su faturası çıkması üzerine "Pardon, demek ki yanlış faturayı ödemişiz" açıklamasında bulundu. Başbakan Yardımcısı Devlet Bahçeli sessizliğini koruyor.
 </p>
 <p class="metin">
  * Müjde. Türkiye GAP'tan artık çok daha fazla faydalanacak. İsrail Tarım Bakanı Zwi Şimon, "Türkiye'ye bundan böyle daha fazla gıda ithalatına izin vereceğiz. Türkiye dost ve kardeş ülkemizdir" dedi. Bilindiği gibi GAP, ülkemizin gıda ithalatını en çok yaptığı bölge.
 </p>
 <p class="metin">
  * 15 yıldır Güzel Sanatlar Fakültesi Dekanlığı yapmakta olan Prof. Zekeriya Beyaz, öğretim görevlilerinin isyanı neticesinde Diyanet İşleri Başkanlığına getirildi.
 </p>
 <p class="metin">
  Beyaz, gençliğinde hacca gittiğine dair iddiaları nefretle kınadı.
 </p>
 <p class="metin">
  * Türk televizyonculuğu bir ilke daha imza attı. Acar muhabirler felçli bilim adamı Hawking'e "Maraba Televole" dedirterek, "Çaaakkk moruk!" yaptılar. Hawking gözyaşları içinde defnedildi.
 </p>
 <p class="metin">
  * Somut ressam Kenan Evren'in "İbibikler öter ötmez" isimli tablosu açık artırmada 550 trilyara satıldı. Daha sonra resimdeki canlının ibibik değil hipopotam olduğunun anlaşılması skandal olarak adlandırıldı. Evren, "Bizim köyde ibibikler böyle!" dedi.
 </p>
 <p class="metin">
  * Türkiye, demokratikleşme sürecinde hızla ilerlemeye devam ediyor. Avrupa İnsan Hakları mahkemesinin sorusu üzerine gözaltında kaybolan kişilerin maça gittikleri resmen bildirildi.
 </p>
 <p class="metin">
  * Ay Birliği'ne girebileceğimiz konusunda ümitler arttı. Türkiye, en geç 30 yıl içinde Ay Birliği'ndeki yerini alacak. Yılmaz, "Ay Birliğini alsınlar başlarına çalsınlar!" dedi.
 </p>
 <p class="metin">
  * Mefharet Partisi'ne kapatma istemi. Savcı bütün milletvekillerinin ve partiye oy verenlerin idamını istiyor. Mefharet yetkilileri Meserret Partisi'nin devamı olmadıklarını açıkladı. Meserret de Nezaket'in devamı olmadığını açıklamıştı. Parti kapatılırsa, bu kapatılmış 124. parti olacak. Erbakan, "Biri gelir, biri gider dava partilerle bâkî değil" dedi. Erbakan'ın siyasi yasağı 37 yıl sonra kalkacak. Hoca, "Bekleyin bomba gibi geliyorum" dedi.
 </p>
 <p class="metin">
  Levent MENTEŞE &amp; T.TÂCİ
 </p>
 <p class="metin">
 </p>
 <p class="arabaslik">
  SÖZLER
 </p>
 <p class="metin">
  İstanbul Büyükşehir Belediye Başkanı Gürtuna, 'Haliç'te yüzeceğim' demiş. Tayyip dönemi çalışmaları olmasaydı, çok rahat "Haliç'te yürüyeceğim' diyebilirdi.
 </p>
 <p class="metin">
  Rüşvetçilere af yolu açılıyormuş. Nasıl olduğunu sanıyorum merak etmiyorsunuzdur!
 </p>
 <p class="metin">
 </p>
 <p class="arabaslik">
  Nedir nasıl olur
 </p>
 <p class="metin">
  Keten helva nasıl bi şeydir? Pamuk helvadan farkı nedir?
 </p>
 <p class="metin">
  Yün ya da naylon helva var mıdır? 'Yandı gülüm' kod adlı deyişin söz yazarı kimdir?
 </p>
 <p class="metin">
  Parasıyla rezalet?
 </p>
 <p class="metin">
  Parayla saadet olur mu olmaz mı bilemiyorum. Büyük Türk japonu Cem Yılmaz'ın dediği gibi "Parayla olabilecek saadetler belki olabilir". Ancak 25 milyar $'lık rezervle bu kriz nasıl oldu şimdi tüm ekonomistler bunu tartışıyor.
 </p>
 <p class="metin">
 </p>
 <p class="arabaslik">
  Hükümete Zam Platformu, yiyicilere Hortum Platformu, fukaraya Yandım Allah Platformu diyelim.
 </p>
 <p class="metin">
 </p>
 <p class="arabaslik">
  Çocuk bezi reklamı
 </p>
 <p class="metin">
  Şener Aydan Azerbaycan'dan bir çocuk bezi reklam metni göndermiş. Teşekkürler:
 </p>
 <p class="metin">
  "P&amp;G, sizi körpenizin doğumu munasebetile tebrik edir, ona, ailenize ve şehsen size hoşbeşlik, cansağlığı arzulayir. Bütün uşaklar gözeldir, sizinkisi ise hamidan yahşıdir. Siz uşağınızın nece boy atmasını izleyecek, onun etraf muhitini derk edip, körpeni rahat eden, ya da nârahat eden sebepleri araştıracaksınız. Adeten uşağın derisi ıslak olanda özünü yahşi hiss etmir. Uşagınızin sâkit ve rahat olması üçün, çok vacibdir ki, onun derisini hemişe guru ve sağlam saklayasınız. Size bu işte Pampers uşak melefesi komak eder. Tez ve tesirli bir şekilde ıslakı özüne çekir, uşağın derisini kuru ve temiz, demelli sağlam saklayir. Biz size Pampers uşak melefelerinin umunelerini pulsuz teklif edirik. Onları sınayın. Onda başa düşersiniz ki, Pampers neye göre sizin ve körpeniz için en yahşi seçimdir."
 </p>
 <p class="metin">
 </p>
 <p class="arabaslik">
  POSTA
 </p>
 <p class="metin">
  Fatma Kalyoncu, Ercan Erensayın, Akbars Beğ, Senem Taşer, Murat Özsoy, Mehmet Şaşmaz, Meçhul Adam, Ayhan Aslan, Şener Aydan (Azerbaycan), Alp Ekin, Osman Köroğlu (Teşekkürler Osman kardeş), Özlem Mengilli, Mustafa Çelikten, Ahmet Zafer, Sedat D., Sefer Doğan, Melih Bulut (Teşekkürler kardeş), Yasin Kılıççeker.
 </p>
 <p class="metin">
 </p>
 <p class="arabaslik">
  Başörtülüler yasaklansın
 </p>
 <p class="metin">
  Evet, bir saniye bile gecikilmesin. Başörtülü, hesapta tesettürlü hanımların, Tarkan-Markan, İbo-Mibo gibi ne idüğü müseccel "şarkıcı"ların konserlerinde kendilerini paralamalarına engel olunsun. Çağdaşlığın en bi zirvesi olan bu sosyalleşme fideliklerine başörtülüler sokulmasın. Bayrak merasimlerinin maneviyatını bozan başörtülülerin bilhassa kendini paralayan kısmı bilumum konserlerden muaf tutulsun!
 </p>
 <p class="metin">
 </p>
 <p class="arabaslik">
  NFK'dan EVİM
 </p>
 <p class="metin">
  Ahşap ev: camlarından kızıl biberler sarkan!
 </p>
 <p class="metin">
  Arsız gökdelenlerle çevrilmiş önün arkan!
 </p>
 <p class="metin">
  Kefensiz bir cenaze, çırılçıplak, ortada.
 </p>
 <p class="metin">
  Garanti yok sen gibi fâniye sigortada!
 </p>
 <p class="metin">
  Eskiden ne güzeldin, evdin, köşktün, yalıydın.
 </p>
 <p class="metin">
  Madden kaç para eder, sen bir remz olmalıydın.
 </p>
 <p class="metin">
  Bir köşende annânem, dalgın, Kur'an okurdu;
 </p>
 <p class="metin">
  Ve karşısında annem, sessiz, gergef dokurdu.
 </p>
 <p class="metin">
  Semâverde huzûru besteleyen bir şarkı,
 </p>
 <p class="metin">
  Asma saatte tık tık zamanın hazîn çarkı...
 </p>
 <p class="metin">
  Çam kokulu tahtalar, gıcır gıcır silinmiş,
 </p>
 <p class="metin">
  Sular cömert, 'temizlik imandandır' bilinmiş.
 </p>
 <p class="metin">
  Komşuya hatır soran sıra sıra terlikler,
 </p>
 <p class="metin">
  Ölçülü uzaklıkta, yakın beraberlikler.
 </p>
 <p class="metin">
  Seni yiyip yitiren, kırk katlı ejder oldu,
 </p>
 <p class="metin">
  Komşuluk, mana ve ruh ne varsa heder oldu.
 </p>
 <p class="metin">
  Bir yeni nesil geldi, üst üste binenlerden,
 </p>
 <p class="metin">
  Göğe çıkayım derken boşluğa inenlerden.
 </p>
 <p class="metin">
  Şimdi git, mahkemede hesap ver, iki büklüm,
 </p>
 <p class="metin">
  Cezan, susuz, ekmeksiz, olduğun yerde ölüm!
 </p>
 <p class="metin">
  Evim, evim vâh evim, gönül bucağı evim!
 </p>
 <p class="metin">
  Tadım, rengim, ışığım, anne kucağı evim
 </p>
 <p class="metin">
 </p>
 <p class="arabaslik">
  Ölü soymak bir sanattır bu memlekette. Hele dirileri bile ölü gibi ışınlamak artık alıştığımız şenlikler arasına çoktan girdi.
 </p>
 <p class="metin">
 </p>
 <p class="arabaslik">
  Tüü-siad ve safderîn' abiler!
 </p>
 <p class="metin">
  TÜSİAD'çılar herşeyden bahsettikleri raporlarında İHL'lere kız öğrenci alınmamasını da istemişler. Ha, bi de APO bey hazretlerinin idam edilmemesini kibarca emir buyurmuşlar. Hoş, "erkekler, ürkekler ve ürekler" dahil kimsenin artık böyle bir niyeti yok ama, abiler yine de yazmışlar çaktırmadan. Şimdi soralım, bakalım İHL'lilerden kaç tanesi hortum üstünde yakalanmış? Hayali ihracatçıların, fuhuş simsarlarının, hortumcuların, Singapur-Tayland "hacı"larının, gümrük taklacılarının, yüzde on'cu nâzırların kaç tanesi İHL kökenli? "Lolita" servisleriyle ünlü olduğu bilinen şişman kravatlı abi, extacy gibi 'özel' hapların Türkiye'de 'tanıtımını ve yayımını' yapan büyük patronu sorgulamışlar gibi İHL'ye mi geldi sıra? Levanten, tatlısu repocuları, paralarının yüzde sekseni all-ândışarıda olan bazı seçkinler TÜSİAD'ın hedefinde olmalı. Çünkü onların negatif eylemleri kendilerini zedeliyor. İHL'lilerden lanetli bir kitle imiş gibi niçin bahsederler anlamak mümkün değil. Bi de, 12 Eylül'e hesap sorulsun, MGK da sivilleşsin demiyorlar mı, gülmekten sütlaça dönüyorum! Yahu, siz sivil misiniz ki! Bugüne kadar kışkırtıcı patronluk görevini kim yapageldi?
 </p>
 <p class="metin">
  Ay bunlar çok safmış! Zafer Mutlu ve Ercan Arıklı -ki bunlar Etibank'ın hortumlanması kadar şu garip milletin genç evlatlarının ahlaki erozyonundan da sorumludur- DGM savcısına "Önümüze gelen kağıdı imzaladık. Biz bu işi bilmeyiz" dediler. Ne güzel iş.
 </p>
 <p class="metin">
  Süleyman Gazi Erçel, (asıl ismi Gaazi Erçel. Gaazi İbranice'de bi şey demekmiş ama neyse, Yalçın Küçük yazmıştı buluruz). Abimizin hayatında şu "tesadüf" kelimesi o kadar büyük yer tutuyor ki. Dolaştığı tüm bankalar batmış ve haklarında akıl zıplattıran iddialar var. Ama ne yaparsınız ki "tesadüf". Ticaret Bankası'nın Korkmaz Yiğit'e devrinde resmi belgeleri gizlemekle de suçlanıyor. Ama ne yaparsınız ki, kağıt işte, ne bilsin "belge" olduğunu, ööyle sümen altına sinivermiş. Çöpe atılacağını sanmıştır zahir..
 </p>
 <p class="metin">
  Tâciseverler, bu adamın "Kesinlikle devalüasyon yok" sözlerinin gazetelere çıktığı gün arkadaşlara elinizde ne var ne yok dövize çevirin çünkü bi şey geliyor' demiştim. Dinç bey abi de aynı köyden. O da pek şakacı! "Ben gazeteciyim, bankacılıktan anlamam" demiş. Yahu "nitelikli dolandırıcı"lık pâyesi az şey mi? Sülün Osman olsa gözlerinizden öperdi. (Aman Tâci, nitelikli Tırsak yapılmadan sen de üç maymunu oyna. Ahalinin çığlıklarını duyma, hortumları görme, sorsalar da bilmiyorum de!)
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20011118211830/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/334/tirsaktaci/1.htm), [web.archive.org (arşiv bağlantısı)](http://web.archive.org/web/20011118211830/http://www.aksiyon.com.tr:80/2001/334/tirsaktaci/1.htm)
