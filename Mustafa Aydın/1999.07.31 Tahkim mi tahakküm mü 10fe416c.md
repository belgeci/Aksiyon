# Tahkim mi, tahakküm mü?

*Mustafa Aydın 1999.07.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin geleceği gerçekten "karanlık"! Yanlış anlamayın "irtica" ya da "terör"den bahsetmiyoruz.
  </font>
 </div>
 <div id="newsText">
  <font class="detail-text">
   Bu karanlık mecazi anlamda değil; lambaların sönmesi, endüstri çarkını çeviren motorların durması demek. Türkiye'nin büyük bir enerji ihtiyacı var. Yetkililer yatırım yapılmazsa bir kaç yıla kalmadan enerji darboğazıyla karşı karşıya kalacağımızı söylüyorlar.
   <br/>
   <br/>
   Ne var ki, ülkenin geleceği için hayati önem taşıyan projeleri gerçekleştirebilecek sermaye yok. Bu işin yabancı yatırımcılar tarafından yap-işlet-devret (YİD) modeliyle yapılması mümkün. Ancak Türkiye kamu hizmeti niteliğindeki sözleşmelerde "uluslararası tahkimi", yani çıkacak anlaşmazlıkların Türk kanunlarına göre değil de, uluslararası tarafsız bir hakem tarafından karara bağlanmasını kabul etmediği için yabancı sermaye Türkiye'de yatırım yapmayı güvenli bulmuyor.
   <br/>
   <br/>
   Ekonomi çevreleri gerekli yatırımların yapılabilmesi için tahkimle ilgili düzenlemelerin artık kaçınılmaz bir hal aldığını savunuyor. Hükümet de Başbakan Ecevit'in öncülüğünde Anayasa'da gerekli değişiklikleri yapıp uluslararası tahkim yasasını çıkarmaya çalışıyor. Bu arada uluslararası tahkime şiddetletle karşı çıkanların ileri sürdükleri iddiaları da gözardı etmemek lazım. Karşı olanların en önemli argümanı bu yasanın Türkiye'nin bağımsızlığını ve egemenlik haklarını ihlal eder nitelikte olması. Özellikle uluslararası hakeme başvurularak Türk yargısının devre dışı bırakılacağından endişe ediliyor. Tahkimi kapitülasyonlara benzetenler bile var.
   <br/>
   <br/>
   Tahkim bahane mi?
   <br/>
   <br/>
   Bu iki uç görüşün yanında tahkime daha ılımlı yaklaşanlar da yok değil. Tahkime karşı olmayan bu üçüncü grup getirilmek istenen düzenlemeyi ve hazırlanan yasa tasarısını eleştiriyor. Anayasa'da yapılan değişikliklerin tahkimin kapsamını aştığını, bunun ileride istenmeyen sonuçlara neden olacağını söylüyorlar. Mesela, Danıştay'ın ön incelemesinin ortadan kaldırılmasıyla bazı medya kuruluşlarının yakından ilgilendikleri bilinen enerji yatırımlarında bazı suiistimallerin yaşanabileceği belirtiliyor.
   <br/>
   <br/>
   "Tahkim yasasına itirazlar geleceğini biliyoruz ama, küreselleşen ekonomi sürecinde bazı şeyleri içimize sindirmemiz, olabildiğince de güven verici önlemleri almamız gerekiyor" diyen Başbakan Bülent Ecevit, tahkimin bir nevi kapitülasyon olduğu şeklindeki eleştirilere şöyle cevap veriyor: "Ne alâkası var kapitülasyonla bunun. Bu, iş anlaşmazlıklarında iki tarafa da güven verici bir uygulama ve bütün dünyada yaygınlaşan bir süreç. Bizim başta enerji olmak üzere, bazı altyapı yatırımlarını süratle devreye sokmamız, başlattıklarımızı bitirmemiz gerekiyor. Fakat devletin elindeki kaynaklarla bunları bitirmemiz mümkün değil. Bu alanda yabancı sermaye ve teknoloji, Türkiye'ye gelmeye hazır ve istekli. Ama güven duygusu gerekiyor. Bunun için de tahkim çok önemli. O konuda hükümet içinde tam bir görüş birliği var." DSP'li Adalet Bakanı Hikmet Sami Türk de tahkime karşı çıkmayı, Arnavutluk'taki baskıcı Enver Hoca kafasına benzetiyor.
   <br/>
   <br/>
   "Tahkim" kısaca tarafların iradelerine tabi konularda yaptıkları sözleşmelerle ilgili olarak çıkacak ihtilafların resmi yargı mercilerine başvurularak değil de hakeme gidilerek çözümlenmesi anlamına geliyor. Tahkim yoluna ticaret ve borçlar hukuku ile ilgili alanlarda gidilebiliyor. Yani taraflar mevcut ve potansiyel bir ihtilafın çözümünü, aralarındaki bir anlaşmaya göre, hakem denilen özel şahıs ya da şahısların verecekleri karara bırakıyorlar. Hakemler, ihtilafın tarafları veya bunların temsilcileri tarafından seçilebiliyor. Ayrıca taraflar hakem heyetinin uygulayacağı yöntemleri de kendi aralarında belirleyebiliyorlar. Karar, tarafların heyete sunduğu iddia ve deliller ışığında yapılan bir yargılama ile alınıyor. Hakem kararları nihai ve tarafları bağlayıcı bir nitelik taşıyor. Ancak uluslararası hakem heyeti tarafından verilen kararların uygulanabilmesi bir milli mahkemenin vereceği onay veya tenfiz kararına bağlı. Yani yabancı hakem heyeti tarafından verilen kararlar bir Türk mahkemesi tarafından onanmadıkça uygulanamıyor.
   <br/>
   <br/>
   Özellikle son günlerde yapılan tartışmalarda sanki Türkiye'de tahkim yokmuş, ilk defa böyle bir uygulama getiriliyormuş gibi bir izlenim doğdu. Oysa iç hukukta tahkim 1926 yılından beri uygulanıyor. Hukuk Usulü Muhakemeleri Kanunu'nda tahkimin nasıl uygulanacağı konusunda ayrıntılı düzenlemeler yer alıyor. Uluslararası hukuk alanında da tahkim Türkiye'de yeni bir konu değil. Türkiye'nin imza koyduğu bir çok uluslararası anlaşmada tahkim maddeleri yer alıyor. Ve yıllardan beri de savunma ihaleleri dahil bir çok uluslararası sözleşmede tahkim uygulandı.
   <br/>
   <br/>
   Ancak Anayasa Mahkemesi'nin 1996 yılında yapişletdevret sözleşmeleriyle ilgili verdiği bir iptal kararıyla kamu hizmeti imtiyaz sözleşmelerinde uluslararası tahkim yolu kapatılmış oldu. Şimdi yapılmak istenen 1996 yılına kadar uygulanan ancak Anayasa Mahkemesi'nin kararıyla 3 senedir kamu hizmeti imtiyaz sözleşmeleriyle ilgili olarak tıkanan uluslararası tahkime yeniden izin vermek. Bu amaçla Anayasa'nın 125. maddesinde bir değişiklik yapılarak kamu hizmeti niteliği taşıyan sözleşmelerde de uluslararası tahkime gidilebileceği şeklinde bir değişiklik yapmak gerekiyor. İşte onca tartışmalara sebep olan, dallanıp budaklanan tahkim meselesinin aslı bundan ibaret.
   <br/>
   <br/>
   Danıştay devreden çıkıyor
   <br/>
   <br/>
   Hükümet uluslararası tahkimin kabul edilebilmesi için Anayasa'nın 47, 125 ve 155'inci maddelerinde değişiklikler yapılması konusunda bir tasarı hazırladı. Türk mevzuatına göre kamu hizmeti olarak kabul edilen yatırımların devri ile ilgili sözleşmeler "imtiyaz" olarak kabul ediliyor ve Anayasa'nın 155. maddesine göre de Danıştay, imtiyaz sözleşmelerini incelemekle görevlendiriliyor. Danıştay'ın bu yetkisi nedeniyle kamunun taraf olduğu ticari devir sözleşmelerinde uluslararası tahkim yoluna gidilemiyor.
   <br/>
   <br/>
   Tahkim konusu daha çok acil bir nitelik kazanan enerji yatırımlarını ilgilendirdiği için Enerji ve Tabii Kaynaklar Bakanlığı bu işin üstüne düşüyor. Bakanlık uluslararası tahkime gitme yolunu açmak için bir Anayasa değişikliği taslağı hazırladı. Daha önce değiştirilmesi öngörülen ve yargı yolunu düzenleyen 125. Madde metinden çıkarılarak, onun yerine Danıştay'ın yetkilerini düzenleyen 155. Madde'ye 'istisna' hükmü eklendi. Kamu hizmetini ve özelleştirmeyi tarif eden 47. Madde'deki değişiklik ise korundu. 155. Madde'ye eklenen istisna hükmüyle Danıştay'ın denetleme ve inceleme selahiyeti kaldırılırken bu yüksek yargı kurumuna sadece görüş bildirme yetkisi tanındı.
   <br/>
   <br/>
   Ancak hükümet tarafından başta enerji ihaleleri olmak üzere diğer konularda yabancı yatırımcıların önünü açmak için hazırladıkları tahkim tasarısı yapılış şekli ve kapsamı açısından eleştiriliyor. İstanbul Barosu Başkanı Yücel Sayman tahkimin özel bir yargı biçimi olduğunu, devletin yargı yetkisinden vazgeçmesi ve kapitülasyon anlamına gelmediğini söylerken hazırlanan tasarıya şu eleştirileri getiriyor: "Hükümetin hazırladığı, Anayasa'nın bazı maddelerinin değiştirilmesini öngören yasa tasarısı, milletlerarası ticaret alanında imtiyaz sözleşmelerinden doğacak ihtilafların çözümünde tahkime başvurma olanağı sağlama amacını aşan, sakıncalı ve tehlikeli düzenlemeler öngörmektedir."
   <br/>
   <br/>
   Anayasa'nın 47. maddesinde öngörülen değişiklikle özelleştirmenin anayasal bir kurum haline getirileceğini belirten Sayman, "Tahkimle doğrudan hiçbir ilgisi bulunmayan bu (fırsattan istifade) kurnazlığı taşıyan değişiklik önerisine gerek bulunmamaktadır" diyor. Anayasa'nın 125. maddesindeki tahkime olanak sağlayan değişikliğin, amacını ve ihtiyacı aştığına dikkat çeken Sayman, bu değişiklikle hiçbir milletlerarası özelliği bulunmayan imtiyaz sözleşmelerinde dahi tahkime gidilebileceğini, bunun da uygulamayı tıkayabileceğini ve yatırımı geciktirebileceğini anlatıyor. Anayasa'nın 155. maddesinde öngörülen değişikliğin de çok tehlikeli olabileceğini, değişikliğin imtiyaz sözleşmelerindeki Danıştay'ın ön inceleme yetkisini kaldırdığını belirten Sayman, şöyle konuşuyor: "Bu düzenleme sonucu, imtiyaz sözleşmelerinde milletlerarası ticaretin normlarını bertaraf ederek, yabancı yatırımcıların kendi çıkarlarını sınırsızca korumak için yarattıkları kurallarını sözleşmeye koymak için dayatmaları, direnmeleri yolu açılacaktır. Danıştay'ın ön incelemesi bu tehlikenin önündeki en önemli güvencedir."
   <br/>
   <br/>
   Yücel Sayman, Danıştay'ın sözleşmeleri incelemesinin bazen 2 yılı aldığını vurgulayarak, bu durumun yatırımlara engel olmaması için en fazla 9 ay gibi bir kısıtlama getirmek gerektiğini söylüyor. Tasarının yatırımı değil, daha çok yatırımcıyı korur şekilde hazırlandığını savunan Sayman, tasarının bu şekilde hazırlanmasının mahalli şirketlerin bazı kısıtlamalardan kurtulmak için yaptıkları baskının etkili olduğunu belirtiyor. İstanbul Barosu'nun, ihtiyaca ve hukukun genel ilkelerine uygun bir değişiklik önerisi hazırladığını belirten Sayman, bu önerinin TBMM tarafından benimsenmesi için çaba harcayacaklarını sözlerine ekliyor.
   <br/>
   <br/>
   Yeni Şafak Gazetesi'ndeki yazısında "Üzerinde iyi tartışılmış, sakıncaları giderilmiş bir tahkim anlayışı sistem içerisine alınabilir" diyen GazeteciYazar Fehmi Koru da, konunun ayrıntılı bir şekilde ve tartışılarak değil, ülkede varolan olağanüstülükten yararlanıp oldubittiyle sonuçlandırılmak istendiğini ifade ediyor: "Bazı Avrupa ve Güney Amerika ülkeleri 'tahkim' konusunda kapıyı sonuna kadar açtıkları için hiç akla gelmeyen sıkıntılar yaşıyorlar bugün. Yerli mahkeme taraflı davranır diye kabul edilen tahkim kolaylığı, bu defa sermayeden yana taraflı hakemlik biçimine dönüşebiliyor. Tahkimde hakemin kim olduğu çok önemli; yabancı şirketin danışmanını 'hakem' kabul etmenin bir mantığı yok."
   <br/>
   <br/>
   Kapitülasyon da nereden çıktı
   <br/>
   <br/>
   Özelleştirmede olduğu gibi tahkim yasasına karşı çıkanların başını yine Mümtüz Soysal ve KİGEM (Kamu İşletmeciliğini Geliştirme Vakfı) çekiyor. MAI Karşıtları Grubu da yabancı sermayenin sömürü amaçlarını kolaylaştıracağını belirterek tahkime karşı çıkıyor. Yabancı hakemlerin Türkiye'ye karşı mevcut önyargıları nedeniyle taraf tutacaklarını ileri süren Prof. Dr. Mümtaz Soysal, Türk halkının futbol maçlarında bile yabancı hakemlere güvenmediğini anlatıyor: "Türkiye halkının büyük çoğunluğu televizyonlarda futbol yahut basketbol maçı seyreder ve yabancı hakemlere hiç güvenmez. Daha geçen gün, Fransa ile yapılan Avrupa çeyrek final basket karşılaşmasında nasıl hak yendiğini gözleriyle görmüştür. Halk, Arapça 'tahkim' sözünün Türkçe 'hakemlik' demek olduğunu bir bilse, akşam sabah 'uluslararası tahkim' sözüyle yatıp kalkanlara çoktan isyan ederdi."
   <br/>
   <br/>
   Anayasa Mahkemesi eski Başkanı Yekta Güngör Özden de uluslararası tahkime karşı çıkanlar arasında. Uluslararası tahkimin Türkiye'nin egemenlik haklarının ihlali anlamına geldiğini savunuyor.
   <br/>
   <br/>
   Tahkimi Osmanlı dönemindeki kapitülasyonlara benzetenler de var. Atatürkçü Düşünce Derneği Aydın Şube Başkanı Erol Ertuğrul, tüm milletvekillerine gönderdiği telgrafta, IMF'nin istemiyle gerçekleştirilmesi planlanan uluslararası tahkim sisteminin, Türkiye'nin egemenlik ve yargı yetkisini dış güçlere teslim etmesi anlamına geleceğini iddia ediyor ve bunun yeni bir kapitülasyon anlamına geldiğini savunuyor. Devrimci İşçi Sendikaları Konfederasyonu (DİSK) Genel Sekreteri Murat Tokmak, uluslararası tahkim, sermaye yatırımları adı altında ülkenin imkanlarının ve işgücünün talan edileceğini söylüyor ve "Böyle bir düzenleme Türkiyenin kapitülasyon dönemlerine tekrar dönmesi anlamına gelir" diyor.
   <br/>
   <br/>
   Uluslararası tahkim konusunda yazılanları ve basında yer alan demeçleri hayretler içerisinde izlediğini söyleyen ticaret hukuku uzmanı Prof. Dr. Yaşar Karayalçın ise, tahkime yapılan eleştirilerin yersiz olduğunu söylüyor. Prof. Karayalçın, "Tahkim tehdittir, mahkumiyettir gibi sloganların veya boş sözlerin tahkimin sanki ülkemizde hiç uygulanmadığı veya yeni bir müessese olarak oluşturulacağı intibaını veren görüşlerin belli düzeydeki kişiler tarafından ileri sürülmesini kavramak güçtür" diyor. Ülkemizde yıllardır iç tahkimin uygulandığına dikkat çeken Prof. Dr. Yaşar Karalyalçın, ayrıca yabancı tahkimle ilgili olarak da Türkiye'nin New York ve Cenevre anlaşmalarını kabul ettiğini belirtiyor.
   <br/>
   <br/>
   Yabancı sermaye kapıda
   <br/>
   <br/>
   Uluslararası tahkimle ilgili şartın Türkiye'nin bağımsızlığına gölge düşüreceği şeklinde bir endişeye düşmenin anlamsız olduğunu söyleyen Avukat Serdar Paksoy, tahkimin de bir hukuki müessese olduğunu, bizim hukuk sistemimizde de uzun senelerdir önemli bir yeri ve uygulaması olduğunu ifade ediyor. Av. Serdar Paksoy'a göre süratli olması ve işin uzmanı olan kişilerin hakem seçilmesi nedeniyle tahkim daha çok tercih ediliyor. "Bu gün kendi işadamlarımız ve yatırımcı şirketlerimiz dış ülkelerde iş yaparken nasıl ki tahkim istiyorlarsa, yabancı yatırımcının bizden bunu istemesini kabul etmekte niye zorlanıyoruz. Bu tür büyük yatırımlarda çıkacak ihtilafların süratli ve uzman kişilerce çözümünü istemeyi doğal karşılamak gerekir" diyerek tepkilerin yersiz olduğunu ileri sürüyor Paksoy.
   <br/>
   <br/>
   Uluslararası tahkimin Türkiye için çok büyük önemi var. Bu yasa, 31.4 milyar dolarlık 348 altyapı projesinin kaderini belirleyecek. Yap İşlet Devret (YİD) modeli ile ihale edilen 94 projedeki ticari kaygılar tahkim düzenlemesi sonrası ortadan kalkacak. YİD kapsamındaki henüz başlanmayan 254 proje ise tahkim yasasının çıkmasından sonra start alacak.
   <br/>
   <br/>
   Özellikle enerji sektöründe yabancı sermaye girişinin anahtarı olarak görülen tahkimle ilgili düzenlemeler IMF'nin uyarı ve isteği üzerine telekomünikasyon sektörünü de kapsayacak şekilde genişletildi. Ayrıca altyapı yatırımı gerektiren diğer sektörlerin de bu kapsama alınacağı belirtiliyor. Ayrıca uluslararası tahkimin kabul edilmesiyle özelleştirmenin hızlanacağı ve yabancı sermaye girişinin artacağı yönünde kuvvetli bir beklenti var.
   <br/>
   <br/>
   Yabancı Sermaye Derneği (YASED) Başkanı Faruk Yöneyman, tahkimin yasalaşması halinde yabancı yatırımların hızlanacağını belirterek, "Ülkemiz ekonomik istikrara da kavuşursa tam anlamıyla yabancı yatırımları çekmeye başlar" diyor. Türkiye gibi ülkelerde yatırım yapan dış yatırımcıların önce kendisini kanunlar nezdinde sağlama almak istediğini belirten Yöneyman, "Türkiye'de tahkim uygulamaya koyulur ve altyapı uluslararası normlara uygun hale gelirse yapişletdevret projelerine dışarıdan sermaye akışı başlayacak. Bu da tabii özelleştirmeye büyük hız kazandıracak" diye konuşuyor. Büyük oranda tahkime taraftar olan iş adamları ise bu girişimin ekonominin önünü açacağını ifade ediyorlar.
   <br/>
   <br/>
   Tahkim yasa tasarısı ile ilgili bu karşıt görüşler dikkate alındığında, Türkiye'nin içinde bulunduğu ekenomik darboğazı açması ve dünya yabancı sermaye miktarının binde birini bile bulmayan yabancı sermaye yatırımlarından daha büyük bir pay alması için yeni düzenlemeler yapması gerektiği ortaya çıkıyor. Uluslararası tahkim de yaygın kullanımı ile bu tedbirlerden birisi olabilir. Ancak, tahkim bahanesi ile Türkiye'nin altından kalkamayacağı yükümlülüklere girmesi, yine bu tasarıyı fırsat bilerek birtakım kurnazca değişikliklere gidilmesi engellenmeli.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4688-35-tahkim-mi-tahakkum-mu.html), [web.archive.org (arşiv bağlantısı)](http://web.archive.org/web/20130118133730/http://www.aksiyon.com.tr:80/aksiyon/haber-4688-35-tahkim-mi-tahakkum-mu.html)
