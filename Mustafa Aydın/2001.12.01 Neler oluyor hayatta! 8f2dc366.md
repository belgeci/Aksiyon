# Neler oluyor hayatta!

*Mustafa Aydın 2001.12.01*

<div>
 <img border="0" src="/web/20020415200329im_/http://www.aksiyon.com.tr/yazar/tirsaktaci.jpg"/>
 <p class="spot">
  – OYAK, krizden 600 trilyon TL kârla çıkmasının gerekçesi olarak, Şubat–2000'de yaşanan krizi 'öngörmeleri'ni göstermiş. Yav, ben fakire de öngörmez mi adam, 17 Şubat'ta ev taşıyıp, boyacı, nakliyeci ve bi de ev sahibine döviz bozdurup para ödemiştik! Ne kötüsünüz, bi de asteğmenliğimiz zamanında haybeye OYAK'a kesinti yaptırmışız demek ki!
 </p>
 <p class="metin">
 </p>
 <p class="metin">
  – 'Bu ülke için seve seve' kampanyasına öncülük edenlerden Aydın Doğan abi, Bulgaristan'da Başbakan Kral Simeon ile görüşmüş. Simeon'a, 'Ülkenize yatırım yapmak için geldik.' demiş. Hay Allah, 'Bu ülke' kampanyasındaki ülke neresiydi yau!
 </p>
 <p class="metin">
  ABD Başkanı Bush, askerlerine 'yargılı sınırsız adam öldürme yetkisi' için uğraşıyormuş. Desenize, Coni'ler yakaladıkları 'kötü, esmer adamı' western filmlerinde olduğu gibi katrana ve tavuk tüyüne bulayıp, daha sonra en yakın ağaca asabilecek. (Kopenhag kriterleri mi dediniz? O ne ki!)
 </p>
 <p class="metin">
  Cumhuriyet gazetesinden Deniz Som ilginç bir espri yapmış: 'Ülkede herşey ya herro ya merro... Yönetim şeklimiz, cumHERROyet!' . İnsan kendi gazetesinin de adı olan bir kelimeyle dalga geçer mi?
 </p>
 <p class="metin">
 </p>
 <p class="arabaslik">
  POSTA: İbrahim Kiraz, Akbars Beğ, Şaban Ok, Alp Ekin, Muammer Bülbül, Serhan Aslan, Murat Toprak, Yasar Aydoğdu, Yunus Boztürk, M. Baha Sucugil, Ali Osman Özdemir, R. Lütfü Efe, Reyhan Sert, Ayhan Semerci (Teşekkürler Ayhan kardeş), Mehmet Baha Sucugil, Meçhul Adam, Muhammed Ay, Boztürk Birgül, Erkan Akkaya, Hasan Öztürk, Hüseyin Turgut,
 </p>
 <p class="metin">
 </p>
 <p class="arabaslik">
  Türkiye, 13'üncü savaşçı!
 </p>
 <p class="metin">
  Tâci abi, katılma süreci nasıl sonuçlanacak bilmiyorum ama, bir 'Hırıstiyan Kulubü' olarak eleştirilen Avrupa Birliği'ne ,Türkiye 13. aday ülke konumunda. Hırıstiyan kültüründe 13 rakamının manasını sanırım belirtmeme gerek yok. İki sene önce '13.Savaşçı' diye Antonio Banderas'ın oynadığı bir film vardı. Filmde Müslüman bir Arap, Hıristiyanlara Ye'cüc–Me'cüc'e benzeyen düşmanlarına karşı yardım ediyordu. Bugünlerde Türkiye de Afganistan'a asker göndermeye başlayacak! Tıpkı filmdeki gibi değil mi? Hayâl gücün de pek genişmiş deme abi!
 </p>
 <p class="metin">
  Gön: Özgür Yalçınkaya
 </p>
 <p class="metin">
 </p>
 <p class="arabaslik">
  Bir haber: Açlık sınırı 280 milyon TL'ye çıktı
 </p>
 <p class="metin">
  Bir haber daha: Derviş'in kahvaltı faturası 140 milyon TL
 </p>
 <p class="metin">
  Bir yorum: Yav, n'oluyor, abimiz yarı aç kalkmış sofradan!
 </p>
 <p class="metin">
 </p>
 <p class="arabaslik">
  Tâci ve fay hattı
 </p>
 <p class="metin">
  Borç meselesini konuşup duruyoruz ya, geçmişte ne yazmışız diye bir karıştıralım dedik. 252. sayıda bakın Tâci'ye nasıl malum olmuş:
 </p>
 <p class="metin">
  'En baba fay hattı olan iç ve dış borç fay hatlarında ciddi hareketlenmeler yaşanıyor. İki ile beş yıl arasında gümlemesi bekleniyor. Bu arada Kıbrıs ve Güneydoğu'da bazı ufak sarsıntılar ve toprak kayıpları yaşanırsa büyük depremin gelmeyeceğini söylüyor uluslararası uzmanlar...'
 </p>
 <p class="metin">
 </p>
 <p class="arabaslik">
  Ya beyaz at gelirse!
 </p>
 <p class="metin">
  Temel ile Dursun birgün sinemaya gidiyorlar. Filmde iki at yarış ediyorlar. Temel Dursun'a, 'Bence siyah at gelecek' diyor. Dursun varum ula bence beyaz olan gelecek diyor. Filmin sonunda siyah at kazanıyor. Çıkışta Temel Dursun'a ula ben bu filmi izlemiştim diyor .  dursun ben de izlemiştim ama sürpriz gelir diye beyaz gelir dedum.
 </p>
 <p class="metin">
  Gön: Erkan Akkaya
 </p>
 <p class="metin">
 </p>
 <p class="arabaslik">
  Şakacılara bir fikir
 </p>
 <p class="metin">
  Kanal 7'de gülünerek izlenen Şakacı'ya bi katkı da bizden olsun. Uyar da kullanmak isterlerse tâcizane bir önerimiz olacak:
 </p>
 <p class="metin">
  — Kalp krizinden ölmeyeceği varsayılan bir yaşlı dilencinin yanına çöreklenilir. Önceden anlaşılmış, 4—5 işbirlikçi sırayla durumdan habersiz dilenciye sadaka verecekken, şakacı dilenci, 'İnleye—çemküre 'Allaah!' dedikçe paranın yönü değişir. Artık gerisi son anda nafakasını sürekli kaybeden ilk dilencinin tepkisine kalmış.
 </p>
 <p class="metin">
 </p>
 <p class="metin">
  Başa gelen n'apar?
 </p>
 <p class="metin">
  Eskiden 'başa gelen çekilir' derlerdi, şimdi devir değişti 'başa gelen çekilmez' koltuğa sımsıkı yapışır kuralı geçerli. Gariban kaynak  derdinde,uyanık kaymak derdinde.
 </p>
 <p class="metin">
  Gön: Serhan Aslan
 </p>
 <p class="metin">
 </p>
 <p class="arabaslik">
  İşletmeci mantığı
 </p>
 <p class="metin">
  Üç işletmeci ve üç mühendis iş icabı trenle bir seyahate çıkacaklardır. Tren garında üç işletmeci üç bilet aldığı halde, mühendisler yalnızca bir tane alırlar. İşletmeciler bunun sebebini sorduklarındaysa, 'bekleyin ve görün' derler. Trene binerler, bir süre sonra üç mühendis kalkıp beraberce  tuvalete gider. Kondüktör gelir, üç işletmeciden üç bileti aldıktan sonra tuvaletin kapısını çalar, 'biletiniz lütfen' der. Mühendislerden biri eliyle bileti dışarı uzatır. İşletmeciler de bunu görürler. Artık taktiği kapmışlardır. Dönüş zamanı gelmiştir, yine gardalardır. İşletmeciler gidip bir bilet alırlar. Bakarlar mühendisler bu sefer hiç bilet almıyor, şaşkınlıkla yine sebebini sorarlar, 'Bekleyin ve görün' der yine mühendisler. Yolculuk başlar. İşletmeciler beraberce kalkıp tuvalete giderler, ardından da mühendisler de karşısındaki tuvalete. Kondüktörün gelmesine yakın, mühendislerden biri dışarı çıkar, karşıdaki tuvaletin kapısını tıklatıp 'biletiniz lütfen' der. Açılan kapıdan bir el bileti uzatır. Bileti alan mühendis diğer tuvalete geri girer!
 </p>
 <p class="metin">
 </p>
 <p class="arabaslik">
  Hepten nadasa kalıyoruz!
 </p>
 <p class="metin">
  Önceden kendi kendine yeten bir tarım ülkesiyken şimdi sadece kendi kendini avutan bir ülke halinde devam edip gidiyoruz. Tarım sektörü öyle güzel bir fikirle kötürümleştirildi ki Türkiye'de, abilerimize göre Türkiye'de tarımın desteklenmesinden vazgeçilince sanayi geliştirilebilecekti. Biz hiçbir şeyle uğraşmayacaktık, hangi ülkede hangi ürün ucuzsa ordan küüt diye alıp getirecektik. Öyle ya, ya tarım ülkesi olacaktık, ya da sanayi ülkesi. Bunun ortası yoktu. Gelinen noktada ne tarım ülkesiyiz, ne de sanayi ülkesi. Aynen ağır sanayide avutulduğumuz gibi ağır tarımda da gagalandık. 'Sizin zahmet etmenize ne gerek var, biz size ucuzundan veririz' sözlerinin acısı daha yeni yeni çıkmaya başladı.
 </p>
 <p class="metin">
  Önce buğday, ardından şekerpancarı ve tütünde yaşanan 'uluslararası ince işler' son olarak pamuk çiftçisini de tepelemek üzere. Aslında o iş de bitti. Artık hiçbir ürüne devlet destek olmayacak. Türk çiftçisinin buğdayına düşük fiyat biçip, onu da satın almayacağız. Mevcut ürün 'özel' sektörün eline geçecek, önemli bir bölümü çok uluslu şirketlere satılacak, onlar da güya ihraç edilmiş gibi gümrük oyunları oynadıktan sonra yine 'ithal oyunlarıyla' yerinden kıpırdamadan Türkiye'ye gelecek. Ve yazın aynı buğdaya bir kuruş vermeyen devletimiz, kış ortasında Amerikan buğdayına iki katı fiyatı tıkır tıkır ödeyecek! Bunun adına bizim buralarda matematik demiyorlar, başka bir şey diyorlar ya neyse! Bu arada mızmızlanıp, 'Ama Avrupa Birliği ve Amerika kendi çiftçisini sübvanse ediyormuş!' demeye sakın kalkmayın, hipnozu bozmayın. Adam gibi söz dinleyin! Çiftçimiz, soya fasulyesi ile konola bitkisi üretecekse destek alacak. Şimdi devlet desteklemeyince ne olacak; çiftçi tarlasını ekmeyecek. Sonra ne olacak, ihtiyaç duyulacağı için çok uluslu kartellerden fahiş fiyatlara satın alınacak. Ya da mesela (medyaya da yansıdı) dost ve kardeş ülke Yunanistan çiftçisinin ürettiklerini satın alacağız. Dimitri kardeşleri sevindireceğiz. Olsun di mi, yazık kardeşlere! Sonra nasıl sirtaki oynarız!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020415200329/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/365/tirsaktaci/1.htm), [web.archive.org (arşiv bağlantısı)](http://web.archive.org/web/20020415200329/http://www.aksiyon.com.tr:80/2001/365/tirsaktaci/1.htm)
