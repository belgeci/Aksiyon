# TRAVESTİHOME

*Mustafa Aydın 2000.12.02*

<div>
 <img border="0" src="/web/20010709205733im_/http://www.aksiyon.com.tr/yazar/tirsaktaci.jpg"/>
 <p class="spot">
  Şimdi Tantan'ın ne kadar sevildiğini ya da bizim Tâcizâne buralardan ne kadar desteklediğimizi söylemeye gerek var mı? Ama, nedir o son teşebbüs! Neymiş efendim kavm—i Lût adeti olan eşcinsel fuhşu her büyük caddeyi büyükşehirlerde kuşatmış diye onlara özel umumhouse'lar açmak gerekiyormuş.
 </p>
 <p class="metin">
 </p>
 <p class="metin">
  Gerekçe de toplumun içinden söküp atmak. (Sanki o evlerden yokmuş gibi!) Gücünüz yetmez ki buna. Mümkünse, barlardan, pavyonlardan, televizyonların prime time'larından çıkarın! Aynı mantıkla bakarsak, her köşe başını uyuşturucu mübtelalıları da sarmış, kalitesiz, zehirli "mal"larla ölüme gidiyorlar. Yapın bi güzellik, açın özel "uçuş evleri", verin birinci kalite beyazı, resmi olarak satın, hatta her türlü vergiyi de üstüne yerleştirin. Daha kârlı ve mantıklı değil mi? (Yoksa bunu da mı yapacaklar!). Ya da, her devlet dairesinde rüşvet almış başını gitmiş diye, özel rüşvet ofisleri mi açacaksınız? Olmaz ya, aynen travestihouse'lar gibi mantıksız bunlar da... Memleketi Sodom ve Gomore'ye çevirenler utansın!
 </p>
 <p class="metin">
 </p>
 <p class="arabaslik">
  Tâci-mania!
 </p>
 <p class="metin">
  Kimi zevkten ceket yakar
 </p>
 <p class="metin">
  Kimi dertten dama çıkar
 </p>
 <p class="metin">
  Zengin dengine verir iftar
 </p>
 <p class="metin">
  E, kıyamet bundan kopar
 </p>
 <p class="metin">
 </p>
 <p class="metin">
  Bağrı yanık fukarânın
 </p>
 <p class="metin">
  Gel gönlünü mesrûr eyle,
 </p>
 <p class="metin">
  Rahmetiyle Ramazan'ın
 </p>
 <p class="metin">
  Gel ecrini makbûl eyle!
 </p>
 <p class="metin">
 </p>
 <p class="metin">
  Tâci der ki aman şaşma,
 </p>
 <p class="metin">
  Yoldan çıkıp başkalaşma,
 </p>
 <p class="metin">
  Ne var ne yok aynen uçar
 </p>
 <p class="metin">
  Hak dostuna hiç bulaşma
 </p>
 <p class="metin">
 </p>
 <p class="metin">
  Rahmet gelmişken kapıya
 </p>
 <p class="metin">
  Doldur testini sallanma!
 </p>
 <p class="metin">
  Deme sakın "mı acaba?"
 </p>
 <p class="metin">
  Bakma nefsin mıymıyına!
 </p>
 <p class="metin">
 </p>
 <p class="arabaslik">
  Zerdûz kafes!
 </p>
 <p class="metin">
  Mezarcı'nın çıkışıyla koltuğu sarsılan Memolilerin şâhı, Papa'nın sırdaşı, Fatima'nın sırrı Ağca'yı altın kafese koymuşlar ne demiş?
 </p>
 <p class="metin">
  a)  Ah Papa'm.          b)  Ah Kafam
 </p>
 <p class="metin">
  c)  Ah Belinda!            d)  Ah Tapot
 </p>
 <p class="metin">
 </p>
 <p class="arabaslik">
  POSTA: Hülya Gökçe, Hatice, Cemil Gökçe, Akbars Beğ, Sedat D., Serkan Küçük, Recep Tiryaki, Adnan Savaş, Recep Tayyip Erdoğan (inanmıycaksınız ama naapiyim ki öyle!), "Nerde Bu Devletçi" Moderatörler, Reyhan Sert, İso İso.
 </p>
 <p class="metin">
 </p>
 <p class="arabaslik">
  Pe Ka Ka
 </p>
 <p class="metin">
  da laik!
 </p>
 <p class="metin">
  Kürdistan Yurtseverler Birliği (KYB) bölgesinde Geliye Biçava'daki PKK kampında bulunan 6 militan, oruç tutmak isteğini kamp yönetimine bildirmiş. Kamp yönetimince verilen cevap evlere şenlik:"Örgütün benimsediği ideoloji nedeniyle ve geçmişteki uygulama da bu şekilde olduğundan oruç tutma isteğiniz kabul edilmemiştir!" Tabii, oruç tutmak isteyenler süt kuzusu olmadıklarından ve ellerindeki Keleş'e güvendiklerinden diklenmişler ama öbürleri daha kalleş çıktığı için silahlı çatışma çıkmış. Sonuç: 4 ölü, 7 yaralı. Anlayacağınız bizim buranın örgütleri de bi başka moron oluyor!
 </p>
 <p class="metin">
 </p>
 <p class="arabaslik">
  Erdürük Yondem,
 </p>
 <p class="metin">
  irtica gündem!
 </p>
 <p class="metin">
  Ekranların gülü Erdürük Yondem almış eline mikrofonu, dalmış köy imamlarının arasına, laiklikten, Atatürkçülükten imtaan etmiş. Bilemiyenlere basmış fırçayı! Tam da Ramazan mübarek ya, helal olsun abime, boş durmasın kurutsun irticanın kaynağını.
 </p>
 <p class="metin">
 </p>
 <p class="arabaslik">
  Bizde iz'an ne gezer?
 </p>
 <p class="metin">
  Film yeniden başlıyor dostlar. Karabatak gibi her altı yada üçü—beşi batan bankalar yetmiyormuş gibi TBMM Genel Kurulu'nda Ziraat, Halk ve Emlak bankalarının "yeniden yapılandırılarak", üç yıl içinde özelleştirilmesini öngören tasarının iki maddesi kabul edilmiş. Yav, bugüne kadar özelleştirdiklerinize ne oldu da bunlardan ne bekliyorsunuz! Vâ esefâ!
 </p>
 <p class="metin">
 </p>
 <p class="arabaslik">
  DİKKAT: ACELE KİN ARANIYOR
 </p>
 <p class="metin">
 </p>
 <p class="arabaslik">
  Mezarcı mesih değildir!
 </p>
 <p class="metin">
  Tâci kardeşiniz açıklıyor ve kafaları kurcalıyan bir mevzua son noktayı koyuyor; efendim araştırmalarım mûcibince diyebilirim ki sayın Mezarcı mesih değildir. O kadar. Ama kendini mesih bilmektedir. Lakin, hemen eleştirmeye ne gerek var anlamadım erenler. Adamcağız sadece kendisinin Mesih ve peygamber olduğunu söylüyor. Memlekete şöyle bi bakın kendini (hâşâ) Allah yerine koyup bir sürü hüküm icad ya da iptal eden şıracı ve bozacıdan geçilmiyor değil mi? Benim için aslında Mezarcı hadisesini 2 yıldan önce değerlendirmek erken olur. Çünkü "beton iğnesi" denilen ve Almanya'da cezaevlerinde problem olarak görülen mahkumlara uygulanan iğnenin etkisi iki seneden önce geçmiyormuş. Mezarcı'yı yaklaşık sekiz yıl önce tanımış ve zaman zaman takip eden biri olarak hiç de öyle kafayı bizatihi kendi marifetiyle sıyırmış biri olarak görmüyorum. Etrafa hipnozlu gözlerle bakıyor. Bakalım bu işin içinden hangi sihir, büyü, ispirtizma, manyetizma, mind control işleri çıkacak!
 </p>
 <p class="metin">
 </p>
 <p class="arabaslik">
  Kukuleta özlemi!
 </p>
 <p class="metin">
  Uzun süre eylemlerden uzak ve hazırlanmış andıçları uygulama noktasındaki himmetlerden geri kalan bir Ku—Klux—Klan şakirdi "formamı özledim" diyen bir fitbolcu gibi "kukuletamı özledim" diyebilir mi? Der der.
 </p>
 <p class="metin">
 </p>
 <p class="arabaslik">
  Yılmaz ne yapıyor?
 </p>
 <p class="metin">
  Yılmaz, hem "Uymazsa AB'yi sallarız" diyor, hem de "AB'ye girmek için kafa yapımızı değiştirmemiz gerekir" diyor. Herkese boncuk dağıtıyor. Türkiye'de de buna siyaset deniyor.
 </p>
 <p class="metin">
 </p>
 <p class="arabaslik">
  NOSTALJİ-1421
 </p>
 <p class="metin">
  Güz gülleri gibiyiz, hiç gündüz yaşamadık,
 </p>
 <p class="metin">
  Ağız tadıyla gülüm, bi banka soyamadık!
 </p>
 <p class="metin">
 </p>
 <p class="arabaslik">
  Komemedi!
 </p>
 <p class="metin">
  Zaman'da okudum hâlâ gülüyorum; bayan hakime cumaya gittiği ve eşi başörtülü olduğu için soruşturma açılmış! (Böyle zombilik varmı abiler yaaa!) Bayan hakim de, " O başörtüsü diil, eşim peruk takar" dese ne gırgır olur ha!
 </p>
 <p class="metin">
 </p>
 <p class="arabaslik">
  5 maymun hikâyesi
 </p>
 <p class="metin">
  İsmail Küçük kardeşe teşekkür ediyorum, nerede yayınlanmış, nereden gelmiş bilemiyorum ama gönderdiği hikaye tamamiyle tarihçe—i devletimizin kısa hülâsası ve beyni tırtıklanan ahâlimizi eğitme sisteminin dibacesi vasfında:
 </p>
 <p class="metin">
  Kafese beş maymun koyarlar, ortaya da bir merdiven ve tepesine de iple muzları asarlar. Her bir maymun merdivenleri çıkarak muzlara ulaşmak istediğinde dışarıdan üzerine soğuk su sıkarlar... Her bir maymun aynı denemeye giriştiğinde çok soğuk suyla ıslatılır... Bütün maymunlar bu denemeler sonunda sırılsıklam ıslanırlar... Bir süre sonra muzlara hareketlenen maymunlar diğerleri tarafından engellenmeye başlanır... Suyu kapatıp maymunlardan biri dışarı alınıp yerine yeni bir maymun koyulur. İlk yaptığı iş muzlara ulaşmak için merdivene tırmanmak olur fakat diğer dört maymun buna izin vermez ve yeni maymunu döverler. Daha sonra ıslanmış maymunlardan biri daha yeni bir maymunla değiştirilir.. Yeni maymun merdivene ilk yaptığı atakta odunu yer! Bu ikinci yeni maymunu en şiddetli ve istekli döven ilk yeni maymundur. Islak maymunlardan üçüncüsü de değiştirilir. En yeni gelen maymun da ilk atağında odunla müşerref olur. Diğer dört maymundan yeni gelen ikisinin en yeni gelen maymunu niye dövdükleri konusunda hiç bir fikirleri yoktur... Son olarak en baştaki ıslanan maymunların dördüncüsü ve beşincisi de yenileriyle değiştirilir. Tepelerinde bir salkım muz asılı olduğu halde artık hiçbiri merdivene yaklaşmamaktadır... Neden mi? Çünkü burada işler böyle gelmiş ve böyle gitmektedir ve böyle gitmelidir.
 </p>
 <p class="metin">
 </p>
 <p class="arabaslik">
  Ben cimriyim, ben cimriyim
 </p>
 <p class="metin">
  Şu hazır kart denen nevaleye biz de transfer olduk. Zaten makinayı da, eski hattı da bi arkadaş emanet etmişti. Sabit ücretlerden gına gelince biz de ipten kurtulmuş demokrat gibi özgür olalım, burnumuzla zurna taklidi yaparak "ben gördüm" diyelim dedik. Dedik demesine de özgürleştiğimiz falan olmadı. Çevremden de gördüğüm kadarıyla fena halde Vehbi Koç moduna girdik. Birisini arıycaz diye elimiz ayağımız titrer oldu!
 </p>
 <p class="metin">
 </p>
 <p class="arabaslik">
  Ol mehâret ki bîrûhu kahkah ittürür!
 </p>
 <p class="metin">
  Hükümetimiz pek mâhir... Aldığı bir kararla konunun tüm taraflarını memnun edememeyi becerebiliyor. (Nasıl oluyor demeyin, oluyor!) Attığı her adımla yeni yeni fırtınalar koparan canavar hükümetimiz, şimdi de af tasarısıyla hem tutuklu ve hükümlüleri, hem mağdurları ve mağdur yakınlarını hem de Papua Eski Gine'deki ilgisiz kader mahkûmunu (ne demekse!) strese sokmayı becerdi. Ayda 400 milyon liradan fazla kazananı "aşırı zengin" kabul edip kelle vergisi koymaya çalışan hükümetimiz meğer son model lüks malzemelere bu ağırlıkta vergi koymamışmış. Her işimiz dabara—dubara. Depremde kaç kişi öldü belli değil, nüfus kaç kişi belli değil, kişi başına düşen hortumcu kaç belli değil, saniyede hortumdan geçen paranın debi'si nedir belli değil. Değil oğlu değil!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010709205733/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/313/tirsaktaci/1.htm), [web.archive.org (arşiv bağlantısı)](http://web.archive.org/web/20010709205733/http://www.aksiyon.com.tr:80/2000/313/tirsaktaci/1.htm)
