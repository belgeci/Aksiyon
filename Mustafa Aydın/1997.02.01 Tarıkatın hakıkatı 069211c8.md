# Tarıkatın hakıkatı

*Mustafa Aydın 1997.02.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Herşey bir garip polis operasyonu ile başladı, onu takip eden haber  bültenlerinde benzer baskınlarla devam etti.
  </font>
 </div>
 <div id="newsText">
  <font class="detail-text">
   Her akşam "İslami kesim sözcüsü", "İslamcı yazar" gibi çok büyük anlamlar ihtiva eden "titr"lere sahip aydınlarımız tarikatleri yerden yere vurdu. Dini nikah tartışmaları ve zina iddiaları arasında milyonlarca insanımızın gönlünü aydınlatan tarikat gerçeği rating uğruna kurban edilmeye çalışıldı. Çok şey yazıldı, çok şey söylendi. "Kadının fendi şeyhi yendi" gibi çok seviyeli (!) değerlendirmeler de bile bulunuldu. Açıkçası, "Vakai Vakvakiye" ve  "Vakai Hayriye"den sonra tarihe "Vakayı Fadime" olarak geçmeye namzet bir olayı hep birlikte yaşadık. Yankıları ise hâlâ devam ediyor. Bir "Fadime Şahin'le birkaç kuş vurmayı" hedefleyen ve bunu büyük ölçüde başaranların özellikle yıpratmaya çalıştığı tarikat hadisesinin gerçek yönü gözlerden kaçırılıyordu. Şuur altına yönelik yayınlarda genelde İslamiyet, özelde tarikatler süfli hislerin egemen olduğu, ulvi duyguların sömürüldüğü kokuşmuşluk deryası olarak lanse ediliyordu.
   <br/>
   <br/>
   Türk basınında neredeyse 70 yıllık bir gelenek olan "İrtica hortluyor" furyasının yeni bir versiyonu yaşanıyor, kamu vicdanında tarikat ehli insanlar mahkum edilmeye çalışılıyordu. Öyle ki, bazı tarikatlere ait Kur'an Kursları "sapıklık yuvası", şeyhler ise "yatak odası denetleyen" şahsiyetler olarak gösteriliyordu.
   <br/>
   <br/>
   Ancak ortada ısrarla verilmeye çalışılan bir yanlış vardı. O da tasavvufla ve onun safvetiyle uzaktan yakından ilgisi olmayan ve zaaflarına esir olmuş iki şahsın yaptıklarının tarikatlerin genel hali olarak lanse edilmesiydi.
   <br/>
   <br/>
   Tamamen bir edeb sistemi olan tasavvuf yoluna yönelik yanıltmalar kamu vicdanında büyük yaraların oluşmasına sebep oldu.
   <br/>
   <br/>
   Ancak bu garip skandalla da ortaya çıktı ki halkın tasavvuftan habersizliği ürkütücü boyutlarda. Öyle ki, cinciüfürükçüyle tarikat şeyhini ayırmaktan bile aciz kalınan bir durum yaşanıyor. Eline atadan, dededen kalma bir yıldızname geçirip sakala, cüppeye bürünenler kendine göre bir şeyler yapıyor. Ve arkasından milyarlar onun cebine, hatanın faturası ise dinini kılı kırk yararcasına yaşamış, boğazından bir lokma bile haram geçmemiş Hak dostlarına çıkıyor.
   <br/>
   <br/>
   Hiçbir İslamî eğitim almamış bir kişi istediği bir yeri tekke ve dergah olarak belirleyip faaliyete geçebiliyor. Halk da buna alaka gösteriyor. Tekkeye gelip onun etrafındaki  halkada yer alıyor. Yine medyanın tesbitine göre Kur'an okumayı bile doğru dürüst bilmeyen Kalkancı'nın tekke diye açtığı yere bile sanatçılar, doktorlar, üniversite mezunları vb. cahil denilemeyecek insanlar geliyor. Burada akla şu soru geliyor: Acaba bu insanlar tarikatlerde ne buluyorlar ki oraya devam ediyorlar?
   <br/>
   <br/>
   Objektif değerlendirmelerin ve bilimsel düşüncenin bayraklaştığı çağımızda neden bu sosyal vaka ilmi usüllerle incelenmiyor? İlmin vereceği hükme göre hareket etmenin gereği üzerinde durulmuyor? Kötü ve ehliyetsiz örneklerden, tasavvuf erbabının asla kabul etmeyeceği şahıslardan hareketle bilgisiz hükümler veriliyor, yargısız infazlar yapılıyor. Prof. Dr. Mustafa Kara, bu noktada tarikatlerin artık yok sayılmaması gerektiğini, çözümün legal hale getirilmeleriyle mümkün olduğuna  dikkat çekerek, "Açık yaraya kurt düşmez. Yoksa daha pek çok suiistimal yaşayabiliriz" diyor.
   <br/>
   <br/>
   Tasavvufsuz tarikatler!
   <br/>
   <br/>
   Tarihte bilinen tarikat ve tasavvuf anlayışıyla medyaya konu olan şeklinin arasında büyük farklılıkların olduğu bir gerçek.  Açıkçası İslami ilimlerden habersiz olarak tarikat adını kullanan  şahısların cirit attığı bir dönem yaşanıyor. Yetmiş yılı aşkın süredir yasak olan tarikat hadisesi ortadan kalkmadı, gizli gizli devam etti. Bu gizlilik bazı yerlerde işin kifayetsiz ve nâehil ellere geçmesine sebep oldu.
   <br/>
   <br/>
   Medyada görüntülenenin  aksine tasavvuf bir öze dönüş, kavlden çok hâli, hususi, deruni, dünyevi olmaktan ziyade uhreviliğin esas olduğu bir boyut. Tasavvuf yolu Cenabı Hakk'a ve insanlara karşı edeb ve terbiye dairesi içinde olmanın diğer bir adı. Ehli tasavvuf ise kainatı teşkil eden tüm mahlukatı Cenabı Hakk'a götüren bir vesile, O'nun sıfat ve isimlerinin tecelligahı olarak görme terbiyesini almış bir "kendini bilen" âgâh insan. Hali, tavrı, yürüyüşü, konuşması, tebessümü Sünnet mertebesinde, her türlü boş söz ve dünyevi hayhuyun uzağında, musibetlere karşı "Ya Sabır" terennümünde bir güzel gönül insanı.
   <br/>
   <br/>
   Asırlardır insanların gönlünü aydınlatan tasavvuf yolunun kendine has bir lisanı ve davranış sistemi bulunmaktadır. Mesela Mevlevilikte vefat eden kişiye asla "ölü" denilmemektedir. "Hamuş", yani "susan kişi, konuşmayan kişi" denmektedir. Mezarlık da "Hamuşan" adıyla anılmaktadır. "Kapıyı kapat evladım" denilmemekte, "kapıyı sırla" denilmektedir. Prof. Dr. Mustafa Kara bunun "kapın kapansın, kapın örtülsün" anlamına gelebileceğinden her nefesini edeb süzgecinden geçiren tasavvuf ehli için bu ifadenin edeb dışı görüldüğünü belirtiyor. Yine, bir Mevlevi, "kandili, mumu, ocağı yak" demez. Onun yerine "mumu, kandili, ocağı uyandır" denir. Aynı şekilde "söndürmek" kelimesi de kullanılmaz, onun yerine "mumu dinlendir" ifadesi kullanılır. Bir şey sorulduğunda eğer mevcud değilse ona "yok" denmez. Cevap tam bir tasavvuf terbiyesi içindedir: "Hakk'da" denir. "Evin, araban var mı?" sorusunun cevabı eğer menfi ise yine "Hakk'da" ifadesidir.
   <br/>
   <br/>
   Kaynağı Kur'an ve Sünnet'ten
   <br/>
   <br/>
   Kur'anı Kerim insanoğlunun yeryüzüne boş yere gönderilmediğini, Allah'ı tanımak, bilmek ve ona layıkıyla kulluk etmek üzere yaratıldığını haber vermektedir. Bu vazifeyi tebliğ için peygamberler gönderilmiş, kitaplar indirilmiştir. Dini emirler ve yasakların temelinde mahlukatın en şereflisi olan insanoğlunun fıtratında mevcut olan kemale ulaşması yatmaktadır.
   <br/>
   <br/>
   Allah'ı tanıma yolunda aşılan merhaleler şeriattarikathakikatmarifet şeklinde özetlenmiştir. Hazreti Peygamber (s.a.v) tarafından anlatılan dini esaslara şeriat; bu esasların en güzel şekilde ve mana buuduyla birlikte hayata geçirilmesine tarikat; bu yaşantı sonucu birtakım ulvi gerçeklere ulaşılmasına hakikat; bu gerçekler vasıtasıyla Hakk'ı tanımaya da marifet denilir. Yunus'un 'Şeriat tarikat yoldur varana / Hakikat marifet andan içeru' beytinde ifadesini bulan bu dörtlü zincirin her biri diğerinin özünü ihtiva etmektedir.
   <br/>
   <br/>
   Tarikat, kelime olarak yollar manasına gelir. Istılahi olarak da insanları Allah'a ulaştıran manevi yolları ifade eder. Tarikati, İslam'ın manevi ilim ve zevk ciheti tasavvufa ulaştıran hayat tarzı, bir başka açıdan bakıldığında ise tasavvufun hayata aksettirilmiş hali olarak tarif etmek mümkündür. Hazreti Peygamber (s.a.v) ashabına dinin hükümlerini tebliğ ederken imani ve itikadi hususların gönüllerinin derinliklerine yerleşmesini temin eden bir terbiye metodu da izlemekteydi. Bütün tarikatlerin menşeleri incelendiğinde silsile şeklinde Hz. Ebubekir ya da Hz. Ali vasıtasıyla Peygamber'e (s.a.v) ulaştığı görülür. Yine tarikatlerin temel esaslarından olan sesli ve sessiz zikir usullerinin bizzat onun tarafından bu iki büyük sahabiye talim edildiği nakledilir.
   <br/>
   <br/>
   İlk devir Müslümanlarının deruni hayatını teşkil eden tasavvuf hicri ikinci asırdan sonra kurumsallaşmaya başladı. Yavaş yavaş sufi adını alan mutasavvıflar bu manevi eğitimi inşa ettikleri dergahlarda verir oldular. Kendilerinden önceki bir mürşidden yetişip icazet alan ve bu silsileleri sağlam delillerle Peygamber'e (s.a.v) ulaşan büyük tasavvuf erbabları İslamî prensiplere bağlı kalmak ve kaynağını Kur'an ile Sünnet'ten almak kaydıyla bulundukları zamanın, mekanın şartlarına uygun birer terbiye metodu geliştirdiler. Bu yollar daha sonraları bu zatların isimlerine nisbet edilince pek çok tarikat ortaya çıktı. Mesela Abdülkadiri Geylani Hazretleri'nin ictihatta bulunduğu manevi eğitim yoluna Kadiriyye, Hz. Mevlana'nın yoluna Mevleviyye, Şah Nakşıbend Hazretleri'nin yoluna Nakşibendiyye, bu yolların esaslarını takip ederek marifete ulaşmaya çalışanlara Kadiri, Mevlevi, Nakşi isimleri verildi.
   <br/>
   <br/>
   Kurda kuşa, evde kalmışa el uzatan eşsiz vakıf sistemi, ahilikfütüvvet, lonca teşkilatları, her türlü yüksek duygunun billurlaştığı sanat ve zenaat dalları, şiir ve edebiyat dünyası asırlar boyu tasavvufun özünü İslam'dan alan ulvi duygularıyla beslendi. Yunus Emre'ler, Hacı Bayramı Veli'ler, Hacı Bektaşı Veli'ler, Şeyh Galip'ler, Mevlana'lar aynı duyguyu yansıtan gönül erleri oldular.
   <br/>
   <br/>
   Büyük misyon üstlendiler
   <br/>
   <br/>
   12 ve 14'üncü yüzyıllar İslam dünyasında çok önemli bir dönemi içine alır. İslam dünyası bir yandan Moğol saldırıları, diğer yandan Haçlı Seferleri ile uğraşırken tarih sahnesine Osmanlılar çıkıyordu. Anadolu ve Orta Asya'nın Türkleşme ve İslamlaşmasında büyük hizmet gören Horasan erenleri asırlarca gittikleri her yere İslam hakimiyetini meyve verecek tohumlar ektiler. Profesör Dr. Mustafa Kara'nın deyişiyle, ahilikfütüvvet teşkilatı ve Horasan erenlerinin nefesleri, Moğol nalları altında ezilen ve Haçlı kılıçlarıyla doğranan Diyarı Rum'a yeni bir mesaj sundu. Biri putperest diğeri Hıristiyan iki istila furyasının acıları bu mesajla dindirildi. Yine bu mesajla Anadolu insanı ümitsizliğin girdabından kurtularak Belh'ten Konya'yı, Buhara'dan Bursa'yı, Bursa'dan Bosna'yı görerek gönül ferahlığına erebilmiştir.
   <br/>
   <br/>
   Bugün İslam dünyasında yaygın olan tarikatlerin kurucu Pirlerinin büyük bir çoğunluğu bu yıllarda yaşamış, daha sonraki yüzyıllarda kurulup gelişecek olan tasavvufi müesseselerin ilk tohumları atılmıştır. Konya'yı dünyanın en cazibeli şehri haline getiren Selçuklu yönetimi, Afganistan'ın Belh şehrinden Mevlana'yı, İspanya'nın İşbiliye kentinden Muhyiddin İbn Arabi'yi aynı merkeze getirdi.
   <br/>
   <br/>
   Prof. Kara, Ortadoğu'da Kadirilik, Sühreverdilik, Rıfailik ekollerinin büyük tarikatler olarak ortaya bu dönemde çıktığını belirtiyor. Orta Asya'da ise aynı dönemde Ahmet Yesevi'nin hikmetleriyle örülen Yesevilik, Necmuddini Kübra'nın ferasetiyle şekillenen Kübrevilik, biraz geç de olsa tarih sahnesine çıkan Nakşibendilik aynı gizemli ve huzurlu dünyanın esrarını araştırıyordu. Kuzey Afrika'da ise Ebu'l Hasan Şazeli ile Şazeli tarikati, Ahmed Bedevi ile Bedevilik, İbrahim Desuki ile Desukilik tarikati ortaya çıkıyordu.
   <br/>
   <br/>
   Tarikatler ve tasavvufi hayat Osmanlının da yükselişiyle paraleldi. Duraklama ve iniş dönemi de yine büyük paralellik gösterdi. Ertuğrul Gazi'nin oğlu Osman'a "Oğul, beni kır Şeyh Edebali'yi kırma" sözleriyle başlayan vasiyet Osmanoğulları için her zaman büyük önem taşıdı.
   <br/>
   <br/>
   Son devirler
   <br/>
   <br/>
   Zamanla İslam'ı vicdanında zevk etmiş ve bu yolda başkalarına rehber olmaya layık kamillerin yanında yetersiz kimselerin şeyh olarak görev alması bir kısım tarikatlerin de yozlaşmasına neden oldu. Tarikatler tasavvufi hakikatlere ulaştıran yolların dışında birtakım merasimler olarak algılanmaya başlandı. Bunda zenginleşen vakıfların cazibesi kadar babadan oğula tekke devredilmesi gibi usuller de etkili oldu.
   <br/>
   <br/>
   Tanzimat sonrası yapılan düzenlemelerden tarikat dünyası da nasibini alıyor, daha o zaman yaşanan "yozlaşma" tartışması üzerine Meclisi Meşayih ihdas ediliyor, her tarikatin hayattaki büyük şeyhinin katıldığı bir meclis tarafından Osmanlı ülkesindeki bütün tekke ve tarikatlerin yönetim ve denetimi üstleniliyordu.
   <br/>
   <br/>
   Meclisi Meşayih Nizamnamesi Meclisi Mebusan'da görüşülürken, söz alan konuşmacıların ortak olarak ifade ettikleri görüş başlangıcında büyük görevler ifa eden bu tarihi kurumun artık "çürüdüğü" iddiası idi. Batıcı meb'uslar ve aydınlar, tekke ve zaviyelerin tamamen kapatılmalarını istiyordu. Bir diğer görüşün sahipleri ise tekke, medrese ve mektebin ortak bir noktada buluşarak iki kesimin eksikliklerinin ortadan kaldırılabileceği görüşü savunuluyordu.
   <br/>
   <br/>
   Tarikatlerin Milli Mücadele'ye katkıları
   <br/>
   <br/>
   Her türlü menfi şarta rağmen Milli Mücadele yıllarında tekke mensuplarının büyük bir şevkle bu hareketin içinde oldukları görülmektedir. Uzun yıllar süren savaşların ardından Anadolu'nun yorgun insanını teslimiyetçi ruhtan sıyırıp yeni bir şahlanışa iten duyguyu aşılayan ruh tekke ve zaviyelerde yeşermiştir.  Tekkeler silah sevki için bir üs olarak kullanılmış, özellikle İstanbul'daki Özbekler Tekkesi Milli Mücadele'ye katılmak için Anadolu'ya geçmek isteyenlerin vazgeçilmez kaçış noktası olmuştur. Fevzi, İsmet ve Nurettin paşalar, pek çok mebus ve aydın Şeyh Ata Efendi'nin yardım ve aracılığıyla Anadolu'ya geçmişlerdir. Kemal Tahir'in Yorgun Savaşçı'sında, Halide Edib'in Türkün Ateşle İmtihanı'nda, İlhan Selçuk'un Yüzbaşı Selahattin'in Romanı'nda ayrıntılarıyla anlatıldığı gibi Özbekler Tekkesi önemli bir hizmet ifa etmişti. İstiklal Marşı şairi de bu yolla Ankara'ya ulaşmış ve yine bir manevi iklim odağı olan Taceddin Dergahı'nda bir milletin şahlanışını destanlaştıran ruhu yakalamıştır.
   <br/>
   <br/>
   Mustafa Kemal Atatürk, 1919'dan itibaren nüfuzlu şeyhlerle mektuplaşmış, Anadolu hareketine desteklerini istemiş, Ankara'ya ilk gelişinde ise Hacıbektaş'ı  ziyaret etmişti. Bektaşiyenin bu merkez dergahının o sıradaki şeyhi Cemaleddin Efendi ile Mevlevi şeyhi Abdülhalim Efendi ilk Meclis'in başkan vekillikleri görevlerini yerine getirmişlerdir. İlk Meclis'te bu isimlerin yanında Şemsettin Efendi, Servet Efendi, Mazlum Baba, Fevzi Efendi gibi tarikat şeyhleri de görev almışlardır. Bunların dışında kalan milletvekillerinin çoğunluğu ise tarikat ehli idi. Anadolu hareketini destekleyen tarikatlerden biri de Kuzey Afrika'da kurulup gelişen Sünusiye tarikatiydi. Ahmed Sünusi Hazretleri bizzat Anadolu'ya gelerek halkı cihada teşvik etmişti.
   <br/>
   <br/>
   Tekke ve zaviyelerin kapatılması
   <br/>
   <br/>
   Başlangıçta herşey iyiydi. Lozan Anlaşması'nın imzalanmasının ardından devrimler birbirini izledi. Genç cumhuriyet için önemli tarihlerden biri olan 3 Mart 1924'te yeni kurulan Diyanet İşleri Başkanlığı'na bağlanan tekke ve zaviyeler Şeyh Said isyanı  gerekçe gösterilerek kapatıldı. 2 Eylül 1925 ve 677 sayılı "Tekke ve zaviyelerle türbelerin seddine ve türbedarlıklarla birtakım unvanların men ve ilgasına dair kanun"la yasaklama getiriliyor, ancak 1924 tarihli Teşkilatı Esasiye Kanunu'nun "Hiçbir kimse mensup olduğu din, mezhep, tarikat ve felsefi ictihadından dolayı muaheze edilemez" diye başlayan 75'inci maddesi 5.2.1937 tarihine kadar aynen kalıyordu.
   <br/>
   <br/>
   Kanunun ikinci maddesinde, "Türkiye Cumhuriyeti dahilinde hiçbir tarikat, bunlara mensup hiçbir şeyh, derviş ve mürit yoktur" deniliyordu. Kanun çerçevesine içlerinde padişahların, devlet ve bilim adamlarının  medfun bulunduğu türbelerin de alınması uzun yıllar devam etti. Fatih Sultan Mehmed'in, Kanuni'nin, Barbaros Hayrettin Paşa'nın mezarları da bu çerçeveye alınarak ziyaretten men edildi. Türbelerle ilgili bu uygulama 1950 yılında kısmen kaldırıldı.
   <br/>
   <br/>
   Prof. Dr. Yaşar Nuri Öztürk bu yasaklama kararını savunuyor. Gerekçesini ise şöyle izah ediyor: "Bize göre bu kanun esasta İslam tasavvufunun da şikayetçi olduğu ve müesseseye sonradan yamalanmış bir yığın hurafe ve musibeti temizlemektedir. Elbette bir geçiş devresi kanunu olarak birtakım masum kavramları da hırpaladı. Fakat yüzde itibariyle, kaldırdığı kavram ve kurumlar, İslam'a sonradan eklenmiş bir yığın hurafeden ibaretti."
   <br/>
   <br/>
   Prof. Dr. Öztürk'e göre tasavvufi hayat tarikatlerden ibaret değildir. Tarikatlerin ortaya çıkışından beş asır önce İslam tasavvufu oluşmuş,  sistemleşmiş ve yaşanır hale gelmiştir. O halde, bir Müslüman, dininin manevi havasını bir merasimle tatmak isterse tarikat evrad ve ezkarını yapmak zorunda değildir. Kur'an'da geçen zikir, tesbih, duaları okuyabilir veya salât ü selam getirebilir.
   <br/>
   <br/>
   Tasavvuf konusunda önemli eserleri bulunan Prof. Dr. Mustafa Kara ise, "Tekkelerin çökmüş olup olmamaları önemli değil. Tarikatler yasaklansa bile tasavvufi hayat bu toplumun iliklerine kadar nüfuz etmiştir" diyor. Prof. Dr. Kara, "Tarikatler yasaklanınca ne oldu, iş şaklabanların, aktörlerin eline geçti. Manevi yönden aç olan insanımız bu tür yerlere susuzluğumu gideririm ümidiyle koştu, ancak bir serapla karşılaştı. Tıp fakültesini kapatmış olmanız halinde 50 yıldır kim doktorluk yapacak idiyse  o insanlar şeyhlik yaptı" diyor.
   <br/>
   <br/>
   Zaman hakikat zamanı
   <br/>
   <br/>
   "Bu durumdan gerçek tasavvuf ehli de muzdarip. Bir şekilde disipline edilmeli. Menfilikleri tamamen ortadan kaldırmak mümkün değil, ancak bugünkü kadar  da sulandırılmasına engel olunmuş olur."
   <br/>
   <br/>
   Eserlerinde defaatle "Zaman tarikat değil, hakikat zamanıdır, cemaat zamanıdır" görüşlerini dile getiren Risalei Nur külliyatı müellifi Bediüzzaman Said Nursi, kendi düşüncesini yukardaki şekilde ortaya koyduktan sonra kendi döneminde tarikatlere yöneltilen tenkit ve hücumlara hakkı teslim etme gayretiyle cevaplar kaleme almıştı. Ona göre bin yıldır insanlığa Kur'an ve Sünnet'in abı hayatını sunan tarikat ve tasavvuf yolu birtakım grup ve insanların yanlışlarıyla töhmet altında tutulamazdı. Tarikat hadisesini tamamen gözardı eden "zahir" ulemasının hata içinde olduğunu belirtiyordu. Bediüzzaman gerçek tarikat hakikatini izah edip müdafaa ettikten sonra tasavvuf erbabının pür dikkat kesilmesi gereken durumları da "vartatehlike" ifadeleriyle değerlendiriyor ve  ikaz ediyordu.
   <br/>
   <br/>
   Herkes şeyh olabilir mi?
   <br/>
   <br/>
   Prof. Dr. Süleyman Ateş, tarikatlerin yeraltına itilmesi ve illegal olmaya zorlanması yüzünden belirli bir yozlaşmanın inkar edilemeyeceğini kaydediyor. Prof. Dr. Ateş, "Zaten yakalanan kişi ne Kur'an biliyor, ne Arapça, ne de fıkıh. İlim yok. İlimsiz tarikat olabilir mi? Mürşid, şeyh olacak şahsın İslami ilimleri çok çok iyi bilmesi, manevi ilimlerde çok ilerlemesi ve behimi hislerini aşması gerekmektedir" diyor:
   <br/>
   <br/>
   Tasavvufun ashabı suffa terbiyesi ve tarikatin ise bu terbiyenin okulu olduğunu söyleyen GazeteciYazar Ahmet Taşgetiren, tasavvufun devri geçmiştir, misyonu bitmiştir gibi değerlendirmelerin maksatlı olduğunu belirtiyor. Ona göre model üzerinde düşünülebilir ancak bir insanın eğitilme zarureti ve eğitilmek için bir okul zaruretinin kanunlarla ortadan kaldırılması mümkün değil. "Bir dönem tarikatlerin tamamen yasaklanması ve ortadan kaldırılması bütünüyle sistemin yapılanması ile ilgilidir. Bu dönemde sadece tarikatler değil İslam da tümüyle kuşatılmış ve çok sınırlı alanlarda izin verilmiştir".
   <br/>
   <br/>
   Tarikatler konusunda bir yozlaşma olduğu kanaatinde olmadığını ifade eden yazar Taşgetiren, "Çünkü her türlü yıpranmaya rağmen tasavvufi hareketler ve tarikatler İslam'ın o özgün çizgisini muhafaza etmişlerdir" diyor ve ekliyor: "Tarikatlerin kendi içinde bir murakabe sistemi bulunmadığı için her türlü suiistimale açık bir yanı var. Bir yandan büyük bir manevi açlık, diğer taraftan da sahipsiz bir ortam var. Bu sahipsiz ortamda birtakım çıkarcılar, menfaatçiler, belki sistemin ürettiği birtakım insanlar bu alanı da sömürmeye yöneliyor. Ben bu olumsuz manzaranın tüm tarikat camiasını bürümediği kanaatindeyim. Bunlar marjinal yapılanmalardır."
   <br/>
   <br/>
   Taşgetiren, kargaşayı düzeltiyoruz diye sistem adına oluşturulacak herhangi bir kurumun bu sahipsizliği gidermesinin mümkün olmadığını, zaten asıl problemin de bu tarz müdahaleci uygulamalardan kaynaklandığını belirtiyor. "Kendisini laik olarak tanımlayan sistem toplumda capcanlı yaşayan 'İslam vakıasını' düzenlemeye çalışmamalı. Başarılı olması ya da olmaması hallerinde mutlaka bir problem yaşanıyor.
   <br/>
   <br/>
   Prof. Dr. Süleyman Ateş ise medyada devam eden tartışmada asıl amacın yaşanan skandallar nedeniyle tarikatleri ve İslam'ı kamu vicdanında mahkum etmek olduğunu söylüyor: "Bakın bunlar Müslümanız, tarikat ehliyiz diyorlar ama işte görüyorsunuz kendi kitaplarını bile bilmiyorlar dedirtmek istiyorlar. Ancak bunlara bu fırsatı da vermemek lazım. Çok muhterem insanlar olduğu gibi din adamı ya da şeyh kisvesi altında şeytanlar, müteşeyyihler de var.
   <br/>
   <br/>
   Yedi asır önceki muhteşem dönemleriyle kıyaslanan bugünkü tarikat dünyasının da üzerine çok daha büyük bir sorumluluk düşüyor. Yazar Ahmet Taşgetiren'in dediği gibi hayatın bunaltıcı hoyratlığı içinde tasavvufu yeniden hatırlamak ve gönlümüzü o imbikten geçirerek ulvi duyguların hazzını aramak gerekiyor.
   <br/>
   <br/>
   Prof. Dr. Suat Yıldırım:Risale-i Nur tarikat değildir
   <br/>
   <br/>
   Dikkat edersek toplumdaki bozukluklar, hayatın tadını kaçıran, bazen insanı hayattan soğutan şeyler hep arınmamış vahşi ruhlu insanların davranışlarıdır. İnsanları bu şekilde harekete götüren saik onların nefsi emmareleridir ve bu herkeste vardır. Onun eğitilmesi şarttır. Bilgi öğrenmek için okullar gerekli olduğu gibi, manevi eğitim için de uygun ortamlar gereklidir ki tarikatler İslam dünyasında bu işlevi ifa etmişlerdir. Bu manevi eğitim kurumlarının hayatın ihtiyacı olduğunun delili Türkiye'de 1925'te tekkelerin kapatılmasına rağmen tarikatlerin hayatta devam etmeleridir. Osmanlı zamanında tekkeler serbest olmakla beraber devamlı gözetim altında idi. Gayeleri dışına çıkmalarına, siyasete girmelerine imkan verilmezdi.  Mesela IV. Murad böyle şeylere sert davranmış ve bazılarını haklamıştır. Osmanlı döneminde devletmedresetekke arasında bir denge kurulmuştu. Yürütme organına hakim olanlar medrese eğitimi veren ulemadır. Fakat tarikat şeyhleri faziletli ve olgun davranışlarıyla, toplumdaki olumlu rolleriyle gönüllere hakim olmuşlardır. Bazan medrese tekke zıtlaşması olduğunda padişah ağırlığını koymuş, arayı düzeltmiştir. Osmanlı döneminde şeyhler güç dengesini bozacak şekilde güç sahibi olamamışlardır.
   <br/>
   <br/>
   Hayati ihtiyaçların tatminine imkan verip insan şahsiyetini geliştirmek gayesine hizmet ettiği sürece bu kurumlara hürriyet tanımak, baskı altında tutmamak, sadece onları uzaktan kontrol etmek ama sapma halinde de gerekli müdahaleyi yapmak şeklindeki bu tutum örnek alınabilir. Buna mukabil manevi hayatı devlet ve diyanet tekeline almak yerinde bir davranış olmaz. Zaten böyle bir uygulama da neticede başarıya ulaşmaz.
   <br/>
   <br/>
   Bunlar olsa olsa nadir rastlanan kötüye kullanma durumunun bir örneğidir. Hatta bunda perde arkasında bir senaryo hazırlanmış olma ihtimali de söz konusudur. Bu senaryoyu hazırlayanların gayesi şu olabilir: Yüzde bir rastlanacak bir örneği bahane ederek halkın dini hayatının pek önemli bir kaynağı olan dini tarikat ve cemaatleri gözden düşürmektir. Bunun için seçilen Aczmendi fraksiyonu Risalei Nur'u esas aldığını iddia ediyor. Öte taraftan Risalei Nur talebelerinin hiç yapmadıkları bir uygulama içine giriyorlar. Risalei Nur bir tarikat değildir. Öbür yandan kendisine bir tarikat havası vermek istiyor, halbuki mevcut tarikatlerle de hiçbir ilgisi yoktur. Yazık ki, ne Risalei Nur camiası, ne de tarikatlerle ilgisi bulunan marazi bir tip kullanılarak ülkemizdeki İslami hizmetlerin pek geniş bir kesimine çamur atılmak isteniyor. Fakat bunlar gelir geçer. İhtiyaç ve liyakat bunu devam ettirir. Fetvaya hakkı olan devam eder. Üzüntümüz böylesi teşebbüslerin yaptığı muvakkat tahribatlardan ileri gelmektedir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2221-tarikatin-hakikati.html), [web.archive.org (arşiv bağlantısı)](http://web.archive.org/web/20121230101942/http://www.aksiyon.com.tr:80/aksiyon/haber-2221-tarikatin-hakikati.html)
