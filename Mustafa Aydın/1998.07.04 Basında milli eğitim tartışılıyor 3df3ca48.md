# Basında milli eğitim tartışılıyor

*Mustafa Aydın 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Milli Eğitim Bakanlığı Talim ve Terbiye Kurulu Başkanlığı, orta öğretim kurumlarında okutulacak bütün derslere,
  </font>
 </div>
 <div id="newsText">
  <font class="detail-text">
   Türk dili ve edebiyatı ile inkılâp tarihinden başlayıp coğrafyaya, din kültürü ve ahlâk bilgisine, dinler tarihi ve fıkıh gibi derslere, teknik okullardaki meslek derslerine kadar "Atatürkçülük" koymaya karar vermiş.. Eğitim, siyasetin işi olmaktan çıkıp bürokrasinin eline kaldığı zaman böyle olur. Atatürk tarihe mâl olmuş bir önderdir. 1938 yılına kadar söylediği her sözünü, bugünün değişmez doğruları olarak çocuklara belletmek, çocuklara da ona da kötülüktür.. O milletine, çağdaş uygarlığı hedef göstermiş, bu hedefe giden yolun da müsbet ilim olduğunu söylemiştir. Atatürk irticaın düşmanı idi. Ama onu 2000'li yılların doğruları için tek kaynak göstermek de mürtecilik değil mi?"
   <br>
    <br>
     "Sabah'tan" köşesinin yazarı Güngör Mengi 27 Haziran 1998 tarihli Sabah gazetesine "Kimin aklı bu!" başlığıyla birinci manşet olan haberle ilgili olarak yukarıdaki ifadeleri kullanıyordu.
     <br>
      <br>
       Mengi'nin bu tarz bir üslup kullanmasına sebep olan hadise ise, Milli Eğitim Bakanlığı'nın ortaöğretim ders kitaplarında, tarihten coğrafyaya, İngilizce'den din derslerine kadar bütün alanlarda Atatürk ve Atatürkçülük konularının çok daha yoğun bir şekilde işlenmesi kararı almasıydı.
       <br>
        <br>
         Milli Eğitim Bakanlığı Talim ve Terbiye Kurulu Başkanlığı, ortaöğretim ders kitaplarında yer alacak "Atatürkçülük"le ilgili konuları belirlemişti. Gençlere Atatürk'ü öğretmek adına karar alan bakanlık, Erkek ve Kız Teknik Öğretim okullarında Meslek Bilgisi, Sanat Tarihi, Halkla İlişkiler, Uygarlık Tarihi, Temel Sanat Eğitimi, Çocuk Gelişimi, Kalıp Hazırlama ve Giyim Uygulama Teknikleri, Giyim Tarihi, YazıTipografi, Mesleki Resim dersleri ve Ticaret ve Turizm Öğretimi okullarındaki Hukuk, Ekonomi, Turizm ve Kooperatifçilik gibi derslerde de Atatürk ve Atatürkçülük konularının işlenmesini istedi. Karara göre, liselerde ve fen bilimleri dışındaki bütün derslerde Atatürkçülük konusu işlenecek.
         <br/>
         <br/>
         Din dersinde laiklik
         <br/>
         <br/>
         Önümüzdeki öğretim yılında uygulamaya konulacak karar gereği, Din ve Ahlâk Dersi'nde Atatürk'ün taassubu nasıl yendiği üzerinde durulacak, ahlâk ile ilgili görüşleri ele alınacak. Taassubun zararları öğrencilere anlatılırken, "Devletin Taassubu Etkisiz Hale Getirmesi", "Cehaletten Kaçınma", "Milli Seciye Kavramı ve Atatürk" üzerinde durulacak. Din Kültürü ve Ahlak Bilgisi dersinde ayrıca, "Kanunlara Saygı", "Vergi Vermek", "Askere Gitmek" gibi konular da işlenerek, Atatürk'ün görüşleri anlatılacak.
         <br/>
         <br/>
         Yine Din ve Ahlak Bilgisi dersinde, lise 2. ve 3. sınıflarda da Atatürk'ün "Vatanın Bölünmezliği", "Laiklik", "Devlet ve Millet Bütünleşmesi" gibi konulardaki düşünceleriyle laiklik anlayışı anlatılacak. İmam hatip liselerinde verilen "Fıkıh" dersinde ise "Atatürk'e Gazilik Unvanı Verilişi", "Taassubun Zararları, Çağdaşlaşma ve Uygarlık" üzerinde durulacak.
         <br/>
         <br/>
         28 Haziran tarihli Hürriyet'in manşeti ise "Atatürkçülük Silbaştan" şeklindeydi. Gazete okullardaki Atatürkçülük programının, "Bıktırıcı, nefret ettirici" olduğu yönünde eleştiriler bulunduğu gerekçesiyle silbaştan yenilendiğini, 1986 tarihli eski programı yürürlükten kaldıran yeni kararın, Mayıs 1998 tarihli Tebliğler Dergisi'nde yayınlandığını duyuruyordu.
         <br/>
         <br/>
         Bir başka açıdan Atatürkçülük
         <br/>
         <br/>
         Talim Terbiye Kurulu'nun 24 Nisan 1986 tarih ve 95 sayılı kararı ile Eğitim Öğretim Yüksek Kurulu'nun 8 Mayıs 1986 tarih ve 16 sayılı kararının yürürlükten kaldırılmasını öngören yeni anlayış, Mayıs 1998 tarihli Tebliğler Dergisi'nde yayınlandı. Milli Eğitim Bakanı Hikmet Uluğbay'ın imzasını da taşıyan 27 Nisan 1998 tarih ve 64 sayılı Talim Terbiye Kurulu kararı çerçevesinde, ortaöğretim kurumları ders program ve kitaplarında yeralması gereken Atatürkçülükle ilgili konular yeniden hazırlandı. Karara göre, yeni program 19981999 öğretim yılından itibaren uygulamaya girecek.
         <br/>
         <br/>
         Kitaplar yine yeni yeniden!
         <br/>
         <br/>
         Bu çerçevede, ortaöğretim kurumları ders kitaplarından bazıları da silbaştan değişecek. Halen eski Atatürkçülük programı anlayışına göre yazılmış bulunan kitaplar, yeni anlayışa göre yeniden yazılırken, çok sayıda ders kitabından Atatürkçülük konusu da çıkartılacak.
         <br/>
         <br/>
         Yeni uygulama köşe yazarları tarafından da eleştirildi. Radikal'den Murat Belge, "Atatürkçü Eğitim" başlıklı yazısında Rusya tecrübesini değerlendiriyordu. Sovyet ülkelerinde eğitimin yaygın ve yüksek düzeyli olduğunu belirten Belge,  "Şimdi gidin, başta Rusya, bütün bu toplumlarda eğitim sisteminin özünü oluşturan Marksizm  Leninizm'in insanları ne kadar 'derinden' etkilediğini kendi gözünüzle gözlemleyin. Acaba kaç kararlı 'Marksist  Leninist' yetişmiş bu sistemde, görün" diyor. Yazısının devamında yetişmiş kimsenin bulunamayacağı görüşünü dile getirerek "Kimseyi ikna etmemiş, sadece gizli tutulan bir tepki yaratmıştır" diyor.
         <br/>
         <br/>
         Hürriyet yazarı Yavuz Gökmen ise, "Atatürk Adına İsyan" başlıklı 29.6.98 tarihli yazısında, "Benim çocukluğumda Atatürkçülük diye bir ders yoktu. Ama ben onunla büyüdüm" diyor. Milletler içinde kahramanların, özellikle de dehaların çok zor ve seyrek çıktığını belirtip "Atatürk adına yapılanlara Atatürk adına isyan ediyorum. İçimden "Artık Atatürk'ü rahat bırakın" diye haykırmak geliyor" diyen Gökmen, "Atatürk deha ile kahramanlığın bileşkesiydi. Ama o bir Hitler değildi. Bir Nazizm ideolojisi getirmedi. 'Atatürkçülük' diye bir ideolojisi yoktu" diyor. Gökmen, onun kendisini "peygamberleştirmeyi" asla istemediğine de dikkat çekiyor: "Bunu 1930'lu yıllarda, ona övgüler düzmeyi marifet sayan birkaç kişi üstlendiler. Aralarında şairler de vardı. Behçet Kemal Çağlar ve Kemalettin Kamu Atatürk'ü peygamber ilan eden şiirler yazdılar. Çok şükür ki bu şiirler ders kitaplarına konmadı; sağduyu egemen oldu."
         <br/>
         <br/>
         Gökmen yazısının son bölümünde ilginç tesbitlerde bulunarak çağrıda bulunuyor: "Açıkça söylüyorum ki, Atatürk'ü kalkan yaparak, Atatürkçülük icad etmek, bu adla dersler koyarak işlemek, 1930'lu yıllara geri dönmektir. Türkiye'yi içinde demokrasi olmayan, 70 yıl önce geçerli ilkelerle yönetmeye çalışarak, Suriye ve Irak'a benzetmektir. Gericiliğe karşı çıkayım derken, gericiliğin dik âlâsını yapmaktır. Düşünmeyen, tartışmayan, dikte edileni olduğu gibi kabul eden bir nesil yaratıp ülkenin geleceğini ipotek altına almaktır" diyor.
         <br/>
         <br/>
         Atatürk'ün silah arkadaşlarından Kılıç Ali'nin oğlu, yazar Altemur Kılıç da yeni projeyi eleştirenler arasında. Kılıç'ın, "Atatürkçülük mü dediniz, alın size Atatürkçülük diyerek, halkı ve çocukları Atatürk'ten ve dolayısı ile komutanlardan soğutmak için düşünülmüş ve uygulanacak sinsi bir komplo" şeklindeki değerlendirmesi oldukça ilginçti.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3867-basinda-milli-egitim-tartisiliyor.html), [web.archive.org (arşiv bağlantısı)](http://web.archive.org/web/20141021151654/http://www.aksiyon.com.tr/aksiyon/haber-3867-basinda-milli-egitim-tartisiliyor.html)
