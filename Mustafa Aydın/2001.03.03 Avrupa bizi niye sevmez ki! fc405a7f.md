# Avrupa bizi niye sevmez ki!

*Mustafa Aydın 2001.03.03*

<div>
 <img border="0" src="/web/20020425074615im_/http://www.aksiyon.com.tr/yazar/tirsaktaci.jpg"/>
 <p class="spot">
  Star gazetesi yazarı Cevher Kantarcı'ya dostu Prof. Dr. Kerem Doksat bir mail göndermiş. O da köşesinde yayınlamış (31.1.2001). Bir "yabancı"nın yapabildiği tahlilleri bakalım "yerli" olarak biz algılayabilecek miyiz?:
 </p>
 <p class="metin">
 </p>
 <p class="metin">
  "1933—1952 yılları arasında İstanbul Üniversitesi'nde öğretim üyeliği yapan ve Türkiye'de ekonomi biliminin gelişmesine büyük katkıları bulunan Alman Prof. Dr. Fritz Neumark ile bir kısım talebesi Boğaziçi'nde geziye çıkarlar. Talebelerden biri Prof. Neumark'a şu soruyu sorar: "Avrupa bizi neden sevmez?", Prof. Neumark şu cevabı verir: "Çok samimi olarak itiraf edeyim ki, Avrupalı Türkleri sevmez ve sevmesi de mümkün değildir... Asırlardır kilisenin Türk ve İslam düşmanlığı Hıristiyanların hücrelerine sinmiştir. Sebeplerine gelince:
 </p>
 <p class="metin">
  1— Müslüman olduğunuz için sevmez. Ama faraza laiklik şöyle dursun, Hıristiyan olsanız da size düşman olarak bakmaya devam eder.
 </p>
 <p class="metin">
  2— Sizler farkında değilsiniz ama onlar şu gerçeğin farkındadırlar: Tarihten Türk çıkarılırsa tarih kalmaz. Osmanlı arşivi tam olarak ortaya çıkarsa, bugünkü tarihlerin yeniden yazılması gerekir.
 </p>
 <p class="metin">
  3— Avrupa'nın pazarı idiniz. Şimdi Avrupa'yı pazar yapmaya başladınız.
 </p>
 <p class="metin">
  4— En az 400 yıl Avrupa'da sırtımızda ve ensemizde at koşturdunuz.
 </p>
 <p class="metin">
  5— Selçuklular Anadolu'yu, Osmanlılar ise Orta Avrupa ve Balkanlar'ı, Haçlı ordusuna mezar ettiler.
 </p>
 <p class="metin">
  6— Sizi silah ile yenemeyenler, sizleri kendilerine benzeterek hakimiyet sağladılar.
 </p>
 <p class="metin">
  7— Selçuklu ve bilhassa Osmanlı, İslamiyet uğruna her şeyini feda etmeseydiler, İslamiyet bugün belki sadece Hicaz'da varlığını devam ettirirdi. Kaldı ki, Vehhabiliği kuranlar da, İngiliz Dominyon Bakanlığı'nın adamlarıdır. Batı her yerde İslamiyet'i, sapık inançlara kanalize etti. Ama Osmanlı, Asr—ı Saadet'i devam ettirdi.
 </p>
 <p class="metin">
  8— Kilise size kin kusmaktadır. Ve sebepleri yukarıdadır.
 </p>
 <p class="metin">
  9— Ben Türkiye'ye geldiğimde iki üniversiteniz vardı, şimdi 19 üniversite var. (Şimdi ühüüü. T.T)
 </p>
 <p class="metin">
  10— Sizler, gerçek hüviyetinize döndüğünüz an Avrupa'nın refahı ve medeniyeti yıkılır.
 </p>
 <p class="metin">
  11— Yine sizler, Avrupa'nın tarihi düşmanısınız ve daima düşman olarak kalacaksınız."
 </p>
 <p class="metin">
  (Prof. Fritz Neumark (1900—1991), Hitler'den kaçarak 1933'te Türkiye'ye geldi.. İÜ İktisat ve Hukuk fakültelerinde, maliye ile iktisat dersleri verdi. 1952'de Almanya'ya döndü, Frankfurt Üniversitesi'nde rektörlük yaptı. 1960—62 yılları arasında Ortak Pazar Vergi ve Maliye Komisyonu Başkanlığı görevini yürüttü. 1965'te de, Federal Almanya Cumhuriyeti Maliye Bakanlığı'nda Bilimsel Danışma Komitesi Başkanı oldu.)
 </p>
 <p class="metin">
 </p>
 <p class="arabaslik">
  POSTA:
 </p>
 <p class="metin">
  Mustafa Kurt, Sedat Dalda, Reyhan Sert, Mustafa Tezcan, Sedat Dalda, Hızır Demirci, Kemal Budak, Alp Ekin, Yusuf Saraç, Abdullah Durak, Taceddin Oruc, Akbars Beğ.
 </p>
 <p class="metin">
 </p>
 <p class="arabaslik">
  Alavere Dalavere!
 </p>
 <p class="metin">
  Hepsi dümendi, cumhurbaşkanıyla olduğu iddia edilen ama olmadığı gün gibi âşikâr olan sözde kriz için çok önceden zaten hazırlanmışlardı. Devalüasyonu bir silah olarak kullandılar. (Tâci enflasyonun "yedinci ok" olduğunu ve gariban ahâliyi Muhalefette zaten para yok. Bir erken seçim olsa bile bu atmosferde Anadolu insanının kendi partisine harcayabileceği para kalmadı. Yine iktidarın nimetlerinin bekçiliğini yapanlar avantajlı. Hele bir de kapatılması gündemde olan parti kapatılırsa seyreyleyin cümbüşü.
 </p>
 <p class="metin">
  Zaten alternatif yok, hepten saltanat sürecekler.
 </p>
 <p class="metin">
  Hoyratça savrulan alın terinin,
 </p>
 <p class="metin">
  Gün gelir hesabı görülür bir gün,
 </p>
 <p class="metin">
  Eli böğründe garip fukaranın,
 </p>
 <p class="metin">
  Gün gelir duası götürür bir gün...)
 </p>
 <p class="metin">
 </p>
 <p class="arabaslik">
  Türkiyee'nin yaarıısıı!
 </p>
 <p class="metin">
  "Tâci abi, İbrahim Tatlıses'in oynadığı bi reklam var, merinos reklamı. Dikkatle izledin mi hiç. Çok mânidâr bi reklam! 'Türkiye'nin yarısı merinos!'. Bence son derece doğru. Büyüklerimiz böyle istiyor: 'Merinos sevdalısı Allah Allah!'
 </p>
 <p class="metin">
  Gön: Alp Ekin
 </p>
 <p class="metin">
  (Alp kardeş, bu arada kıvırcık, sakız cinsleriyle birlikte bir miktar inatçı ve kaprisli keçi de bulunduğunu üzüntüyle müşahede etmekteyim!")
 </p>
 <p class="metin">
 </p>
 <p class="arabaslik">
  Fukara şarkısı!
 </p>
 <p class="metin">
  Aynı repo aynı pey
 </p>
 <p class="metin">
  Bir tad alamıyorum,
 </p>
 <p class="metin">
  Allah'ım bu nasıl şey?
 </p>
 <p class="metin">
  Liboş olamıyorum!
 </p>
 <p class="metin">
 </p>
 <p class="arabaslik">
  Mesih kim Deccal kim?
 </p>
 <p class="metin">
  Hürriyet'in manşeti: "Bir Mesih aranıyor!" Ülkenin içine itildiği tarihinin en büyük ekonomik buhranıyla ilgili haberde, kurtuluşun ancak Mesih'in eliyle gerçekleşebileceği ima ediliyor. Ama şimdi Tâci'nin sormaya hakkı yok mu, "Mesih kimin işini temizleyecek, düzeltecek, ortadan kaldıracak; Deccal'ın. İyi de kim bu Deccal onu öğrenelim, ondan sonrası zaten kolay!
 </p>
 <p class="metin">
 </p>
 <p class="arabaslik">
  Gel temizle IMF
 </p>
 <p class="metin">
  Memleketi batıran proje Bakkal Cemşit'in projesi değildi. IMF ne emrettiyse hükûmet fazlasını yaptı, Meclis'i "efendilerinin emirber nefer sürüsü" haline getirmeyi bile göze aldı. Sonunda ne oldu! Duvara tosladık.
 </p>
 <p class="metin">
  Ee,  şimdi IMF vereceği üç kuruşu akıllı rakamlara yükseltip ahâliyi ve hükümeti rahatlatmalı.
 </p>
 <p class="metin">
 </p>
 <p class="arabaslik">
  Doğru söz!
 </p>
 <p class="metin">
  "TÜRKİYE'nin ekonomik yönden en iyi olduğu dönemler ülke yönetilmediği zaman yaşanıyor. Seçim sonralarının hükümetsiz dönemleri hepimizin nefes aldığı zaman aralıkları oluyor."   Fatih ALTAYLI (Hürriyet)
 </p>
 <p class="metin">
 </p>
 <p class="arabaslik">
  Dalgalı
 </p>
 <p class="metin">
  Döviz dalgalı kura bırakılmış. Valla, dalgalanan döviz değil de sanki TL gibi geliyor. Hem zaten dövizin TL'yle geçtiği dalga yeni değil ki, sadece resmileştirilmiş o kadar. (Acemilere benden söylemesi, bu dalgada sörf olmaz!)
 </p>
 <p class="metin">
 </p>
 <p class="arabaslik">
  Hiişş, Anadolu'nun ahlâkî direnci kırılıyor, Tapınak Şövalyeleri iş başında!
 </p>
 <p class="metin">
 </p>
 <p class="arabaslik">
  Kim takar?
 </p>
 <p class="metin">
  — Bakan Yalova, Cumhurbaşkanı Sezer için, "Yabancı dil bilmeyenden cumhurbaşkanı olmaz" demiş. Doğru söylemiş aslında. Kim ciddiye alır Yalova'nın sözünü diyemeyiz. Ama şöyle bir fark var, onlar yabancıların lisanını,  Sezer ise halkın lisanını biliyor.
 </p>
 <p class="metin">
  — Bu çok tarihi bir hadiseye düşülen önemli bir not ve dramatik bir başlık aslında. (Aman Oktay Sinanoğlu hoca duymasın Yalova'nın sözlerini. Yoksa Mesaj tv'deki gibi eser—gürler!)
 </p>
 <p class="metin">
  — Siyasetçinin tercüman olması gereken yabancılar mı yoksa milletin hisleri midir?
 </p>
 <p class="metin">
  — Türkiye yarı açık sömürge midir? C.başkanları sömürge valisi midir (ki bu bir aşağılama vesilesidir)?
 </p>
 <p class="metin">
  — Osmanlıca bilmeyen vakıflardan sorumlu devlet bakanı olunabildiği gibi, yabancı bir lisan bilmeden de c.başkanı olunabilir. Yanlış mı?
 </p>
 <p class="metin">
  — Çankaya tercüme bürosu mudur?
 </p>
 <p class="metin">
  — Memleketi bugüne kadar gazoz İngilizcesi, leblebi Türkçesiyle yönetenler batırmadı mı?
 </p>
 <p class="metin">
  — Üniversite mezunu bile olmayan başbakan olabilir.
 </p>
 <p class="metin">
  — Gureba Hastanesi'ni peşkeş çekmek için de İngilizce bilmek gerekir mi? (Niçin kızdınız ki!)
 </p>
 <p class="metin">
 </p>
 <p class="arabaslik">
  "Hem yedim, hem kilo verdim!"
 </p>
 <p class="metin">
  Tıpta müthiş gelişme. Ülkemizin kıymetli şahsiyetlerinden Yahya M. Demirbalta hem yiyip hem de kilo verdiğini söylüyor. Zayıflamak için hortum tekniğini uyguladığını ifade eden Y.M.D, yeme de yanında yat tekniğinin de faydalı olduğunu, bunu daha sonra deneyeceği müjdesini veriyor. Açıklamaları sosyetede şok etkisi yaparken, herşeyin şokunu çıkaran sosyetede şimdi YMD'nin özel tekniği merak ediliyor.
 </p>
 <p class="metin">
 </p>
 <p class="arabaslik">
  Hacıyatmaz tayfası!
 </p>
 <p class="metin">
  Onlar hiç düşmüyor, tam düşüyor derken bi bakıyosunuz sımırtan bir eda ile en tepede arz—ı endam edebiliyor. Onlar bürokrat da olabiliyor, seçilmiş de... Biri olmazsa öbürü başımıza geçiyor. Ama hep aynı tayfa ikbalde kalıyor.
 </p>
 <p class="metin">
  Mesela biri 50 milletvekili ile kurduğu azınlık iktidarı ile seçime giderken, "Bize daha çok oy verin ki daha fazla milletvekiliyle hükümet kuralım" diye peşinen teşneliğini gösterebiliyor, (sandığın ne önemi var ki, hükümeti zaten o kuracak!), diğeri "koalisyonun güçlü ortağı olmamız için bize oy verin" diyebiliyor. O da biliyo ki kafadan hükümete girecek! Böyle işte. Ahalinin trilyonları,  pusulaları sandıklara gömme seremonisi vesilesiyle uçup gidiyor. Ben size bir şey söyleyeyim mi, geçmişte her on yılda bir yapılan toptan hafıza sıfırlaması zamanı bence değişik versiyonu ile yeniden yaşanacak gibi. Çünkü sistemin alternatifi bırakılmadı. Siyaseti, siyasetçiyi eleştirelim diyoruz bu kez de ara rejimcilere destek vermiş oluyoruz. Bunlar gitsin desek, muhalefet vebalı durumda olduğu için hükümeti kim kuracak? Milli Mutabakat hükümeti mi? Hadi canım siz de, Türkiye'de gördüğümüz kadarıyla yeme konusu dışında bir milli mutabakat sağlanabilmiş değil. Çok daha kötüsünü de söyleyeyim; "kriz yönetimi". O da ne diyorsanız, inşaallah öğrenmek mecburiyetinde kalmazsınız! Dediğim gibi, korkum, bugüne kadar kısa metrajlı olan  hafıza sıfırlamalarının uzama ihtimali. Yine kaos, yine belirsizlikler ve kurtar bizi babişko—yeğen durumları!
 </p>
 <p class="metin">
  Artık bu kadar tecrübeden sonra yer miyiz artık derseniz; valla misafir konumunda olduğumuz için bu memlekette bulduğumuzu yemek durumundayız! İtirazı olan esas duruşuyla bi adım öne çıksın bakiim!
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020425074615/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/326/tirsaktaci/1.htm), [web.archive.org (arşiv bağlantısı)](http://web.archive.org/web/20020425074615/http://www.aksiyon.com.tr:80/2001/326/tirsaktaci/1.htm)
