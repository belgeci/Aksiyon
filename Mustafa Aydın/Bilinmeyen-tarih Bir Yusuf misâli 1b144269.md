# Bir Yusuf misâli

*Mustafa Aydın Bilinmeyen-tarih*

<div>
 <font>
  <img border="0" height="1" src="/web/20050302174601im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174601im_/http://www.aksiyon.com.tr/resim/301/51.jpg" vspace="5"/>
  </p>
 </font>
 <font class="content">
  Sene 1951. Öyle ki memlekette cenazeleri yıkayıp, namazlarını kıldıracak hoca bulunamaz hâle gelmiş.
 </font>
 <br/>
 <p>
  <font class="content">
   Halkın yoğun şikayet ve talepleri sonucunda İmam—Hatip tedrisatına yeniden müsaade edilmesine dair bir karar çıkıyor. Ancak bir şartla: Açılacak İmam—Hatip okullarının bütün ihtiyaçlarının mahalli olarak temin edilmesi gerekiyor. İstanbul’da 68 kişi biraraya gelip aralarında o zamanın parasıyla 35 bin lira toplayarak 11 Ekim 1951 tarihinde İlim Yayma Cemiyeti’ni kuruyorlar. Aradan bir hafta geçmeden 17 Ekim’de Kadırga civarında bir daire kiralanıp 18 talabelik bir sınıftan oluşan ilk İmam—Hatip Okulu hizmete açılıyor. 1—2 ay içinde öğrenci sayısı 130’u buluyor. Yıllardan beri dini eğitimden mahrum kalan, yeni nesillerin de inançtan yoksun yetişmesini istemeyen anne—babalar çocuklarını bu okullara göndermek için sıraya giriyor. Bu yoğun talep karşısında İlim Yayma Cemiyeti’nin de gayretleriyle İmam—Hatip Okullarının sayısı her geçen gün artıyor.
   <br>
    <br>
     Adı üstünde ilim yaymak, inançlı ve bilgili nesiller yetiştirmek için yaklaşık yarım asır faaliyet gösteren İlim Yayma Cemiyeti’nin kurucularından ve yıllarca bu cemiyetin başkanlığını yapmış olan Avukat Yusuf Türel, sessiz sedasız aramızdan ayrıldı. Onun vefatı belki de en çok İmam Hatip camiasını hüzünlendirmiştir. Zira 8 yıllık kesintisiz eğitimin yürürlüğe girmesinden sonra İmam—Hatip Liseleri de kapanma noktasına gelmişti. Bu okulların babası olarak değerlendirilen Yusuf Türel’in vefatı ile zaten zor durumda olan İmam Hatipler şimdi de yetim kaldı. Oğlu Hamit Türel, özellikle son yıllarda yapılan yeni düzenlemeler sonucu İmam Hatip Liseleri’nin göz göre göre tükenmesinin babasını çok üzdüğünü belirtiyor: “Babam kendini inançlı ve bilgili bir nesil yetiştirmeye adamış bir insandı. Ben kendimi bildim bileli babam okul, yurt açmaya çalışır, okumak isteyen öğrencilere maddi—manevi destek olmaya çabalardı. Bir insan kendi evladının hastalanmasına nasıl üzülürse babam da İmam—Hatip’lerin düşürüldüğü son durumdan kaygı duyuyordu. Çünkü bu okullar onun kendi elleriyle büyüttüğü evlatları gibiydi.”
     <br>
      <br>
       İmam Hatiplere üzüldü
       <br/>
       <br/>
       İlim Yayma Cemiyeti Genel Başkan Yardımcısı Necdet Sevim, rahmetli Yusuf Türel’in ilerlemiş yaşına rağmen Cemiyet’in faaliyetleriyle yakından ilgilendiğini, okulların durumunu merak ettiğini, öğrencilerin üniversite başarılarını sorduğunu anlatıyor ve darbelerden sonra bile eğitim vermeye devam eden okulların bu derece zarar görmesinden dolayı çok üzüldüğünü anlatıyor: “Altın nesil olarak gördüğü “İmam—Hatip Nesline” çok büyük haksızlık yapıldığını söylüyordu. ‘Eşyanın fıtratını zorluyorlar, sular tersine akıtılamaz, büyük bir yanlışlık yapılıyor’ diyor ancak azmimizi kırmamamız gerektiğini belirtiyor, hizmete devam etmemizi istiyor, ‘bütün bunlar gelip geçicidir’ diyordu. Ama şimdiye kadar yapılan hizmetlerin meyvelerini gördüğü için de gönlü rahattı. Çünkü İmam—Hatiplerin milyonlara varan mezunları oldu, bunlar her meslekte bu vatanın kalkınması, ilerlemesi için hizmet ediyorlar.”
       <br/>
       <br/>
       Yusuf Türel’i en çok üzen de darbe dönemlerinde bile kapatılmayan İmam Hatip’lerin öğrencisiz bırakılması. Bir hatırasında şöyle bir olay naklediyor. 27 Mayıs İhtilalinden sonra imam—hatip okulları kapatılmak istenir. Cemal Gürsel ve bir kaç ihtilalci subay İstanbul İmam—Hatip Okulunu kapatmak düşüncesiyle okula gelirler. Okul Müdürü Gündüz Bey, İlim Yayma Cemiyeti’ne haber salar ve Cemiyetin Başkanı Vehbi Bilmer, Yusuf Türel ve arkadaşları apar topar okula gelirler. Cemal Gürsel, toplam sayısı 3—4 tane olan İmam—Hatip Okullarını kapatmak istediklerini söyler ve sebebini açıklar. Hasan Âli Yücel’in şöyle bir tavsiyesi vardır. “Bu işi bu kadar büyütmeye gerek kalmadan, bir kaç gün içinde imam yetiştirilebilceğini söyler. O sırada İlim Yayma Cemiyeti Başkanı Vehbi Bilmer yumruğunu masaya vurur ve “Yeter artık bilen—bilmeyen herkes konuşmasın” diyerek İmam—Hatip Okullarının ne kadar gerekli olduğunu anlatır. Bunun üstüne Cemal Gürsel Paşa “Tamam tamam, gidiyoruz” der ve hızla çıkarlar.
       <br/>
       <br/>
       ANAP evinde kurulmuş
       <br/>
       <br/>
       90 yıllık ömrüyle Osmanlı’nın son döneminden itibaren bütün cumhuriyet tarihine tanıklık etmiş bir insan Yusuf Türel. Üstelik bir çok etkili isimle de yakından tanışma imkanı bulmuş. Atatürk, Fevzi Çakmak, Halide Edip Adıvar, Cemal Gürsel, Turgut Özal ve Vehbi Koç gibi bir çok meşhur isimle hatıraları var. İkinci Dünya Savaşı yıllarında 46,5 ay askerlik yapmış. Mareşal Fevzi Çakmak’la birlikte cephede teravih namazı kılmışlar. Yusuf Türel, Turgut Özal’a oğlum diyecek kadar yakın bir kişi: “Turgut bana ‘hocam’ der ben de ona ‘oğlum’ derim.” ANAP’ın kuruluş aşamasında Türel’in evinde toplantılar yapılmış: “Turgut parti kurdu. 20 Nisan 1983’te bu odada, bu fakirhanede toplandık. Nuh Kuşçulu, Topbaş, Süleyman Yalçın falan. ‘Ne yapayım?’ dedi. Ben de ‘Bu yükü sen sırtlayacaksın’ dedim.” Siyasilerle çok sıkı ilişkiler içinde olmasına rağmen Yusuf Türel herhangi bir partiden değil. Oğlu Hamit Türel, babasının sağ camianın duayeni konumunda bir insan olduğunu, bir çok partinin ileri gelenleriyle yakın dostlukları bulunduğunu belirtiyor: “Babam nerede hayırlı bir hizmet varsa oraya koşardı. Bu nedenle bir partiye girmekten ziyade bütün partilerin iyi işlerine destek olmaya çalışır, bu partilerdeki dostlarını teşvik ederdi. Evimize sadece Türkiye içinden değil, dünyanın değişik yerlerinden, İslam ülkelerinden misafirler de gelirdi. Uygur bölgesinden gelen bir müzisyenden, Bosnalı bir mücahide kadar bir çok kişiyle babamı evde sohbet ederken gördüm. ” Hamit Türel, Rahmetli Yusuf Bey’in Türkiye’nin ve İslam dünyasının sorunlarıyla yakından ilgilendiğini, eğer elinden bir şey geliyorsa yapmaya çalıştığını anlatıyor. “Eğer maddi bir problem varsa hemen tanıdıkları vasıtasıyla bir yardım kampanyası başlatıyordu. Bir yanlışlık gördüğü zaman en yetkili makamlara kadar özel mektuplar yazarak bu yanlışların düzeltilmesini isterdi. Nerede güzel bir faaliyet varsa babamı orada görürdünüz.”
       <br/>
       <br/>
       Vakıf insan
       <br/>
       <br/>
       Vakıf işlerine o kadar kendini vakfetmiş ki Yusuf Türel, özellikle vakıf malları konusunda Hz. Ömer titizliğini elden bırakmamış. Vakıf mallarının küçük bile olsa özel işlerde kullanılmamasına özen göstermiş. Toplantılardan sonra vakfın lambasını bile söndürttüğü anlatılıyor. Yine toplantılarda yenilen pastaların, içilen meşrubatların masraflarını vakıf parasından değil katılanlara ödettirdiği söyleniyor.
       <br/>
       <br/>
       Çevresinin anlattıklarına göre Yusuf Türel tam bir vakıf insan. Kendini hayır hizmetlerine, özellikle de gençlerin yetişmesine adamış bir hizmet eri. Türkiye Gazetesi yazarı Ahmet Kabaklı onun için, “Ömrünü milletinin yücelmesi, maddi—manevi refahı, halkının adalete, fazilete kavuşması için çalışarak geçiren bir millet adamıydı” diyor. İlim Yayma Cemiyeti Başkan Yardımcısı Necdet Sevim, Yusuf Türel’in tek amacının “vatan sevgisi imandandır” ruhunu taşıyan bir nesil yetiştirmek olduğunu söylüyor. Hayatta iken Yusuf Türel, giden değerli insanların yerlerinin doldurulamadığını söylermiş sık sık. Anlaşılan yeri doldurulamayacak değerli insanlardan biri de kendisiydi. Allah rahmet eylesin.
       <br/>
       <br/>
       e—mail: mur.aydin@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13972), [web.archive.org (arşiv bağlantısı)](http://web.archive.org/web/20050302174601/http://www.aksiyon.com.tr:80/detay.php?id=13972)
