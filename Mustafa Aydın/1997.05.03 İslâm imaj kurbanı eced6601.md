# İslâm imaj kurbanı

*Mustafa Aydın 1997.05.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İslama yönelik oluşturulmaya çalışılan olumsuz imaj modern zamanların manipülasyonlarından yıllar evvel karara dönüşen kanaatlerin bir meyvesi.
  </font>
 </div>
 <div id="newsText">
  <font class="detail-text">
   Terör ve İslam birbiriyle ilgisi olamayacak ancak bir arada zikredilerek neredeyse eş anlamlı hale getirilmeye çalışılan iki ayrı kavram. İslamın evrensel çağrısı manevi boşluk içindeki fertleri bir cazibe merkezi olarak kendine çekiyor. Doğudan batıya hakikati arayan temiz gönüller onun nuruyla aydınlanıyor. Bu gelişmelerle birlikte İslama olan ilgiyi köreltmeye yönelik yoğun bir olumsuz imaj bombardımanı da gözleniyor.
   <br/>
   <br/>
   Artık klasik bir tanımlama olsa da "asırlardır İslamın bayraktarlığını yapmış" Türk milletinde bile İslam dininin imaj kaymasına uğrayacak hale gelmesi düşündürücü. Türkiye'de dinine yönelenlerin artmasını "eli kanlı terör örgütü" PKK'dan daha tehlikeli görmeyi gerektiren ana sebep gerçekten merak konusu. "Şeriat" gibi kavram kargaşasına uğratılmış bir kelime kullanılarak tümüyle bir milleti rencide edebilecek tutum ve davranışlarda bulunmak neyle izah edilebilir?
   <br/>
   <br/>
   İslamın layıkınca tanınmasına engel olan önyargılar, peşin fikirler ve yanlış değerlendirmelerin kime faydası oluyor? İslamı çok evlilik, recm, el kesmeden ibaret görmek ve göstermek doğru mu? Ya da radikal, fanatik, fundamentalist, gerici, yobaz, bağnaz, terörist, dogmacı, hurafeci gibi hiç de layık olmadığı terimlerle anmanın anlamı ne olabilir? Müslümanları asla temsil edemeyecek görüntülerin medya tarafından sürekli nazara verilmesi ve "İşte İslam da Müslüman da budur" acımasız hükümlerine yol açılması sorumluluk ilkesiyle nasıl izah edilebilir?
   <br/>
   <br/>
   Bu ve benzeri cevap bekleyen sorularla birlikte İslam Türkiye'de olduğu gibi tüm dünyada da yükseliş trendi içinde. Türkiye'de İslami alanda yaşanan ve tarihi perspektiften bakıldığında son derece normal olan öze dönüş süreci içeride ve dışarıda tedirginlikle izleniyor. İslam alemi ile Batı bloku arasında 150 yıldır kimlik krizi içinde bunalan Türkiye, her geçen gün yeni açmazlara giriyor.
   <br/>
   <br/>
   Bilgi çağı olarak ilan edilen 21.yüzyıl "globalizm", "küreselleşme", "medeniyetlerin kaynaşması" olarak sunulan "yükselen değerlerin" hakimiyetinde mi, yoksa medeniyetler kavgası halinde mi yaşanacak? Temel soru bu. Komünist blokun çöküşünün ardından NATO'nun en yetkili ağızları tarafından "İslami köktendincilik" en büyük tehlike olarak ilan edildi. Bu "küreselleşmeye" uymayan bir tanımlama, ya da küreselleşmeyi planlayanların törpüleyecekleri yerleri işaretlemesi değil miydi?
   <br/>
   <br/>
   Avrupa Birliği Komisyonu eski başkanlarından Jack Delours AB'nin Hıristiyan klübü olduğunu açıklarken ya da Lüksemburg Başbakanı J.C. Juncker, "Türkiye'nin kültürü müsait değil, tam üye olamaz" şeklinde konuşurken, yahut Almanya şansölyesi Kohl, Türkiye'nin bir Asya ülkesi olduğunu ilan ederken çatışmacı ve yok sayıcı bakış açısıyla hareket ediyordu. Aslında böyle davranarak geniş Avrupa şemsiyesi altındaki 20 milyona yakın Müslüman gözardı ediliyor ve büyük bir yanılgıya düşülüyordu. İslam yok edilmesi gereken bir unsur olarak görülünce BosnaHersek'te 4 yıl süren vahşete dünyanın niçin zamanında tepki vermediği sorusu da anlamsızlaşıyordu.
   <br/>
   <br/>
   Samuel Huntigton'un "Medeniyetler Çatışması" olarak sunduğu ve geniş yankılar uyandıran görüşleri bu çatışmacı mantığın teoriğini oluşturuyor. Dünyayı dinler ve kültürler açısından "çatışma" kutuplarına ayıran Huntington'a göre İslam ve Konfiçyüs dünyaları Hıristiyan Batı'ya karşı giderek yükselen bir "nükleer ve dini" tehdit oluşturuyor. Avrupa Hıristiyan Demokrat Parti liderlerinin mart ayı başında Brüksel'de yaptığı toplantıya başkanlık eden Willfried Martens, "Avrupa Birliği bir medeniyet projesidir ve Türkiye'nin bu topluluğa tam üye olması mümkün değildir" derken "çatışmacı" Huntington'un görüşlerine tercüman oluyordu.
   <br/>
   <br/>
   Tarihin sonunun geldiğini ilan eden Francis Fukuyama ise ideolojiler devrinin kapandığını ve komünist Rusya'nın çöküşünün ardından artık dünyada herkesin Batı'nın değerlerini benimsemesi gerektiğini iddia ediyordu. Globalizm, kültürel entegrasyon ve yükselen değerler edebiyatı sonuç olarak "büyük biraderin dediği olur" manasına geliyordu.
   <br/>
   <br/>
   Profesör Dr. Mim Kemal Öke "medeniyetler çatışması" fikrindeki temel amacın Batı'ya karşı adeta bir anti tez ve bir düşman olarak Müslümanları ve İslamı yeniden çıkarma gayreti olduğunu söylüyor. Prof. Dr. Öke, dini açıdan farklılıklar olsa da bunun ötesinde sanki dinler çatışıyormuş tarzında bir sonuca varmanın mümkün olmadığını belirtiyor. Prof. Dr. Öke, bir İslam devleti olan Osmanlı yönetiminde diğer din sahiplerinin barış ve huzur içerisinde din ve vicdan hürriyetlerini koruyarak yaşadıklarını hatırlatıyor. Peki o zaman çatışma noktasını bulmak için nereye bakmak gerekiyor? Öke'ye göre çok ciddi bir şekilde altının çizilmesi gereken nokta emperyalizm. Emperyalizm bulunduğu bölgede kendini meşrulaştırabilmek için birtakım doneler arıyor. Batı emperyalizmi, bu kültürel done içinde Hıristiyanlığı kendine uygun görüyor. Ve adeta Hıristiyanlığı Batı sömürgeciliğinin bir medenileştirme misyonu altında işgaline payanda kılmış durumda. Bugün sömürgeleştirilmiş, fakir bırakılmış, güneye hapsedilmiş ve iktisadi açıdan da geleceği parlak olmayan bölgelerde İslam hürriyetin, gelir dağılımındaki adalet isteklerinin ve ekonomik kalkınma arzularının adeta manevi motoru durumunda. Mim Kemal Öke, kuzeygüney diyaloğu oluşmadan dünyada kalıcı bir istikrarın mümkün olmadığını söylüyor. Prof. Öke, Batı toplumu içinde bazı kesimlerin sanayi toplumunu bütün emperyalist özellik ve uygulamalarıyla devam ettirmek istediklerini kaydederek, soğuk savaştan sonra böyle bir çatışmanın İslam konusunda ön plana çıkarılmak istenmesinin normal olduğunu ifade ediyor.
   <br/>
   <br/>
   Yükselen değerler diye takdim edilen insan hakları, barış içinde bir arada yaşama ve diyalog konuları aslında İslamın öteden beri tebliğ ettiği misyon. Sanayi toplumunu sopayla dayatarak dahi olsa devam ettirmek isteyenlerle bilgi çağına geçmek isteyenler arasında bir mücadele bulunduğunu söyleyen Öke, bilgi çağına geçmek isteyenler içerisinde artık daha faziletli bir uluslararası sistem, daha ahlaklı bir demokrasi, daha sürdürülebilir bir hayat, daha adil ve insancıl bir düzen isteklerinin de çoğalmakta olduğuna dikkat çekiyor.
   <br/>
   <br/>
   İşte Müslümanlık ve İslamın evrensel mesajları bu ikinci kampa son derece çekici gelmektedir. Çünkü sonuçta aynı şeyleri savunmaktadırlar. Prof. Öke, "Bilgi çağına geçmek istemeyen ve hâlâ ihtilaller, isyanlar ve savaşlarla tekelci sermayeciliği devam ettirmek isteyenler ise böyle bir dönüşümü kabullenmeyeceklerdir" diyor ve ekliyor: "Sun'i birtakım ihtilaflar meydana getirerek Batı toplumunu yine bir arada tutmaya çalışacaklardır. Bu açıdan da düşman olarak İslam seçilmiştir ve kullanılmaktadır." Prof. Öke, İslamın tam da bu noktada imaj bombardımanına uğradığını söylüyor: "İslam bütün bu yükselen değerlerin karşısında totaliter, terörist ve zorbacıdır. Hâlâ onların gözünde İslamiyet ezilmesi gereken bir kamp olarak görülmektedir."
   <br/>
   <br/>
   ABD eski başkanlarından Richard Nikson, 1992 yılında yayınlanan "Seize the momentÂnı yakalamak" adlı kitabında Müslümanlarla ilgili genel Amerikan bakış açısını şöyle özetliyor: "Amerikalıların çoğu Müslümanları uygar olmayan, kirli, barbar, irrasyonel bir toplum gibi görme eğilimindedirler. İslam dünyasını da İsrail'i yer yüzünden silmek için savaşan Araplar, Amerikalıları Tahran'da rehin tutan İranlı fanatikler, Münih Olimpiyat Oyunları'nı kana bulayan Filistinli Kara Eylülcüler, sivil havacılığa ait uçakları bombalayan Suriye ve Libyalılar, Kuveyt'i Irak'a ilhak etmek isteyen Hitlervâri Saddam Hüseyinler olarak hatırlıyorlar" diyor ve "İslam dünyası bu görüntüsü ile Amerikan kamu vicdanında tüm ülkelerden hatta "Komünist Çin'den bile daha kötü ve daha negatif bir imaja sahiptir" diye ekliyor.
   <br/>
   <br/>
   Prens Charles'ın çağrısı
   <br/>
   <br/>
   İngiltere tahtının varisi Prens Charles'ın İslamla ilgili açıklamaları bu yılın ilk aylarında Türkiye basınında da yer aldı. Kontrolden çıkan modern materyalizm çağında Batı'nın İslam dininden öğreneceği çok şey olduğunu söyleyen Prens Charles tahrip edilen masumiyetin ve kaybolan tevhidî kainat anlayışının İslam'ın katkısıyla yeni bir boyut kazanabileceğini açıklıyordu.
   <br/>
   <br/>
   GazeteciYazar Ahmet Taşgetiren, orijinal çizgiyi gürül gürül akıtan hareketlerin epeydir olmadığını ve İslamın hep yargılanan konumunda olduğunu söylüyor. İslam coğrafyasını bir sömürge alanı olarak görenlerin onun yeniden büyüyüp gelişmesini istemediğini belirtiyor. Dünyadaki İslamî gelişmeleri tersine çevirebilmek için büyük bir gayret olduğuna dikkat çeken Taşgetiren, "İslamın imajını karalayabilmek için gerçek bir savaş veriliyor" diyor.
   <br/>
   <br/>
   Bu imaj kimin?
   <br/>
   <br/>
   İslam topluluklarında kendileri ve yaptıkları İslamla çok fazla ilgili olmayan grupların hareketleri ile sürekli olarak İslam mahkum edilmeye çalışılıyor. Hiçbir din ve inanış için yapılmadığı halde Müslümanların hataları İslama fatura edilebiliyor. Yazar Ahmet Taşgetiren, bu konuda Cezayir örneğini veriyor. Bir köy basılıyor, onlarca kişi öldürülüyor. Bu olay Türk basınına "Cezayir'de İslamcı vahşet" şeklinde yansıyor. Taşgetiren, "Peki kim gidip araştırdı da bunu İslamcıların yaptığını tesbit etti? Ya da Amerika'da bir bomba patlıyor, onlarca kişi ölüyor. "Mısırlı Kör İmam" hedef tahtasına konuyor. Ama sonra anlaşılıyor ki yapanlar kendi vatandaşlarıdır. Türkiye'de de aynı şeyi yaşıyoruz. Faili meçhul bir cinayet gündeme geldiğinde ilk hedef Müslümanlar oluyor ancak şimdilerde ortaya çıkıyor ki işin içinde garip "çeteler" var. İslama yönelik müthiş bir karartma olayının, İslamı terörle eşdeğer halde gösterme gayretlerinin olduğunu artık anlamak gerekiyor."
   <br/>
   <br/>
   Müziğin dâhi çocuğu Tuluyhan Uğurlu, başkalarının bakış açılarından ziyade bizim kendimizi eleştirmemiz gerektiğini ifade ediyor. İnsanların birbirlerini damgalama alışkanlığı içinde olduğunu söyleyen Uğurlu, "Türkiye'de nasıl koyu Kemalistler ayrımcılık yapıyorsa, aynı hatayı benim fundamentalistler diyeceğim kesim de yapıyor. Hoşgörülü olmamız gerekiyor. Atatürk'ü sevdiğinizi söylediğiniz zaman İslama karşıymışsınız, İslamî sözler söylediğiniz zaman da sanki Atatürk düşmanıymışsınız gibi tepki gösteriliyor. Bu kısırdöngüden kurtulmalıyız. Müslümanlık lafla olmuyor. Onun güzellikleri yaşandığı zaman ancak İslamın bayrağı gerçek yerine çekilmiş olur" diyor.
   <br/>
   <br/>
   İmajın kaynağı medya
   <br/>
   <br/>
   İslam adına oluşturulan menfi imaj konusunda kitle iletişim araçlarının rolü oldukça büyük. Asıl netleşmesi gereken de bu menfi imajın haksız yere yerleşmesinden kimin ne çıkarı olabileceği? Medya tüm dünyada olduğu gibi Türkiye'de de İslama ideolojik bakış açısıyla yaklaşıyor. Bu ideoloji de sekülerizm yani dünyevi bakış açısı. Kainatı maddeye indirgediğinizde hakikat çarpıtılmış oluyor ve görüş bozuluyor. Bu noktada hakikattan uzak kalmış ve ondan bir şekilde korkutulan insanın paranoyası göze çarpıyor. Oluşturulmaya çalışılan menfi imaj da en çok bu çerçevede etkinleşiyor. Tebliğ noktasında İslamı anlatmanın en güzel yolu söz değil hal dili. Kamuoyu önünde "iyi Müslüman" diye gösterilebilecek karizmatik yanı olan Müslüman çok fazla yok. Olanlar da sürekli yıpratılmaya çalışılıyor.
   <br/>
   <br/>
   Türk basınında sıradan bir Müslüman hâlâ ayağında takunya, elinde tesbih, başında biçimsiz bir sarık, sivilceli, patates burunlu, kazma dişli olarak karikatürize ediliyor. Türk filmlerinin behimi hislerinin esiri olmuş muhteris hacı tiplemeleri artık baygınlık veriyor.
   <br/>
   <br/>
   Batı'nın genel kanaati İslamın modernizm düşmanı ve hurafelerle dolu bir din olduğu yönünde. İslamın cihad emri de Batılılar açısından "kan dökmekten başka bir şey" ifade etmiyor. İslama yöneltilen eleştirilerden biri de "entegrizm" yani kendi kültürel ögelerini "dayatıyor ya da emrediyor" olduğu iddiası. Oysa Müslümanlar ne Selçuklu, ne Endülüs, ne de Osmanlı döneminde alt kültürleri zorla yok etme cihetine hiç bir zaman gitmemişlerdir. İspanyollar fetva alarak Yahudileri yoketmeye çalışırken mültecilere Osmanlı Devleti hamilik yapmıştır.
   <br/>
   <br/>
   Şer'i hukukunu muhafaza etmesi İslamın imajını etkilerken, Yahudi şeriatıyla yönetilen İsrail'in bu yönü hiçbir şekilde nazara bile verilmemektedir. İslam kölelik konusunda sorgulanırken, 60'lı yılların sonuna kadar resmen ırk ayrımcılığının yapıldığı Amerika'nın bu tavrı menfi bir imaj oluşturamamaktadır. Edward Said, Haberlerin Ağında İslam adlı kitabında bu durumu şöyle özetliyor: "Suudi Arabistan'da basın özgürlüğünün olmamasına öfke duyulurken, kimse İsrail'den intişar eden her haberin askeri sansürden geçtiğinden yakınmıyor."
   <br/>
   <br/>
   İslamın estetikten, yüksek duygulardan, sanattan, edebiyatın inceliğinden, müsamahadan uzak olduğunu söylemek, maziyi yok saymak bir yana gerçeğin tahrifinden başka bir anlam taşımıyor. Menfi imajdan menfaat umanlar, hangi jargona sahip olursa olsunlar neticede İslamı bulunduğu bölgede iğreti, yabancı, istenmeyen bir tehdit unsuru olarak görüyor. Yazar Hilmi Yavuz bunun klasik oryantalist bakış açısı yüzünden oluştuğunu belirtiyor.
   <br/>
   <br/>
   Yalan haber furyası
   <br/>
   <br/>
   Bununla ilgili son örneği devletin resmi kurumu Anadolu Ajansı verdi. Ajans 24 Mart 1997 günü abonelerine flaş haber olarak Afganistan'da Taliban yönetiminin sakalını kesen 65 kişiyi idam ettiğini duyuruyordu. Kelimenin tam anlamıyla facia olan bu bilgi bu konularda ihtiyat endişesi olmayan basınyayın organları tarafından gerçekmişçesine duyuruldu. Gazetelerin taşra ve şehir baskılarında kendine önemli bir yer buldu. Ancak saatler 17.15'i gösterdiğinde ajans abonelerine bir düzeltme gönderiyor ve bu haberin "iptal edildiğini" duyuruyordu. Ama iş işten geçmiş, şuuraltlarında oklar hedefini çoktan bulmuştu. Nitekim bu "iptalden" üç buçuk saat sonra bir televizyon yorumcusu haberin asılsızlığından habersizce Müslümanlara verip veriştiriyor, nasıl "ofsayt"ta kaldığınınsa farkında bile olamıyordu.
   <br/>
   <br/>
   Birkaç ay önce garip istihbarat raporlarına dayanılarak camilerin silah deposu olarak kullanıldığı ortaya atıldı. Bu bilgilere gülüp geçmişken İngiltere'nin ciddi gazetelerinden The Daily Telegraph 26 Nisan 1997 tarihli nüshasında, "İslamcıların" Türkiye'deki camileri silah deposu haline getirdiğini yazıverdi. Dünya medyasına egemen olan anlayış İslamın görmek istedikleri şekilde olması yönünde. Bu yüzden konuya ilgisiz geniş kitlelerin şuuraltlarına yönelik mesajlarınsa ardı arkası kesilmiyor. "Keçisi çalınan müftünün keçi hırsızı ilan edilmesiyle" özetlenebilecek bakış açısı maalesef bugün de küçümsenemeyecek ölçüde geçerliliğini koruyor.
   <br/>
   <br/>
   İmaj imaj dedikleri
   <br/>
   <br/>
   Terim olarak "tasvir, hayal, imge, izlenim" anlamlarına gelen imaj kelimesi, iletişim sahasında gerçeklik ile ilişkisi olmayan duyumlarla fiilen kavranamayan bir şeyin zihni olarak ifadelendirilmesi anlamına geliyor. Sübjektif bir kelime olarak imaj, bir gerçeği "miş gibi algılamanın" diğer adı olarak belirginleşiyor. İmajların oluşumu incelendiğinde kitle iletişim araçlarının önemi açıkça ortaya çıkıyor. Yazılı ve görüntülü medyayı elinde tutan kuvvet, "iyi" ve "kötüyü" tarif etmekten tutun, her türlü "dost" ve "düşman" değerlendirmesini de rahatlıkla empoze edebiliyor. Bilgi ve habere hakim olan güç her türlü imajın kaynağını da oluşturabiliyor. Associated Press, Reuters, United Press International, Tass ve Associated France Press dünyanın en büyük beş ajansı. Bu beş ajansın ABD, İngiltere, Fransa ve Rusya'ya ait olduğu gerçeği imajların kaynağını da ortaya koyuyor. CNN yayınları üzerinde yapılan bir araştırmada yüz saatlik yayınında 10 dakika kadar yer bulabilen İslam dünyasının eli silahlı, çember sakallı, protestocu, fanatik insanlarla temsil edildiği sonucu ortaya çıkıyor. 26 Eylül 1994 tarihinde NATO genel sekreteri seçilen Willy Claes, 2 Şubat 1995'te Alman Sueddeutsche Zeitung gazetesine şu demeci veriyordu: "Fundamentalizm en az komünizm kadar tehlikelidir. Lütfen bu tehlikeyi küçümsemeyin. NATO askeri ittifaktan daha fazla bir şeydir. Kendisini Kuzey Amerika ile Avrupa'yı birbirine bağlayan uygarlığın temel ilkelerini savunmaya adamıştır." Bu sözlerin yayınlandığı günlerde iç ve dış basında "NATO'nun yeni düşmanı İslam" şeklinde haberler çıkıyordu. Claes'in bu sözlerine politik nedenlerle de olsa Fransa, İtalya ve İspanya tepki göstermişti. Ancak garip olan dönemin Mısır dışişleri bakanının Claes'i desteklediğini açıklamasıydı.
   <br/>
   <br/>
   İslamHıristiyan diyaloğu menfi imaj konusundaki yaklaşımları tashih etmeye yönelik meyveler vermiyor değil. İslamHıristiyan Dostluk Grubu Başkan Yardımcısı Katolik Rahip Michel Lelong bu konudaki çalışmalarıyla dünya çapında tanınan bir isim. Türkçe'ye "Eğer Allah İsteseydi" adıyla çevrilen kitabında İslama yönelik önyargıların tarihî sebeplerini ortaya koyan Rahip Lelong, 1965'te toplanan Vatikan 2. Konsili'nde Papa 6. Paul ve onu takiben Papa 2. Jean Paul'ün yaptığı karşılıklı hoşgörü yönündeki açıklamaların medya tarafından sürekli gözardı edildiğine dikkat çekerek serzenişte bulunuyor. 2. Konsile kadar "çöl fanatizmi, hurafeci, kaderci" olarak tanımlanan İslam diniyle ilgili olarak yayınlanan sonuç bildirisinde, "Batılıların geçmişten miras kalan önyargı ve iftiralarla tahrif edilmiş İslam hakkındaki çağdışı imajları bırakılmalıdır" şeklindeki çok önemli çağrısı her zaman olduğu gibi dünya medyasından gereken desteği bulamıyordu.
   <br/>
   <br/>
   Tebliğ ve temsil
   <br/>
   <br/>
   Açtığı kapılar ve kurduğu köprülerle her hafta izleyicileriyle nezih bir iletişim kuran müzisyen Engin Noyan, çağdaş Müslümanın çok yoğun bir temsil problemi olduğunu belirtiyor. Noyan, "İmaj konusundaki olumsuz değerlendirmelerde bir hata payı verilecekse, ben kabahati biraz daha fazla bu çağın Müslümanlarının kendinde buluyorum. Çuvaldızı kendine batırma adına Müslümanların kendilerini çok iyi gözden geçirmeleri gerekiyor. Bizim bu önyargıların kaynağını kendimizde aramamız gerekiyor. Tıpkı bizde Batı'ya karşı nasıl önyargılar varsa".
   <br/>
   <br/>
   Noyan, hangi kesimden gelirse gelsin her Müslümanın çok ciddi bir biçimde "Ben acaba dinimi diğer dünyanın karşısında nasıl temsil ediyorum?" sorusunu kendine her gün çok keskin bir şekilde sorması gerektiğini belirtiyor.
   <br/>
   <br/>
   Mim Kemal Öke de tebliğ ve temsil konusunun çok önemli olduğunu belirtiyor. Ona göre herkes İslamı temsil edemez. İslamî konularda bilen konuşmalı. Her Müslüman İslamı kendi adına satmaya kalkmamalı. İslam doğru kaynaklardan öğrenilmeli. Temsil konusunda aile hayatından giyimkuşama kadar her huususa dikkat edilmesi gerekiyor. Ama bu arada bir tuzağa da düşülmemeli. Modern dünyaya uyacağız diye israfa kaçmak da yanlış. Öke, "moderniteyi" adeta tek ve belirgin kıstas gibi alıp "ona uygun yaşayacağım, bu da Müslümanlığa uygundur" deyip modernliği adeta meşrulaştırmaya kalkmanın doğru olmadığını belirtiyor. Bunun tüketim toplumunun esiri olmak anlamına geldiğini ifade ediyor.
   <br/>
   <br/>
   İmaj krizi mi?
   <br/>
   <br/>
   Prof. Dr. Hüseyin Hatemi, bir Müslümanın imaj düzeltme gayreti içinde olmaması gerektiğini belirtiyor. Hatemi, "İmaj düzelteceğiz diye mülazemet ilkesi elden bırakılırsa, "insanlık için çıkarılan en hayırlı ümmet olma" ödevine, "hilafet ödevine" aykırı davranılmış, bu ödevler yüklenilmemiş olur. Geriye "yeni dünya düzeni", "küreselleşme" gibi yaldızlı sözler ardında, İblise boyun eğme anlamında küreselleşme kalır. Mümin mülazemet ilkesini ele aldıktan sonra, Kur'an'ın eşsiz ifadesi ile, hiçbir kınayıcının kınamasından korkmayıp Allah yolunda ilerlemeye uğraşır."
   <br/>
   <br/>
   M. Kemal Öke de benzer görüşleri dile getirerek, "Aman biz cici gözükelim, şirin gözükelim dersek medyatör tarzında ortaya çıkarız. Müslümanların böyle bir kimlik krizine kapılmalarına hiç gerek yok. Amerikalıların bizim hakkımızda ne düşündüğü çok da önemli değil, ancak bizim gerçek anlamda İslamı nasıl temsil ettiğimiz önemli. Biz Amerikalılara değil Allah'a güzel görünmek durumundayız" diyor.
   <br/>
   <br/>
   Batılı, vatandaşını kaptırmak istemiyor
   <br/>
   <br/>
   Osmanlı, en parlak dönemlerinde kılık kıyafetinden yiyecek, içeceğine, müziğine, gündelik hayatında yaşadığı her türlü kültüre, süsleme sanatlarına kadar her şeyde Avrupa tarafından taklit edildi. Engin Noyan, Batı yükselen değer haline geldiğinde bu kez bizim dünyamızın Batı'yı taklit etmeye başladığını belirtiyor ve ekliyor: "Şimdi İslam dünyada yeniden yükselen değer olmak durumundadır. Nereden, hangi perspektiften bakarsak bakalım bu inkar edilmez bir gerçek. İslamî ölçülere karşı insanını kaptırmamak, kültürünün elden gitmesini engellemek için Batı elbette ki İslamı karikatürize edecek, çarpık bir terör görüntüsüne boğacaktır. İslamiyet adına Müslümanların en küçük hatasını büyüterek, çarpıtarak ve hatta tıpkı Taliban örneğinde olduğu gibi kendisi İslamiyetin imajını çarpıtabilmek için bizzat paralar dökecektir."
   <br/>
   <br/>
   Noyan serzenişlerini "Düşünebiliyor musunuz, İslam imajı Türkiye gibi bir ülkede bile çarpıklığa uğradı" şeklinde dile getiriyor.
   <br/>
   <br/>
   Doktora tezini İngiliz Müslümanları üzerine yapan ve 70 mühtedi üzerine yaptığı çalışma ile bu konuda çok önemli bir hizmeti yerine getiren Dr. Ali Köse, Batının kendisi dışındaki bütün ilişkilerinde bizler ve onlar mantığı ile hareket ettiğini belirtiyor. Dr. Köse, bu mantığın emperyalist bir kültür anlayışını doğurduğunu ifade ediyor. Batılının kolektif şuuraltında bir Hindu'nun imajı ile Faslı bir Müslümanın imajı arasında bir mahiyet farkı olmadığını ifade eden Dr. Köse, geçmişte Kızılderilileri insan olmayan varlıklar olarak algılamak ve onları dünyaya bu şekilde lanse etme mantığıyla, bugün Müslümanları dünyaya fundamentalist göstererek onlara vurma mantığı arasında bir fark olmadığını söylüyor.
   <br/>
   <br/>
   İkinci Dünya Savaşı'nın akabinde işgücü kapasitesini artırmak maksadıyla kendilerine Avrupa kapıları ardına kadar açılan Müslümanlar günümüzde eşiğe itilme durumunda. Avrupa, Müslümanları asimile edememenin sıkıntılarını yaşıyor. Dr. Ali Köse, Newsweek dergisinin 29 Mayıs 1995 tarihli nüshasındaki şu ifadelere dikkat çekiyor: "Asıl mesele Avrupa'ya gelen göçmenlerin sayısının fazlalığında değil, İslamda! İslamı asimile etmek çok zor."
   <br/>
   <br/>
   Son olarak Der Spiegel ve Newsweek dergilerinde bu ay içinde yayınlanan kapak dosyalarında Avrupa'daki Müslümanların "yabancılıkları" değişik şekillerde dile getirildi. Özet olarak Batı Avrupa ülkeleri, bünyelerine sonradan katılan ve sayıları 810 milyonu bulan Müslüman nüfusu artık taşıyamadığının sinyallerini veriyor. Özellikle işsizlik Avrupa ülkelerinde gençleri yabancı düşmanlığına itiyor. Bu tür problemleri yaşayan sıradan vatandaş çareyi "ucuz işçi" olan Müslümanlara saldırmakta buluyor. Dr. Köse, bu duyguyu şöyle değerlendiriyor: "İngiltere'deki Hintliye, Almanya'daki Hırvata veya Yahudiye, Fransa'daki Mozambikliye saldıracak değil ya. Kendisine zaten dünyanın belalısı olarak gösterilen 'barbar Müslümana' saldıracak elbette. Saldırmasa bile karşılaştığı temel problemler için onu suçlayacak."
   <br/>
   <br/>
   Göçmen işçi ve Balkanlar'daki yerli halk olarak yaklaşık yirmi milyona varan Müslüman nüfus sebebiyle İslam artık Avrupa'nın bir dış meselesi değil, iç meselesi durumunda. Avrupa'da yaygın kanaat Müslümanların potansiyel terörist olduğu yolunda. Medyada İslam ve Müslümanlarla ilgili menfi imaj haberlerini gören halk da ister istemez bundan nasibini alıyor.
   <br/>
   <br/>
   Almanya İslam Konseyi Yüksek Din Şûrası Başkanı Şeyhülislam Şükrü Bulut, Avrupa'nın gözünde İslam imajının genel itibariyle menfi olduğunu belirtiyor. Avrupa medyasının genel olarak negatif İslam imajı peşinde olduğuna dikkat çeken Şükrü Bulut, menfi imaj konusunda Müslümanların da kendi üzerine düşen özeleştiriyi yapmaları gerektiğini belirtiyor: "Bizim İslamiyeti fanatik ve radikal olarak göstermemiz de yanlış olur. Biraz da kendimize bakmalıyız bence. İslamın engin müsamahasını çok güzel bir şekilde takdim etmemiz gerekiyor" diyor.
   <br/>
   <br/>
   Dr. Köse bu noktada Fransa'da 1994 yılında yapılan bir ankete dikkat çekiyor. Araştırmada, kişilere çeşitli kelime ve kavramların olduğu bir liste verilerek, onlardan bu listeden İslamla en çok bağdaştırdıkları kelimeleri seçmeleri isteniyor. İlk sırayı alan kelime "fanatiklik"tir. Çok rahatsız edici olsa da Fransız halkı İslamla fanatikliği özdeş görüyor.
   <br/>
   <br/>
   Amerika'da 1988 yılında Oklahoma Üniversitesi'nde A. Zahrani tarafından yapılan doktora tezinde ABC televizyonu ile The New York Times gazetesinin 19791987 yılları arasında İslam dünyasıyla ilgili haberleri değerlendiriliyor. Bu çalışmada da öne çıkan imaj tamamen menfi nitelikte.
   <br/>
   <br/>
   Filistin kökenli bir Hıristiyan ve Amerikan vatandaşı olan Edward Said eserlerinde Batının İslama yönelik önyargılarını çok ciddi bir şekilde sorguluyor. Kültür ve Emperyalizm adlı kitabında Batılıların kendi dışındakilere nasıl baktıklarını incelerken, onların diğer insanları primitif ve barbar varlıklar olarak gören bakış açısına dikkat çekiyor: "Diğer toplumlar eğer asi davranırlarsa onları cezalandırmak, terbiye etmek gerekir. Çünkü onlar zaten kuvvetten, şiddetten anlarlar. Batılının kafasındaki imaj budur".
   <br/>
   <br/>
   Dünya medyasının İslam dini ve Müslümanlar konusundaki yanlı haberlerini eleştirel bir üslupla ele aldığı Haberlerin Ağında İslam adlı kitabında ise Yahudi sermayeli büyük medya kuruluşlarının manipülasyonlarından örnekler veriyor. Said, "Bugün hâlâ gerek Yahudilik gerek diğer Asyalılar veya zenciler için kullanıldığında ortalığı ayağa kaldıracak birtakım hükümler İslamiyet için çok rahat bir şekilde verilebilmektedir" diyor.
   <br/>
   <br/>
   Batılıların bir yeri sömürecekleri zaman "önce karala sonra vur" mantığıyla hareket ettiğini belirten Dr. Ali Köse, aynı uygulamanın Amerikalılar tarafından Kızılderililere yapıldığını ifade ediyor. Sömürgeciler Kızılderilileri çocuk öldüren, kafa derisi yüzen canavarlar olarak lanse ederken daha sonra gerçekleştirecekleri vahşete kılıf hazırlıyorlardı.
   <br/>
   <br/>
   Prof. Dr. Nur Vergin "Gerçek şu ki bizim dışımızda, bunların tümünü hiçbir ayırım yapmaksızın fundamentalizm, yani öcü kategorisinde algılamaya eğilimli, ya da daha doğrusu, niyetli bir Avrupa var" diyor ve ekliyor; "Çünkü farketmez ve konu İslam olunca nüanslara da uzun boylu itibar etmeye gerek yoktur! Fundamentalizm İslam'ın gerçeğidir, onunla örtüşür ve fundamentalizm yıkıcılığın ta kendisidir! Fundamentalizm Avrupa'nın İslam'a adeta verdiği yeni isimdir."
   <br/>
   <br/>
   Uluslararası medya kuruluşlarının İslama bakış açısının değişmesini beklemek aşırı iyimserlik olacağından bu noktada Müslümanların üzerine tek tek çok büyük sorumluluklar düşüyor. Müslümanlar kimlik krizine kapılmadan, "emrolunduğu gibi dosdoğru olmak" ve hakiki insaniyet olan İslam dinini yaşayışıyla temsil etmek mecburiyetinde. İslamın imajı meselesi son tahlilde kurtla kuzunun hikayesidir aslında. Suyu gerçek anlamda bulandıran önyargılar, naylon imajlar, asparagaslar, sahte bilgiler yerini gerçeğe bırakmadığı sürece bilgi çağı maniple çağından öte bir anlam ifade edemeyecek.
   <br/>
   <br/>
   Birand'ın isyanı!
   <br/>
   <br/>
   Batının emperyalistdayatmacı kesiminin gözünde İslam ezilmesi gereken bir güç. Bu yüzden Türkiye'nin AB sürecinin dışında bırakılmasında direkt ya da imalı bir şekilde İslam konusu gündeme getiriliyor. Bu, Müslümanlar için olduğu kadar Batılılar açısından da rahatsız edici. Mehmet Ali Birand, 6.3.1997 tarihli Sabah gazetesindeki yazısında Hıristiyan Demokrat Parti liderlerinin o günlerde açıkladığı Türkiye'yle ilgili kararı ağır bir şekilde eleştirirken şu ifadeleri kullanıyordu: "Ayıptır... Türkiye, Bulgaristan ile dahi aynı statüye sokulmuyorsa ve bu karar Hıristiyan Demokrat Parti liderleri tarafından açıklanıyorsa, demek ki ortada bir din unsuru vardır. Bu konu beni özellikle rahatsız ediyor. Zira 20 yıl süresince Brüksel'de yaşadım ve 20 yıl süresince bu topluma "Hayır, Türkiye Müslüman olduğu için değil, demokrasi ve insan hakları konularında geri planda kaldığı için Avrupa'ya alınmıyor" diye yazılar yazdım. Demek ki, ben hatalıymışım. Demek ki, Avrupa klübü gerçekten bir Hıristiyan grubuymuş ve Türkiye'yi Müslüman olduğu için arasına almak istemiyormuş. Hâlâ inanamıyorum. Hâlâ inanmak istemiyorum. Nerede kaldı insan hakları ve demokrasi? Nerede kaldı uluslararası değerler? Artık size inanmıyorum. Eğer bu tutumunuzu değiştirmezseniz sizin değerlerinizi kabul etmiyorum. Sizi artık sevmiyorum. Sizlerin de artık köktendincilerden farkınız olmadığına inanıyorum. Tarihi bir hata yaptınız. Bunu temizlemenizin tek yolu Türkiye'yi gerçek yerine oturtmanızdır. Başka hiçbir çıkış yolunuz yok.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2545-isl%C3%A2m-imaj-kurbani.html), [web.archive.org (arşiv bağlantısı)](http://web.archive.org/web/20120629025000/http://www.aksiyon.com.tr:80/aksiyon/haber-2545-isl%C3%A2m-imaj-kurbani.html)
