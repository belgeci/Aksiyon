# Cemaatini arayan Sabetaycı

*Mustafa Aydın Bilinmeyen-tarih*

<div>
 <font>
  <img border="0" height="1" src="/web/20050302230330im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302230330im_/http://www.aksiyon.com.tr/resim/300/25.jpg" vspace="5"/>
  </p>
 </font>
 <font class="content">
  Araştırmacı—Yazar Rıfat N. Bali’yle yaptığımız ve geçen hafta yayınlanan röportajla ilgili olarak cevap hakkını kullanabilmesi açısından Ilgaz Zorlu ile de görüştük. Gerçi, üç sene önce gerçekleşen ilk röportajda Zorlu ve Bali birlikte bulunuyordu.
 </font>
 <br/>
 <p>
  <font class="content">
   Ve o sohbet sırasında Sayın Bali’nin iddialarına cevap vermişti. Bazı cevapları güncelleştirerek, Rıfat Bali’nin ilk defa öne sürdüğü iddialarla ilgili Zorlu’nun cevaplarını aşağıda okuyacaksınız. Bizim amacımız yeni bir polemik başlatmak değil. Geçen hafta açılan dosyanın bu hafta tamamlanmasıdır.
   <br>
    <br>
     ***
     <br>
      <br>
       — Rıfat Bali Bey sizden başka Sabetaycı olduğunu açıklayan kişi olmadığını söylüyor...
       <br/>
       <br/>
       Bu iddia doğru değil. Nitekim Fatoş Arığ, Halil Bezmen ve son olarak da Cemil İpekçi’nin bu konularda yayımlanan mülakatları Türk okurunun bilgisindedir. Sayın Bali’nin bu sözleri aslında Türkiye Yahudi cemaatinin tavrını gözler önüne sermektedir. Kaldı ki bugün ABD’nin üç farklı kentinde Yahudi dinine geçmiş olan Sabetaycıların toplam sayısı 5’tir. Bunun yanısıra Michell Grossman adlı yönetmenin çektiği ve “Son Dönmeler” adıyla bazı Avrupa televizyonlarında da yayınlanan bir filmde (ki filmin orijinal kaseti Sayın Bali’nin elinde mevcuttur!), onbeşe yakın Sabetaycı kökenli kişi cemaatimiz ve inançları hakkında bilgiler vermiştir. Piyasada olmadığı için normal olarak basınımız bu filmden habersizdir.”
       <br/>
       <br/>
       Bu arada, Sayın Bali’nin eski bakan ve siyaset adamı Sayın Coşkun Kırca için sarfettiği sözler de ayrıca dikkat çekicidir. Ne gariptir ki yine derginizde bir müddet evvel yayımlanan Sayın Harry Ojalvo’ya ait bir röportajda 500. Yıl Vakfı üyesi Sayın Kırca için benzer iddialar ortaya atılmıştı. Acaba bazı Türkiyeli Yahudi dostlarımız Sayın Kırca’nın ismini özel olarak mı zikretmektedirler anlamış değilim.
       <br/>
       <br/>
       — Yalman’ın da ismi zikrediliyordu gerçi...
       <br/>
       <br/>
       Ahmet Emin Yalman da Sayın Kırca gibi sürekli olarak Sabetaycı kökeni ortaya atılan bir kişiliktir. Sormak gerekiyor, neden başka Sabetaycı kökenli kişilerin de varlıkları bilinmekle beraber sürekli aynı isimler etrafında tartışmalar döndürülüyor? Sayın Bali’nin bir Musevi olarak aşağıdaki sözleri ise esef vericidir: “Müslümanlar içinde konforlu bir konumda olacaksın ve Yahudilik iddiasında bulunacaksın!” Bu açıkça antisemitizm yapmak değil midir, üzülerek ve esef duyarak yazıyorum; Sabetaycıları sinagoglarına, mezarlıklarına sokmayan, gerektiğinde Sabetaycı kökenli kişiler hakkında polemikler yapabilen bu zihniyetin bu sözlerine ümid ederim ki Türkiye Musevi Cemaati içinden cevap verebilecek biri çıkacaktır.
       <br/>
       <br/>
       — Yahudiler ve Sabetaycılar gerçekten birbirini sevmiyor mu?
       <br/>
       <br/>
       Bunlar o şahsı bağlar ve esef duyulması gereken sözlerdir. Ve açıkça ırkçı bir bakışın yansımasıdır bence.
       <br/>
       <br/>
       — Rıfat Bali, Sabetaycıların özel bir işleme tâbi olamayacaklarını belli bir eğitim sürecinden sonra  Yahudi kabul edilebileceklerini belirtiyor.
       <br/>
       <br/>
       Bu gerçekten tarihe geçecek tuhaf bir hadisedir. Bugün Yahudilikle hiçbir kültürel ve dinsel bağı olmadığı halde Rusya’dan İsrail’e getirilen Hıristyanlar ve Etiyopya’dan getirilen Falaşalar dahi Yahudi kabul edilirken, İsrail tarafından Karay Yahudilerine ayrı bir hahambaşılık verilmişken, Sabetaycıların neden Yahudi dinine kabul edilmedikleri ayrı bir sorun olarak karşımızda bulunmaktadır.
       <br/>
       <br/>
       — Bali, bazı Sabetaycı yazarların İslam aleyhinde yazmalarının rahatsızlık oluşturduğunu söylüyor.
       <br/>
       <br/>
       Sabetaycı kökenli kişilerin bilmedikleri bir konuda İslam’a saldırmaları bence çok yanlış. Bundan biz de şikayetçiyiz. Çünkü insanların nasıl bizi bilmeden bizim hakkımızda yanlış yazmasından rahatsız oluyorsak, İslami kesimin tepkisi de bu anlamda mantıklı diye düşünüyorum. Sabetaycıların hiç üzerinde durmadıkları şey budur. Yani, Türkiye’de bir kesim Fransa’nın anladığı anlamdan çok daha katı anlamda bir laikliği savunuyor.
       <br/>
       <br/>
       — Sabetaycılar gerçekten dinden uzaklaşmış durumda mı?
       <br/>
       <br/>
       Sabetaycılar özellikle 19. yüzyılın ikinci yarısından sonra tamamen dinsizleştiler. Yani bir dinleri olmadı Sabetaycıların. Bu büyük bir problem. Hiçbir toplum dinsiz olamaz. Dinsizleştiler ve işin kötüsü ilginç bir laiklik anlayışı yaratıldı. Ama bu laiklik anlayışı aslında hakikaten din ve devlet işlerinin bağımsız olması mı, yoksa başka bir boyut mu var araştırılması gerekiyor.
       <br/>
       <br/>
       — Cumhuriyetin kuruluşunda büyük rol oynadılar ama sonra Varlık Vergisi’ne muhatap oldular.
       <br/>
       <br/>
       Sabetaycılar cumhuriyeti ve Kemalizm’i desteklediler. Bu anlamda onların siyasi fikirlerinin Halk Partisi’nde olması da gayet mantıklı. Varlık Vergisi sırasında inandıkları cumhuriyet idaresinin onları D Grubu adı altında ayrı bir kategoriye sokması ve onlardan farklı bir vergi alması cemaatte bazı soru işaretlerinin doğmasına neden oldu. Zaman içinde devlette önemli görevler aldılar. Ama, bir cemaat politikası olarak devletin içine yerleşmediler. Çünkü bir defa böyle bir cemaat kalmadı ki orta yerde. Selanik’te cemaat başkanları ve onların ciddi etkileri vardı. 1924’ten sonra bu cemaat dağıldı. Selanik’teki düzen İstanbul’da değişti. Mezarlıklar tamamen ayrıldı. Cemaat başkanları hakimiyetlerini kaybetti. Cemaat de yavaş yavaş yok olmaya doğru gitti. Benim zaten kitabımdaki temel felsefem bu; Sabetaycılık dini bir hareket ve bunun altında yatan dini bir meseledir. Tamamen siyasi ve ekonomik bir hale getiriliyor. Eski dini çerçevesine geri dönmeli. Ben de buna uğraşıyorum.
       <br/>
       <br/>
       — Şimdi biz detayları konuşuyoruz, ancak dışarı çıktığımızda böyle bir cemaatin varlığı zaten reddediliyor ki.
       <br/>
       <br/>
       Bu tabii çok üzücü bir şey. Ben şahsen İsrail ve Türkiye Yahudi cemaatinin bizi kabul etmeleri için çok uğraştım. 10 yıllık çalışmalarımın ekseni İsrail Hahambaşılığının Sabetaycılara bir statü tanıması şeklindedir. Sabetaycıların en azından Karaylar gibi görülmesi lazım ki bunu bile kabul etmiyorlar. İsrail devleti İran’ın Meşhed kentindeki insanların Yahudiliğe dönmesini kabul ediyor ama bizi kabul etmiyor.
       <br/>
       <br/>
       — ‘Sabetaycılar artık Müslüman oldu’ dendiği için kabul edilmiyorsunuz herhalde?
       <br/>
       <br/>
       Hayır, Sabetay Sevi ve Sabetaycılar hiçbir zaman Müslüman olmamıştır. Yahudilik inanışına göre de zaten Mesihi Çağ başladığı zaman Mesih’in habercisi olarak bir kişi gelecektir ki bu kişi Sabetay Sevi’dir. Ama daha sonra kendisi Mesih haline getirilmiştir, hareketin en şanssız tarafı da budur. Hareket Sabetay Sevi’nin kontrolünden tamamen çıkmıştır. Bir takım insanların eline geçmiştir. Ve bu insanların elinde de bugünkü felakete doğru gidilmektedir.
       <br/>
       <br/>
       — Bir de Frankistler var. Onlar da Hıristiyan dünyada etkin gözüküyor.
       <br/>
       <br/>
       Frankistler konusu biraz tuhaf. Ama onlar en kuvvetli olarak Amerika’da varlıklarını sürdürüyorlar. Neosabatean’lar olarak geçiyor bunlar. Başlarında da Yakov Kohen diye bir bey var. Kendisiyle internette biraz tartıştım. Çünkü o değişik bir metodla Sabetaycılığa dışarıdan insanları da katmaya çalışıyor. Halbuki bu dinen mümkün değil. Siz inanabilirsiniz ama ‘olamaz’sınız. Çünkü dayandığı esaslar itibariyle Sabetaycılık 200 aileye dayanan bir klan inancıdır. Burada inanç çok açık olarak şudur, tanrıya inanan ve tamamen onun yolunda giden bir grubun ortaya çıkmasıdır. Bugün bakıyorsunuz, bu tamamen ortadan kalkmış.
       <br/>
       <br/>
       Türkiye’de 1924’ten 1942’ye kadar Sabetaycılar asimile olmayı bu kadar istememiş olsalardı herhalde bu işler bu kadar sulanmayacaktı. Fakat bu o kadar kuvvetli bir asimilasyon oldu ki, insanlar bir mantık geliştirdiler. Şimdi soruyorsunuz; “Sizin dininiz nedir?” “Biz Türküz” diyorlar. Şimdi bu önemli bir cevap. Yani, “Biz Müslümanız, Sabetaycıyız ya da Yahudi’yiz” diye bir cevap gelmiyor da böyle bir cevap geliyor.
       <br/>
       <br/>
       — Senin Sabetaycılığı tercih hikayen de ilginç.
       <br/>
       <br/>
       Ben aslında bir melezim. Benim babam Sabetaycı kökenli bir aileden gelmiyor. Annemin ailesi Sabetaycı ve önemli bir dini yapıdan geliyor. Ne tesadüf, babamın ailesi de önemli bir İslami yapıdan geliyor. Ben bu anlamda İslam’la Yahudilik arasında bir tercih yapmış gibi gözüküyorum ama bu tercih hiçbir zaman diğerini tamamen reddederek ve kötüleyerek yapılmış bir tercih değil. Ben bir Sabetaycıyım. Ama İslami cemaatlerin de içinde bulundum. Bursa’da talebeyken Nurcuların, Süleymancıların ve çeşitli tarikatlerin de içinde bulundum arkadaşlarım dolayısıyla. Bunun benim için şöyle bir faydası oldu; insanlar arasında diyalog ortamının insanların inançlarını muhafaza etmeleri kaydıyla iyi sonuçlar verebileceğini gördüm. Eğer insanlar kendi inançlarına sıkı sıkıya bağlı olarak bir diyalog içine giriyorlarsa, aynı inancı paylaşmasalar bile aralarındaki diyalog güzel bir ortam oluşturabiliyor.
       <br/>
       <br/>
       — Anne tarafından Şemsi Efendi’nin torunu olduğunu söylüyorsun.
       <br/>
       <br/>
       Evet, Şemsi Efendi benim annemin babasının büyükbabasıdır. Şemsi Efendi yaşamış olduğu dönemde önemli bir Kabala öğretmenidir. Aslında esas amacı cemaat içindeki gençleri bilgilendirmek ve onları yetiştirmek için böyle bir okul kurdu. Bu anlamda olaya baktığınız zaman Şemsi Efendi yaşadığı dönemde üç cemaati birleştirmek istedi. O dönemde yaşayan insanların bu konuda tanıklıkları var. Hatta Kabala bilgisi o kadar ileriydi ki her üç cemaate de gitti, o insanlara hahamlık yaptı. Nitekim bugün de Bülbülderesi’ndeki mezarlıkta Kapancılara ait bir yerde değil Karakaşlara ait bir bölümde yatmaktadır. Her üç cemaatin de saygı duyduğu bir insandır. Cemaatleri birleştirme amacını gerçekleştiremedi. Çünkü insanlar bugün olduğu gibi dinsel değerlerden ziyade maddi değerlere bakıyordu.
       <br/>
       <br/>
       — Cemaat şu an ne durumda?
       <br/>
       <br/>
       Sayı olarak 100 bin civarında olduğunu söyleyebilirim. Ancak, Sabetaycılık bugün yüzde 70 asimilasyonla karşı karşıyadır. Bir takım insanların kişisel çıkarlarını kullandıkları bir cemaat haline getirilmeye çalışılıyor. Maalesef Sabetaycı kökenli bazı insanlar ailelerinden gelen bazı avantajları kullanarak cemaatin bazı taşınmazları üzerinde hak iddia etmeye çalışıyor. Türk basınında, Sabetaycı dini eğitim almış ve dini pratiklerini sürdüren bazı insanlar hayret edilecek derecede Müslüman kesimde büyük prim toplamaktadır. Ayrıca, Sabetaycı kökendeki bazı insanlardan İslam Dini’ne çok sert bir şekilde saldıranlar da var. Ben bunu dindar bir insan olarak kabul etmiyorum. Biz kendimiz için böyle bir tepkiyi kabul edemezsek Müslümanlar için sözkonusu olduğunda da kabul etmememiz gerekiyor. Bazı Sabetaycılar kökenlerinden hareket ederek yurt dışında bazı toplantılarda vermiş oldukları özel beyanatlarla Türkiye’de önemli mevkilere gelmeye çalışıyor ve geliyor. Çok büyük ayıp ediyorlar. Önce Sabetaycı olduğunuzu açıkça söyleyin ve herkes bunu bilsin. Bugün sanki Türkiye’deki tüm Sabetaycıların Müslümanlara karşı olduğu gibi bir inanç ortaya çıkmaya başladı. Bu tamamen yanlış, bunu kabul etmek mümkün değil. Geçenlerde bir Sabetaycı dostum, “Biz neden1924’te Amerika’ya gitmedik de buraya geldik?” dedi. Çünkü, Yahudiler bugüne kadar hangi Hıristiyan topluluğa sığındılarsa o topluluk tarafından zulme uğramışlardır. Konu bu kadar basit. Kimsenin Sabetaycılığı bir siyasi malzeme haline getirmemesi lazım. Hiç kimsenin yurt dışına gidip de, “İşte efendim ben aslında Yahudi’yim, bana Türkiye’de lütfen bir takım avantajlar sağlayın” dememesi lazım.
       <br/>
       <br/>
       — Diyenler mi var?
       <br/>
       <br/>
       Bunu biliyoruz. Fazla açıklamak istemiyorum. Bunlar kendilerini biliyorlar. Bence vicdanen rahat olmamaları lazım.
       <br/>
       <br/>
       — Halil Bezmen Türkiye’de bazı resmi kurumları dolandırdıktan sonra Amerika’ya kaçtı ve orada “Biz Yahudi olduğumuz için baskı görüyorduk” dedi.
       <br/>
       <br/>
       Bence bu büyük bir yalandır. Hiç kimse burada baskı falan görmedi. Sabetaycıların bir büyük hatası var. Hiçbir zaman kendilerinin dışındaki toplulukların varlığından haberdar olmadan yaşadılar. Kendilerine Nişantaşı, Osmanbey ve Teşvikiye üçgenini çizdiler. Ve bu üçgen içinde bir cam fânusta yaşadılar. Onun için de kimse etrafındaki olayların ne olduğunun farkına varamadı. Artık Türkiye’de bir birleşme ve kaynaşma var. İslâmî kesimden artık çok önemli insanlar çıkıyor. Bu insanlar Türkiye’de söz sahibidirler ve onların da geldikleri bir entellektüel seviye vardır.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14029), [web.archive.org (arşiv bağlantısı)](http://web.archive.org/web/20050302230330/http://www.aksiyon.com.tr:80/detay.php?id=14029)
