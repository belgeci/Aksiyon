# Tâci ve kankisi Kâmil—5

*Mustafa Aydın 2001.10.20*

<div>
 <img border="0" src="/web/20020329050123im_/http://www.aksiyon.com.tr/yazar/tirsaktaci.jpg"/>
 <p class="spot">
  Tâci makâm—ı muhteşeminde zihnî idmanla meşgul iken, başına geleceklerden henüz habersizdir. Çünkü onca attığı bardağın ve tuğlanın bir gün kendine yol—su—elektrik olarak gelmiyeceği apaçık meydandadır. O zaman ne olarak gelicektir? Aha geldi bile! De hadi okuyunuzdu:
 </p>
 <p class="metin">
 </p>
 <p class="metin">
  — Nerde bakiim o herif?
 </p>
 <p class="metin">
  — Aha Hıdır dayı. Dikkat et. Tuğla atabilir her an kafana. Aşısını yaptırmadıydım, keh keh..
 </p>
 <p class="metin">
  — İşlemez derd etme, höşş, Tâci dedikleri sen misin? Gurban olduğum Rabb'im, sıfata bakayım.
 </p>
 <p class="metin">
  — Evet, zannımca sen de bi uzaylı olmalısın!
 </p>
 <p class="metin">
  — Ba ba, bana öyle ufo muhabbeti yapma, ters ters lakırdama! Adamıma dünyayı zindan ediyomuşsun. Tuğla marifetiyle marizliyormuşsun. Cıgarayla koluna imza atıyomuşsun. Paket lastiğiyle yanağına çıt çıt vuruyomuşsun! Ne iş bunnar, hesap ver çabuk!
 </p>
 <p class="metin">
  — Hay Allah, duyan da şeffaf işkencehane bülteni okunuyor sanır. Be kardeşim, hepsi iftira. Bi kere, imzayı falçatayla atmıştım, ki imza da sayılmaz küçük bi paraftı. Attığım tuğla da soya unundan yapıldığı için zararsızdır, hatta saç bakımı açısından faydalı olduğu bile söylenebilir. Hem ben bu çocuğu babasından 'eti senin, ülkeri benim' anlaşmasıyla transfer ettim. Bonservisi elimde, iste kiraya vereyim. Ben öyle hot—zota gelmem. Alacağın olsun kankim Kâmil!
 </p>
 <p class="metin">
  — Konuş bakalım çekirge Tâci, peeeh, abimi görünce nasıl da tırstın, yer adamı Hıdır ağam yer beeeğ. Ne o, öyle her hafta tuğla atmalar, boruyla boncuk atmalar. İşte buraya kadar, hesap vereceksin. Aynını ben yapıcam sana. Kont dö Tırsak dö Sadist herif n'olucak!
 </p>
 <p class="metin">
  — Bak kankisi Kâmil, istersen vitesten bu kadar boşlama, sonunda Türkiye gibi bu krizden zararlı çıkabilirsin. Biliyorsun ki, keser döner sap döner, tuğla yine senin kelleye döner!
 </p>
 <p class="metin">
  — Pee, geçti o işler, bu güzel abim yedi mahallenin en kral delisiymiş, kapı gibi raporu da var. Bak, Özcan Köknel ne demiş, 'Hıdır bey bugüne kadar gördüğüm en üst düzey delilerdendir, ayrıca manyaklık konusunda da ihtisası vardır.' Neymiiş! Yaa, geçti o eski tafralar, seni ikiz kulelerden beter etmezsek dabılyu buş olayım ben. Ooh, bee. Hadi Hıdır abi başlayalım. Al şu urganları. Bi güzeeel... Hıdır abi, ee ne duruyosun.. Abim abim güzel abim, niye öyle duruyosun, bak bu işi tertemiz bitirelim senin için dizi bile çektirticem ben, adını bile hazırladım: 'Aynalı Deli. Deliliğin kitabını yazan adam. Hıdır Alaşalvar!' Nası abi, iyi di mi, hadi abi tut bakalım ucundan. Bi güzel bağlayalım şu tırsağı..
 </p>
 <p class="metin">
  — Hihi, hi hi hiiğ!
 </p>
 <p class="metin">
  —Abim! Niye gülüyosun ki abim. Aa, o adamın verdiği parayı niye aldın ki abim, nee, yoksa, yoksaa. siz, siz, anlaştınız ve beni.. hiiiiii (dehşet ve şaşkınlık ifadesi). Allah'ım Allah'ım, Usame'den beter oldum Allah'ım.. Hıdır abi, niye beni bırakmıyosun abi, niye bağladın ki abi şimdi kolona beni, böyle mi anlaşmıştık sayko abim benim! Tâci abiiiiii, affet abiiii, kankin bi hata işledi, sen affet abim benim, Hindikuş ve de mindikuşların en bi özgün tırsak abisi.. Ben ettim, sen etme abim... Aaah, lastik çok acıtıyo abim, yapma abim...
 </p>
 <p class="metin">
  — Demek Tâci abine kötü niyet beslersin ha, bu sana ders olsun, seni bu deliyle başbaşa bırakıyorum. Eline yapacaklarıyla ilgili listeyi verdim, dua et okuma yazma bilmiyordur, yoksa yandığının resmidir. Hadi bana eyvallah!
 </p>
 <p class="metin">
 </p>
 <p class="arabaslik">
  POSTA:  Ebru Meleke Işık, Yasin Kılıççeker, Aşur Özdemir, Naciye Tanış, Kemal Budak, Muammer Bülbül, Touareg, Serkan Küçük/Almanya, Mustafa Yiğiter, Fatma Kalyoncu, Murat Toprak, Meçhul Adam, Yılmaz Yusuf, Özkan Çetinalp,  M.Şükrü Tunçdemir, Nurettin Kırmızcı, Alp Ekin.
 </p>
 <p class="metin">
 </p>
 <p class="arabaslik">
  Ot bitmez oralarda!
 </p>
 <p class="metin">
  Türkiye, Afganistan'a asker göndereceğine 3+1 kişilik bir özel (koalisyon) timi gönderse yeter. Sağolsunlar geçtikleri yerlerde ot bitmediği için altı aya kalmaz madalyayı kaparlar. Gerçi buna da Cenevre Anlaşması nedeniyle karşı çıkarlar ama n'apalım!
 </p>
 <p class="metin">
 </p>
 <p class="arabaslik">
  Clay'den bir nakavt daha!
 </p>
 <p class="metin">
  Eski ağır siklet boks şampiyonu efsane isim Muhammed Ali, yerle bir olan Dünya Ticaret Merkezi'ni geçtiğimiz Salı günü ziyaret etti. Gazeteciler şüphelilerin kendisiyle aynı İslam inancını paylaşmalarından dolayı ne hissettiğini sorduklarında, Ali nazikçe cevap verdi:
 </p>
 <p class="metin">
  —Siz Hitlerle aynı dini paylaşmaktan dolayı ne hissediyorsunuz?          Gön: Muammer BÜLBÜL
 </p>
 <p class="metin">
 </p>
 <p class="arabaslik">
  Devletin tasarrufu!
 </p>
 <p class="metin">
  Bir kere devletin tasarrufundan sual olunmaz. Vardır bi hikmeti. Makam otosu enflasyonu var, düşürücez derlerse, bilin ki diğer enflasyon nasıl artıyorsa bu da artacaktır. (Şoför enflasyonu bu yılın ilk üç ayında yüzde 2,3 oldu gibi mesela).        Gön: Muammer BÜLBÜL
 </p>
 <p class="metin">
 </p>
 <p class="arabaslik">
  Derviş haklı çıktı!
 </p>
 <p class="metin">
  Adamcağız, bir buçuk ay önce, 'Türkiye Afganistan'dan iyi' durumda' demişti de gülmüştük. Herifin bildiği bir şey varmış baksanıza!
 </p>
 <p class="metin">
 </p>
 <p class="arabaslik">
  Vergi vergisi geliyor!
 </p>
 <p class="metin">
  Pek yakında evi olmayandan emlak vergisi, arabası olmayandan da karakaçan vergisi almaya başlanacaktır. Duymayanlara duyurulur.
 </p>
 <p class="metin">
  Öşür vergisi onda birdi. Yani ki, yüzde ondu. Onu ders kitaplarında hâlâ öcü gibi okutmuyorlar mı, fena oluyorum. Şimdi saldıkları yüzde bilmem kaçlık vergi mertek gibi olmuş ama hiç tındıkları yok!
 </p>
 <p class="metin">
  Bakın konunun üstadı vergi zihniyetiyle ilgili neler söylüyor:
 </p>
 <p class="metin">
  'Türk halkı baş vergisi'nin (kelle vergisi) uygulamasından çok çekmiştir. 1950 yılına kadar uygulanan Yol Vergisi ve Hayvan Vergisi, (Ağnam vergisi) bir dönemde, CHP iktidarıyla, Demokrat Parti muhalefeti arasında seçim malzemesi olarak kullanılan en önemli konuydu.
 </p>
 <p class="metin">
  'Hafızalarımızı tazelemek için tekrarlayalım: Yol vergisi, vatandaştan kişi başına alınan beş liralık bir vergiydi. Bu vergiyi veremeyenler, yol inşaatlarında, taş kırmak ve bir ay süre ile ücretsiz çalışmak zorundaydılar.
 </p>
 <p class="metin">
  'O zamanın hükümeti, nüfus çoğalmasını teşvik etmek için, beş çocuğu olandan bu vergiyi almazdı. Bu yüzden, aileler beşinci çocuklarının ismini Kurtaran koyarlardı.
 </p>
 <p class="metin">
  'Bugün Anadolu'nun birçok kasabasına gidip sokakta, Kurtaraaan... diye bağırın, bir çok pencereden uzanmış başlar görmeniz mümkündür.
 </p>
 <p class="metin">
  (Cevdet AKÇALI. 15,10,2001 Yeni Şafak)
 </p>
 <p class="metin">
 </p>
 <p class="arabaslik">
  İkiz Kule ne demek?
 </p>
 <p class="metin">
  Yıl 2032, bir baba kolejdeki oğluyla aşağı Manhattan'da yürümektedir. 20. yüzyılın sonunda Dünya Ticaret Merkezi olarak kullanılan yere geldiğinde, baba işaret eder ve izahatta bulunur: 'Bak burada bir zamanlar dünyanın en büyük ikiz gökdelenleri vardı!' Çocuk, anlamaz, anlayamaz ve babasına sorar: 'Ee, ikiz kuleler ne demek?'. Baba güler ve açıklar: İkiz Kuleler çok büyük binalardı, ta ki Müslümanlar onu yıkana kadar!'. Çocuk, babasına bakar ve sorar: 'Ee, babacığım, Müslüman ne demek?'
 </p>
 <p class="metin">
 </p>
 <p class="arabaslik">
  Pes yavu pes be!
 </p>
 <p class="metin">
  — Medyamızın ne kadar savaş sevdalısı olduğunu gördük ve üzüldük. Hangi bombanın kaç metreden koca koca bölgeleri nasıl öttüreceğini ballandıra ballandıra anlatıldığını gördük ve mahfolduk. Sivillerin üstüne düşen hangi bombanın bir meşruiyet dayanağı olabilir ki!
 </p>
 <p class="metin">
  — Farkında mısınız, 'yanlışlıkla' vurulan sivil yerleşim yerleri, hastaneler ve benzeri merkezlerin sayısı giderek nasıl da artıyor. Aynı abiler, Kosova operasyonunda da kaçmakta olan Müslüman ahalinin oluşturduğu uzun bir araç konvoyunu da yanlışlıkla vurmuşlardı.
 </p>
 <p class="metin">
  — Gazeteyle, televizyonla işi olmayan herhangi bir Afganistan kasabasında yaşayan vatandaşın halini düşünsenize. İnsan sadece, 'Yav ne ettik de dünyanın en büyük bombaları bizim başımıza düşüyor!' diye diye cevapsızlıktan ölmez mi? Hele, 'IIı, Amerika'da bir kısım insanlar masum olarak öldürüldü de, siz de artık şey yani, işte böyle!' şeklindeki muhteşem izahları duysa daha da mahfolmaz mı!
 </p>
 <p class="metin">
  — Hiç bıdı bıdı etmeye gerek yok, ABD güçlü ve kendi mantığına göre güçlü olduğu için de haklı!
 </p>
 <p class="metin">
  — Gördük ki, ABD, İngiltere ve dünyanın 'demokratik' büyük ülkeleri Afganistan'a bir kral getirmek için ellerinden geleni yapıyor. Bu da demokrasinin 'haydaa' hâli olsa gerek. Bu ne demokrasi, bu ne kurtarıcı kral hikayesi diyorsanız, fazla ses etmeyin derim!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329050123/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/359/tirsaktaci/1.htm), [web.archive.org (arşiv bağlantısı)](http://web.archive.org/web/20020329050123/http://www.aksiyon.com.tr:80/2001/359/tirsaktaci/1.htm)
