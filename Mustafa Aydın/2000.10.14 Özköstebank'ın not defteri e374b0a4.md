# Özköstebank'ın not defteri

*Mustafa Aydın 2000.10.14*

<div>
 <img border="0" src="/web/20010422105216im_/http://www.aksiyon.com.tr/yazar/tirsaktaci.jpg"/>
 <p class="spot">
  Her haltı işleyip, çuvalları doldurup, vicdanları meşin kaplatıp sonra bütün suçu bana atıyorlar. Hayvan hakkı diye bi şey var kardeşim. Gözümüz görmez, kulağımız duymaz, neyi görüp de neyi fiştekliycez yiyenimize şey yeğenimize! İlk fırsatta bunların evlerinin altı oyulacak. Olmazsa fay hattı tetiklenecek. Görsünler bakalım köstebeğimöstebeği.
 </p>
 <p class="spot">
 </p>
 <p class="metin">
 </p>
 <p class="arabaslik">
  En mütekâmil din laiklik mi?
 </p>
 <p class="metin">
  Din Kültürü ve Ahlak Bilgisi kitaplarına bakıyor musunuz? (Bu dersin adına tee okul çağlarından itibaren hep gülmüşümdür. Adında bile bi meymenet yok. Din kültür müdür? Ahlak "bilgisi" ne demektir?) Çoluk çocukta vardır bi bakınız. Baştan sona ince ince laikliğin anlatıldığı din "kültürü" kitabı olur mu yahu! Bu kitaplara göre en mütekâmil din laiklik oluyor! Tanrısı da insan. Ne garip işler oluyor.
 </p>
 <p class="metin">
 </p>
 <p class="arabaslik">
  Kokmayan ne kaldı ki!
 </p>
 <p class="metin">
  Kokmayan çorap icad etmişler. Elin oğlu nelerle uğraşıyor. Bi biz Kokmayan Ankara" icad etmeyi başaramadık. Bizde balık ya başından, ya emmisinden kokuyor.
 </p>
 <p class="metin">
 </p>
 <p class="arabaslik">
  H İ C R A N
 </p>
 <p class="metin">
  Bazen, çöldeki talihsiz deveyle bu memleketteki talihsiz vatandaş arasındaki farkı merak ediyorum.
 </p>
 <p class="metin">
 </p>
 <p class="arabaslik">
  Çuvallama farkı!
 </p>
 <p class="metin">
  Abimiz "Ben manik depresifim" demiş ya. Doğru bence de abimiz fena halde mani'k depresif"! (money: mani:para) Görünce dayanamıyor ve çuvallamaya başlıyor! Ama bi fark var tabii!
 </p>
 <p class="metin">
 </p>
 <p class="arabaslik">
  Şizövren buzdolabı ve Mamçakoğlu!
 </p>
 <p class="metin">
  Akıllı buzdolabı imal etmişler, bi de kalkmış bilmemne fuarında tanıtım yapıyorlar. Yok efendim internet üzerinden kullanılabiliyor hatta tamir bile yapılabiliyormuş. Yemeyin bizi abiler. Az çok gölgemizin hangi meridyenlere düştüğünü biliyoruz. Sizin ürettiğiniz o sivri akıllı buzdolabı Türkiye'de şıpın işi kafayı sıyırır. Eve geliyosun, buzdolabının kapağı açık! Hayda, bağırıyosun kıyamet alâmetine, "Ne ülen, senin kapağın niye açık!" diye, "Abi, yeni model bi arkadaş buldum, çetleşiyoduk, dalmışım abi, gusura galma!" falan geyiği yapıyo. N'olucak, ossaat o gâvur icadına apçakiyopçaki dalıyosun. Ondan sonra da adın Malkoçoğlu Cüneyt'e çıkıyo! Ya da, tam internete giricen, uyduruk ucuz internet abonesi olduğun için patırkütür hat kesiliyo, tabii dolaptaki nevaleler de o hesap! Burda olmaz o işler agalar!
 </p>
 <p class="metin">
 </p>
 <p class="arabaslik">
  Canavarda son perde!
 </p>
 <p class="metin">
  Geçen hafta bir trafik canavarını açıklamıştık: (Fotoğraflar ve Japonluklar Turgut Engin). Arkadaş yaya olarak kırmızı ışıkta geçtiği için 8,5 milyon TL cezaya çarptırılmıştı. Bankaya gitmiş, görevliler "Plakanız kaçtı?"diye sormuş. Bizimki, "Valla memleketinki 17 ama..." demiş! "Öyle diil demişler plakanız yoksa tahsilat yapamayız" demişler. "Yok yahu, ben yaya vaziyette ceza yedim" deyince, memuruslar "Ay bak bak, bi daha göremezsin diye birbirlerine göstermişler." Bu arada arkadaşımız gününü kaçırdığı için ceza iki misline çıkmış, eğer dergimiz yayına girene kadar ödememişse yine iki misline çıkacakmış. Arkadaş asrın Japonu oskarına aday!
 </p>
 <p class="metin">
 </p>
 <p class="arabaslik">
  POSTA
 </p>
 <p class="metin">
  Hasan Küçük, Akbars Beğ, Yasin Kılıççeker, Kemal Budak, At Kestanesi, Orhan Çaka, M. Mücella Aydın, Ramazan Şentürk, Alp Ekin, Serkan Çağatay.
 </p>
 <p class="metin">
 </p>
 <p class="arabaslik">
  Hızır dostu mu hınzır dostu mu?
 </p>
 <p class="metin">
  Hürriyet'te bir haber, aman da aman! Bi sevinmişler bi sevinmişler. İngiliz The Sunday Times gazetesine göre, Avustralya'daki Kök Hücre Bilimleri Enstitüsü ve ABD'deki Biotransplant Şirketi, birer insandomuz melezi embriyo yetiştirmişlermiş. Bu büyük devrimmiş, yıllardan beri de uğraşılıyormuş, falan filan. Aboricinsliğe ne gerek vardı güzel abilerim, atlıycaksın uçağa geliceksin Türkiye'ye açıcaksın tv'leri, gazeteleri; tüyü bitmedik yetimin hakkını yiyen, kendi bankasını boşaltan, bir işaretiyle milyonlarca insanın kanına giren, Dallas'a dönmüş "sosyete"sinde fink atan, utanmadan bu gariban milletin temel değerlerine habire çemkiren bilumum hınzırcıkı göreceksin. Kasetlere kaydedip bilimsel doküman niyetine götüreceksin. Sizinki de iş yani!
 </p>
 <p class="metin">
 </p>
 <p class="arabaslik">
  NE OYUN NE OYUN!
 </p>
 <p class="metin">
  Demirel ailesi, tutuklanan Yahya Murat Demirel'in cezasını hafifletmek için harekete geçmiş. Aile, bankaya verilen maddi zararı ödeyerek, YMD'yi, "zimme" suçlamasından kurtarmaya çalışıyormuş. Bu plan gerçekleşirse istenecek hapis süresi 12 yıldan 2 yıla iniyormuş. Siz bu işi olmuş bilin! (Bizim fotoTurgut da haline yansın!)
 </p>
 <p class="metin">
 </p>
 <p class="arabaslik">
  Çinuçen Bey'in hayâli
 </p>
 <p class="metin">
  "Neden benim ülkemde de bir 'Tanburî Cemil Müzik Akademisi' olmasın?.. Türkiye'de böyle birşeyi devletten beklemek boş bir hayaldir, çünkü bizde müzik kültürü Batıcıların güdümündedir. Nitekim en sağcı iktidarlarımızın dahi, Ankara'da bir Türk Mûsikîsi Devlet Konservatuarı açmaya gücü yetmemiştir. Açılabilen, pavyon sanatçılarından oluşma bir korodur (yani işin eğlence tarafı). İstanbul'daki İTÜ konservatuarı ise, 1926'da kapatılan Dârülelhân'ın külleri üzerine, aradan 50 yıl geçtikten sonra, kültürel değil, politik şartların zorlaması sonucu yasak savma kabilinden açılmış olup, bin yıllık Dersaadet kültürünün hedeflendiği ölçüde kazınamamış olduğunun göstergesidir. İnşallah Türkiye'de de bir gün gelecek, müziksever hayırseverlerimiz, bu satırların yazarının en büyük arzusu olan 'TANBURÎ CEMİL MÜZİK AKADEMİSİ'nin kurulması için imkânlarını seferber edeceklerdir. Bizim şahsen bu günlere kavuşmamız zayıf bir ihtimal olarak görünüyor."
 </p>
 <p class="metin">
  (Biraz da Müzik (29.7.1995. Aksiyon)
 </p>
 <p class="metin">
 </p>
 <p class="arabaslik">
  Hormonlu soykırım tasarısı
 </p>
 <p class="metin">
  Geçenlerde bir yönüyle yazdım gerçi ama elli kere de olsa yazmak, isyan etmek gerekiyor. Tarım ve Sağlık Bakanlıklarının nezaretinde Türk insanı hormonlu gıda kod adlı zehirlerle sistemli olarak soykırıma tâbi tutuluyor. Dünyanın en genç ama en hastalıklı toplumu olma yönünde hızla ilerliyoruz. Kalp—damar hastalıkları, mide—bağırsak kanserleri ve bilumum rahatsızlıklar. Ermeni soykırımı var ya da yok onu âlem düşünsün. Asıl şu an sinsi sinsi Türkü, Kürdü, Lazı, Çerkeziyle çilekeş Anadolu insanı çok daha büyük ve kapsamlı bir kırımla karşı karşıya. (Bu arada yaşanan kültürel, ahlâki, ticari, siyasi, edebi, lisani kırımlarla ilgili sözlerimizi saklı tutuyoruz!)
 </p>
 <p class="metin">
 </p>
 <p class="arabaslik">
  Kim neye ne hakla karışıyor ki!
 </p>
 <p class="metin">
  İskoçya'nın millî kıyafeti olan etekliği yasaklayabilirler mi? Ya da diyelim, Ankara'daki bir İskoç milli gününe katılan YÖK Başkanı milli kıyafetleri içindeki bir İskoç'a "Fistanınız da çok güzelmiş!" diye kafa bulabilir mi? Japonya'da kimono giymek suç olabilir mi? Bir Sih'e, Budist'e, Hindu'ya kendi alameti fârikaları olan kıyafetlerini çıkarmalarını söyleyebilir misiniz? Kendilerine bunun dayatıldığı yeryüzünde herhangi bir ülke var mı? Papua Yeni Gine'deki etekli darbecileri hatırlayın. Kendileri için önemli olan ama bize komik gelen etekli kıyafetleriyle hükümet darbesi yapmaya yeltendiler ama olmadı. Tesettür siyasi bir simgeymiş. Tesettür olsa olsa mütedeyyin, hassas müslüman bir hanımın sembolüdür. Örtmeyen dinden çıkar, diyen olmadığına göre bu konunun problem olmaması lazım ama yine de âleme dert oluyor. Neyse Tâci, senin yine kafan karışık.
 </p>
 <p class="metin">
  Geçelim. Dışişleri Bakanımız Tunus ve Cezayir'i kapı komşusu yaptı. Özellikle Cezayir'in son sekiz yıldaki liderleri "İrticaya karşı Türkiye'nin tecrübesinden yararlanmak istiyoruz" sözlerini çok sık sarfettiler. Oradaki ahâlinin hâlini pek iyi biliyoruz. Tunus'ta başörtüsü ile sokağa çıkmanın yasak olduğunu biliyoruz. Gerçi YÖK marifetiyle Türkiye bunu da yaşıyor ya... İHL'li öğrenciler gözaltına alınıyor. (Nezarethaneleri bilenler acı acı tebessüm edecektir.) İlahiyatlarda dekanlar, rektörler öğrencileri toplayıp, "başınızı açın" diyor. "İkna" etmeye çalışıyor. Yau, bunlar "Bunlar iktidara gelirse herkesin başını zorla örttürürler" demiyor muydu? Şimdi yaptıklarının farkı ne ki! Çanakkale İlahiyat'ta jandarma başörtülü öğrencileri okula sokmamış. Bakan Bostancıoğlu ile YÖK Başkanı Gürüz çok büyük âhlar alıyorlar. Hükümet de...
 </p>
 <br/>
 <center>
  <a class="anaorta" href="http://web.archive.org/web/20010422105216/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/306/tirsaktaci/1.htm), [web.archive.org (arşiv bağlantısı)](http://web.archive.org/web/20010422105216/http://www.aksiyon.com.tr:80/2000/306/tirsaktaci/1.htm)
