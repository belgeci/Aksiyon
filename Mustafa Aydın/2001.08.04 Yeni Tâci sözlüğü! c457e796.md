# Yeni Tâci sözlüğü!

*Mustafa Aydın 2001.08.04*

<div>
 <img border="0" src="/web/20010810134226im_/http://www.aksiyon.com.tr/yazar/tirsaktaci.jpg"/>
 <p class="spot">
  AĞCA: Af çıkası, kendi de çıkası, Muhtar'a konuk olası, Mezarcı'ya laf atası, ondan sunturlu cevap alası, Papa'sı Vatikan'dan bağlanası. Çatlı'sının kankası. Kartal'dan kaçası, İmralı'ya çıkası, odunu basası. Eski oluşumcu.
 </p>
 <p class="metin">
 </p>
 <p class="metin">
  AĞCA: Af çıkası, kendi de çıkası, Muhtar'a konuk olası, Mezarcı'ya laf atası, ondan sunturlu cevap alası, Papa'sı Vatikan'dan bağlanası. Çatlı'sının kankası. Kartal'dan kaçası, İmralı'ya çıkası, odunu basası. Eski oluşumcu.
 </p>
 <p class="metin">
  BÇG: Batı'nın çalışma grubu. Halk 'oyunları' ekibi. Yurttan fişler korosu. 'Düriye'min ihbarları kalaylı'. 'Mürteci püsküütçüler listesi'. Atam tutam men seni, haraca kesem men seni!
 </p>
 <p class="metin">
  BAHÇELİ: Ketum hazine. Ürperten tebessüm.
 </p>
 <p class="metin">
  DEPREM: İlahi ... (TCK.312). DGM'sel ikaz.
 </p>
 <p class="metin">
  ÇÖLAJANI: Önce muhbir sonra, sonra minik kuş! Sahibinin nefesi. Anti—virüs programı. Suyun öte yanından.
 </p>
 <p class="metin">
  GLOBALİZM: Fukara dünya için 'Püreselleşme'. Kerameti kendinden global. Çağdaş koçbaşı.
 </p>
 <p class="metin">
  İMRALI BEYİ: Beylerbeyi. Güneydoğu'daki ateşi 84'ten beri kontrollü olarak yakan adam. Prometeus. Jewic de Beer'in en bi kıymetli sırdaşı. Denizin ortasında Hatçem, demirden ada.
 </p>
 <p class="metin">
  KALEMDARYAN: Tek salakşör. Kafakoparanus. Enbilaikus. Dosyadosyaüstüneus, abilersesçıkarmayanus. Enbiderinus. Entelhortumus. Ceptocepus.
 </p>
 <p class="metin">
  MİLENYUM: Dördüncü bin yılda herşey daha güzel olacak!
 </p>
 <p class="metin">
  DİYANET: Minareler vericiiii, kubbeler çanak anteeeeen!
 </p>
 <p class="metin">
  DÜŞMAN: Su uyur, o uyumaz. Uyku bi türlü tutmaz. Bi içerdedir, bi dışarda. Çat orada, Çatlı burada. Bi ilerde, bi geride. MASK'eli leydi. Neydi?
 </p>
 <p class="metin">
  VURER SAVAJ: Maziye bir bakıver, ne kadar şerdik! Rütbesiz kökten militan. Kitap yazma özürlü. Titrek demokrat.
 </p>
 <p class="metin">
  28 ŞUBAT: 74'üncü kilometre bakım ünitesi. Muhalifleri tür—balans'a sokma ameliyesi. Bir bin yıl daha sürecek. Türkiye, Türkiye olmayacak!
 </p>
 <p class="arabaslik">
  Teslimiyet
 </p>
 <p class="metin">
  Bağdat civarlarında bir yerlerde kendi hâlinde bir garip varmış. Bu adamcağız cemaâte devâm etmeğe çalışıyor, lâkin çok zorlanıyormuş. Aslında evi mescide yakınmış ama... Ama arada Dicle olmasa. Peki köprü mü? İşte onu sormayın, insanı yoracak kadar uzakmış. Hele kısa kış günleri akşam namazından çıkıp evine varamadan yatsı için dönüyormuş geriye. Olacak bu ya, günlerden birinde hoca efendi tevekkül bahsine girmiş ve elini  kürsüye vura vura demiş ki: 'Bir kimse ki Allah'a güvensin, besmelesini çeksin su üstünde yürür. Vallâhi de yürür, billâhi de yürür.' Bizim garip buna çok sevinmiş. Çekmiş besmelesini yürümüş mescide, çekmiş besmelesini dönmüş evine. O deli Dicle halı kesilmiş. Adamcağız hoca efendiye çok duâ etmiş. Bu iş hanımın da hoşuna gitmiş, hattâ bir gün 'Efendi be' demiş, 'Biz bu hoca efendiyi niye yemeğe çağırmıyoruz?'. Adamcağız 'He ya' demiş, 'Ne iyi olur.'. Hoca efendi bu samîmi dâveti kabul etmiş. Namazdan sonra çıkmışlar yola. Hoca tam köprüye doğru yönelmiş ki, adamcağız önüne geçmiş 'Ne gereği var hocam' demiş, 'Çekelim besmelemizi yürüyelim karşıya.'. Hoca efendi gülmüş. 'Ah!' demiş, 'Ah, ben de senin gibi teslimiyet içinde olabilsem.'.
 </p>
 <p class="metin">
  Gön: Fahrettin Yıldız
 </p>
 <p class="arabaslik">
  Foto bizden yazı sizden!
 </p>
 <p class="metin">
  Sevgili Tâciseverler, yeni bir köşe açıyoruz. Katkılarınız oranında bu bölüm devam edecek. Yayınlayacağımız fotoğrafı yazacağınız ilginç yazılarla değerlendireceksiniz. Mesela şöyle:
 </p>
 <p class="metin">
  1—Ay, anne yalansam taş kesileyim bak...
 </p>
 <p class="metin">
  2—Ay, ne ilginç tam üstümden bi harç makinası geçiyo!
 </p>
 <p class="arabaslik">
  Komşularımızı tanıyalım
 </p>
 <p class="metin">
  Hadi, Birand efendinin sokaktaki vatandaşını bırakalım, spor servislerinin anlı şanlı editörlerine soralım bakalım İran'dan, Irak'tan, Suriye'den, Ermenistan'dan, Azerbaycan'dan şampiyon olmuş bir  takımın ismini söyleyebilirler mi? Söyleyemezler. Kabahat de zaten onlarda değil.
 </p>
 <p class="metin">
  Farkında mıyız, çaktırmadan öyle bir kumpasa alınmışız ki, tıngır tıngır koşturup duruyoruz.
 </p>
 <p class="metin">
  70 yıl boyunca Ortaasya'da onmilyonlarca din ve dildaşımızın bulunduğunu ustaca bizden gizleyebilen abilere helal olsun değil mi? Onları gizleyen, ama bize kurbağanın ses tellerini ezberleten abilere gerçekten helal olsun! (Bakın en meraklı olduğumuz sahadan, futboldan bahsettim, yoksa en tanınmış yazar, şair, sanatçı vs gibi derin muhabbete girmedim!) Bilmem anlatabilemedim mi?
 </p>
 <p class="arabaslik">
  İNBOX'A GELENLER
 </p>
 <p class="metin">
  Yunus Boztürk, Meçhul Adam, Erkan Zuylu, Burcu Oganer, Alp Ekin, Bekir Said Çiftler, Ali Üzer, Mustafa Tezcan, Kerim Gün, Nuri Kırmızcı, Hakan Kahraman, Fatma Kalyoncu, Bilal Erdem, Hızır Demirci (Sen de hakkını helal et, kardeş!), Dursun Kaya, Yaşar Aydoğdu, Mustafa Akada, Ercan Erensayın, M. Hakan Öz29, Akbars Beg.
 </p>
 <p class="arabaslik">
  Bir dost, ama nasıl?
 </p>
 <p class="metin">
  Metni Alp Ekin kardeş göndermiş, çok etkileyici. Şimdilerde unutulan bir kavram olan dostluğu anlatıyor. Dost, ismini bildiğimiz ancak manasına çok fazla yakın olamadığımız kavramlar arasında. 'Arkadaş' gibi. Arkadaş kelimesi, eskiden savaşlarda sırt sırta veren karındaş gibi dostların birbirine verdikleri isim imiş. Alp'in gönderdiği metni birlikte okuyalım:
 </p>
 <p class="metin">
  'Saate bakmaksızın kapısını çalabileceği bir dostu olmalı insanın...
 </p>
 <p class="metin">
  'Nereden çıktın bu vakitte' dememeli, bir gece yarısı telaşla yataktan fırladığında;
 </p>
 <p class="metin">
  'Gözünün dilini' bilmeli; dinlemeli sormadan, söylemeden anlamalı...
 </p>
 <p class="metin">
  Arka bahçede varlığını sezdirmeden, mütemadiyen dikilen vefalı bir ağaç gibi köklenmeli hayatında; sen, her daim onun orada durduğunu hissetmelisin. İhtiyaç duyduğunda gidip müşfik gövdesine yaslanabilmeli, kovuklarına saklanabilmelisin. Kucaklamalı seni güvenli kolları, ...dalları bitkin başına omuz, yaprakları kanayan ruhuna merhem olmalı...
 </p>
 <p class="metin">
  En mahrem sırlarını verebilmeli, en derin yaralarını açıp gösterebilmelisin; gölgesinde serinlemelisin sorgusuz sualsiz...
 </p>
 <p class="metin">
  Onca dalkavuk arasında bir tek o, sözünü eğip
 </p>
 <p class="metin">
  bükmeden söylemeli, yanlış anlaşılmayacağını bilmeli.
 </p>
 <p class="metin">
  Alkışlandığında değil sadece, asıl yuhalandığında yanında durup koluna girebilmeli. Övmeli alem içinde, baş başayken söylemeli en ağır sözleri ve sen öyle güvenmelisin ki ona, övdüğünde de sövdüğünde de bunun iyilikten olduğunu bilmelisin, 'hak ettim' diyebilmelisin. Teklifsiz kefili olmalı hatalarının;
 </p>
 <p class="metin">
  günahlarının yegâne şahidi... Seni senden iyi bilen, sana senden çok güvenen bir sırdaş... Gözbebekleri bulutlandığında yaklaşan fırtınayı sezebilmelisin.
 </p>
 <p class="metin">
  Ve sen ağladığında, onun gözünden gelmeli yaş...'
 </p>
 <p class="arabaslik">
  Seni İsa da görüyor!
 </p>
 <p class="metin">
  İtalya'da Vatikan yakınlarında bir eve gece hırsız girmiş. Hırsız evin içinde karanlıkta ilerlerken arkasından bir ses gelmiş:
 </p>
 <p class="metin">
  — Seni ben görüyorum. İsa da görüyor!
 </p>
 <p class="metin">
  Hırsız panik içinde bir köşeye sinip ve farkedilmemeyi ümit ederken ses tekrar yükselmiş:
 </p>
 <p class="metin">
  — Seni ben görüyorum. İsa da görüyor!
 </p>
 <p class="metin">
  Hırsız sesin kendine seslendiğine emin olunca el fenerini açıp, sesin sahibini aramaya başlamış ve bakmış bir papağan! Şaşkınlıkla:
 </p>
 <p class="metin">
  — Konuşan sen miydin len?
 </p>
 <p class="metin">
  demiş.
 </p>
 <p class="metin">
  Papağan:
 </p>
 <p class="metin">
  — Evet.
 </p>
 <p class="metin">
  Hırsız:
 </p>
 <p class="metin">
  — Ama sen papağansın!
 </p>
 <p class="metin">
  Papağan cevap vermiş:
 </p>
 <p class="metin">
  — Evet ben papağanım. İsa da doberman!
 </p>
 <p class="arabaslik">
  DUVAR YAZISI
 </p>
 <p class="metin">
  Bir yazısında sansürü övmeye, faziletlerini anlatmaya çalışıyordu, ama olmadı, çıkmadı o yazı, 'sansür'e takıldı!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010810134226/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/348/tirsaktaci/1.htm), [web.archive.org (arşiv bağlantısı)](http://web.archive.org/web/20010810134226/http://www.aksiyon.com.tr:80/2001/348/tirsaktaci/1.htm)
