# Hangi Batı?

*Mustafa Aydın 2000.10.21*

<div>
 <img border="0" src="/web/20020325030917im_/http://www.aksiyon.com.tr/yazar/tirsaktaci.jpg"/>
 <p class="spot">
  "Avusturyalı baba, 14 yaşındaki kızının gece birlikte yatmak üzere eve getirdiği 21 yaşındaki zenci sevgilisini döverek evden attığı için, mahkemece "kızının seksüel gelişme özgürlüğünü engellediği" gerekçesiyle, para cezasına çevrilen hapisle cezalandırılmış ve derhal polis eşliğinde çocuk eğitimi özel okuluna gönderilmiştir.
 </p>
 <p class="metin">
  200 yıldır özendiğimiz, şimdi de aile topluluğuna dahil olup ekonomik gelini olmaya çalıştığımız Batı, işte budur. 18 yaşına geldiği halde hâlâ bakire olan bir genç kızın aile fertleri arasında dahi alay konusu olduğu iffetsiz bir makine medeniyetini bütün müesseseleriyle model olarak kabûl etmenin hattâ bazı süflî konularda ötesine bile geçmenin faturasını, Türkiye çok ağır ödemiştir, ödemektedir, daha da ödeyecektir. Çünkü bozmak kolay, yapmak zor, hele bozulmuş bir toplumu düzeltmek hemen hemen imkânsızdır."
 </p>
 <p class="metin">
  (26.8.1995, Batıyı Anlamak. Cinuçen Tanrıkorur)
 </p>
 <p class="metin">
 </p>
 <p class="arabaslik">
  Değintiler
 </p>
 <p class="metin">
  Akıllı buzdolaplarına döndük. İhtiyacımız olan herşey var ancak hepsi de donmuş durumda. Buz kalıbına dönmüş ruhumuzu bazı güzel sözler bir çırpıda ısıtabiliyor. İşte Dr. Senai Demirci Bey'den aldığımız bir mesaj: "Hepimiz tek kanatlı melekleriz. Ancak birbirimize sarılarak uçabiliriz."
 </p>
 <p class="metin">
 </p>
 <p class="arabaslik">
  Kim daha iyi temizler?
 </p>
 <p class="metin">
  Arielmatik de neymiş, aynı familyadan Ariel Şaron daha iyi temizler. Çocuklara ayrı, büyüklere ayrı zaman mı, bi koyuyosun roketi hepsi bi anda toz olup gidiyo!
 </p>
 <p class="metin">
 </p>
 <p class="arabaslik">
  Vatandaş!
 </p>
 <p class="metin">
  Bu arada adalar beylerbeyi, zapping gerillası, ortopedik devrimci APO efendi, ne işliyor, ne düşlüyor merakımızı mûcib oldu...
 </p>
 <p class="metin">
 </p>
 <p class="arabaslik">
  Böyle kitap mı olur?
 </p>
 <p class="metin">
  "Tâci Abi, ben kitapçıda çalışıyorum. Bir gün bi bayan geldi, kapıdan başını uzatıp "Yarım ekmek var mı?" diye sordu. Hanıma, ekmek satmadığımızı, karşıdaki bakkalda bulabileceğini, olmazsa yandaki lokantadan, o da olmazsa köşedeki marketten alabileceğini söyledim. Bayan sinirli bir şekilde "Yarım Ekmek kitabın adı" demez mi! (Fakir Baykurt'unmuş). Ben şoktayım, o an patron hemen atıldı. "Len bi müşteriye bakamadın be. Ee, buyrun bayan ben yardımcı olayım" diyerek. Bayan yine, "Pardon, yarım ekmek var mı diye sormuştum" dedi. Patron hemen atladı, "Bayan, burası bakkal mı bak köşede var. Oradan isteyin!" Hanım, "Yarım Ekmek kitap ismi beyefendi" deyince bizim patron "Hııı" demez mi! Hem biz, hem kadın, hem de müşteriler kih kih kah kah halinde gülüştük.
 </p>
 <p class="metin">
  Gön: Serkan Çağatay
 </p>
 <p class="metin">
 </p>
 <p class="arabaslik">
  Tahcir ya da tehcir
 </p>
 <p class="metin">
  Geçtiğimiz günlerin tartışılan iki önemli konusu hep "tehcir" başlığı altına girecek cinstendi. Birinci "tehcir" hicret ettirme anlamına geleni, ma'lum Ermeni kardeşlerle ilgili olan. İkinci tehcir de tahcir ya da "taşlama" diyebilceceğimiz "hacer-taş" kelimesinden türetebileceğimiz olanı. Tahcir olayı Şaronist-siyonist İsrailli abilerin başına geliyor...
 </p>
 <p class="metin">
 </p>
 <p class="arabaslik">
  CHP ve Dennis By-Call
 </p>
 <p class="metin">
  Baykal'ın ılımlı İslami söylemlerle ortaya çıkması dikkat çekiyor. (Ilımsız söylem nasıl oluyor demeyin ben bilmiyorum!) Herşeyden önce CHP'nin bir özeleştiri yapması gerekiyor. (Ki Zeugma'dan önce barajın altında kalan önemli tarihi eserlerimizden olduğu için epeyi vakitleri bulunuyor!). Cumhuriyetçi Holding Partisi mi (Çünkü İş Bankası'na Hind Müslümanlarının parası dolayısıyla fena halde ortaklar), Cumhuriyetçi Hegemonik Parti mi (Çünkü halktan ziyade elit kesimleri temsil ediyorlar, (bkz: % 8'lik oy oranı) olacaklar karar vermeleri gerekiyor. Yoksa "halk" kavramını yeniden okuyup içini mi dolduracaklar? Zor bir karar noormel olarak?
 </p>
 <p class="metin">
 </p>
 <p class="arabaslik">
  Tekno-mafya işbaşında!
 </p>
 <p class="metin">
  Suç örgütleri Türkiye'nin belki en çok kazanan kurumları olabilirmiş, ama hiç birinin Kolombiya'dakiler kadar gelişmiş yöntemler kullandığını düşünmemek gerekiyormuş. Bu mesajı gönderen Yasi Naras öyle diyor. İşi dolayısıyla Kolombiya'nın başkenti Bogota'da yaşayan bir Amerikalı, bir sabah uyandığında 60 bin dolar değerindeki gıcır gıcır Mercedes'inin yerinde olmadığını görür. Polise yaptığı başvurular, gazeteye verdiği ilanlar sonuçsuz kalır. Allah'tan arabası sigortalıdır. Hemen gerekli işlemleri yapmak için sigorta şirketine başvurur. Bu sırada bir telefon gelir. Telefondaki ses, 10 bin dolarlık fidye karşılığında arabasını geri vermeyi önermektedir. Öykümüzün Amerikalı kahramanı, sigorta şirketinin tavsiyesiyle parayı öder ve aracını hırsızların söylediği yerde sapasağlam bulur. Telefon ertesi gün yine çalar ve hırsızlar, "parayı hemen ödediği için, arabasının bir yıl boyunca hırsızlığa karşı sigortalandığını" söylerler. Ancak bir hafta sonra kahramanımızın Mercedes'i yine çalınır. Ertesi gün aynı hırsızlar telefon edip 10 bin dolar fidye isteyince Amerikalı dostumuz, "bu yaptığınız çok ayıp!" diyerek hırsızları protesto eder: "Geçen hafta da aracımı çaldınız ve ben fidyeyi ödeyince bir yıl boyunca dokunmayacağınızı söylediniz!" Bunun üzerine telefondaki ses böyle bir şey olmayacağını belirterek, "yine de her ihtimale karşı" kontrol etmeye karar verir. Ahizeden bilgisayar tuşlarına basıldığı duyulmaktadır. Araştırmasını tamamlayan oto hırsızı, binlerce kez özür dileyerek, bir yanlışlık olduğunu kabul eder ve kurbanına arabasını nerede bulabileceğini söyler. Amerikalı dostumuz arabasını almaya gittiğinde ön koltuğun üzerinde yapılan yanlışlıktan ötürü özür dileyen bir kart eşliğinde bir şişe zıkkım bulur. Nasıl çete ama di mi!
 </p>
 <p class="metin">
 </p>
 <p class="arabaslik">
  Müziğin kaderi!
 </p>
 <p class="metin">
  (Cinuçen Bey, bir zamanlar tv'de program da yapan Selimcan adlı süper zekalı bir çocuk vesilesiyle ince göndermelerde bulunuyor: "Neremize dokunsak "Şovvv!" diye bağırıyor; arkasından da -otomatik düğmeye basılmış gibi- şuursuz alkış hastalığımız geliyor. Bu sevimli yavrucağın, yarını için fevkalâde tehlikeli olan şovu da öyle. Kendisine ezberletilen politik soru ve şartlandırmalarla beyni yıkanan bu 10 yaşındaki çocuğun yarınki şovmenliğini düşünebiliyor musunuz? Ya o karşısına çıkan "büyük"lere ne demeli? Çok mu ihtiyaçları var böyle bir şova acaba? Okulda öğretmeni bir gün bu çok bilmiş yavrucağa dese ki: "Selim, III. Selim'in dostu Napolyon'un Osmanlı sarayındaki casusu Nakşıdil Sultan'ın gerçek adını ve kimliğini arkadaşlarına bir anlat da öğrensinler!", veya "Mustafa Reşit Paşa'ya 1839'da Sarayburnu'nda okuduğu Tanzimat Fermanını dikte etmiş olan İngiliz Lordunun adı neydi?", veya "1926'da Millî Eğitim Bakanlığına bağlı okullardan Türk musikîsi dersleriyle din dersleri aynı zamanda kaldırılmış, 1934'te de İlâhiyat Fakültesi kapatılırken aynı zamanda Radyodan Türk musikîsi yayınları da yasaklanmıştı, biliyorsun. Sen müzik eğitimiyle din eğitimi arasındaki bu kader birliği hakkında arkadaşlarına neler söyleceksin bakalım?..." Arkadaşlarının hayret dolu bakışları arasında gözlerini sabit bir noktaya çevirip başını sağa sola oynattıktan sonra, "Öğretmenim, bana cevaplar değil, sadece sorular ezberletiliyor" demekten başka ne yapabilir zavallı çocuk?!...
 </p>
 <p class="metin">
  (20 Eylül 1997. Aksiyon)
 </p>
 <p class="metin">
 </p>
 <p class="arabaslik">
  NEYZEN TEVFİK'TEN...
 </p>
 <p class="metin">
  Çürüdü memleketin içyüzü çöktükçe temel
 </p>
 <p class="metin">
  Şimdilik harice karşı yerimiz olsa dahi
 </p>
 <p class="metin">
  Yüzümüz yok bakacak kabrine ecdâdımızın
 </p>
 <p class="metin">
  Tükürür zannederim çehremize tarîhi!
 </p>
 <p class="metin">
 </p>
 <p class="arabaslik">
  İsrail askısı
 </p>
 <p class="metin">
  Şaşırmış bir şekilde (yoksa tersi mi!) bazı medya organlarının Filistin vahşetiyle ilgili haberlerini izliyoruz. Sözde haberler pis pis sırtaran sinsi yorumlarla iyice çurpuklaşıyor. Böylece "enerjik" medyamızın nerede durduğunu da öğrenmiş oluyoruz ve tarihe bir not düşüyoruz. "Linç hadisesiyle başlayan olaylar savaşa dönüştü". İfadeye bakınız. O ana kadar vahşice öldürülen yüz kişi nereye gitmiş oluyor? Onlar hesapta yok. Ölen yüz küsûr kişiyi bir çırpıda silen medyamız Ariel Şaron'la simgeleşen terörist zihniyete ağıt yakıyor. Çok garip işler oluyor. İsrail'in garip bir dokunulmazlığı var. Onlara sorarsanız Filistin'de asıl mağdur kesim ninja kaplumbağaları gibi zırhlara bürünmüş müsellah yahudi askerler. Eleştirirseniz hemen "anti-semitizm" yapmış oluyorsunuz ve beynelmilel raporlara giriveriyorsunuz. Çok ilginç bi durum. Bi kere anti-semitizm ancak Batı Avrupalı ve kendini her milletten üstün gören bir kaç millete layık olabilir. Hele bi de Araplarda anti-semitizm olduğu söyleniyor ki gülmekten tatlı su levreğine dönüyorum. (Bildiğimiz kadarıyla Araplar da Sami ırkından yani semitik, nasıl anti-semitist olabilirler ki!)
 </p>
 <p class="metin">
 </p>
 <p class="arabaslik">
  Duvar yazısı:
 </p>
 <p class="metin">
  Memleket kartelin olsun, bize IMF yeter!
 </p>
 <p class="metin">
 </p>
 <p class="arabaslik">
  POSTA
 </p>
 <p class="metin">
  Berber Fatih, Alp Emin, Emine ve Hülya Gökçe (Hatice'nin doğum gününü kutluyorlar), Mehmet Turan Demirci, Recep Tiryaki.
 </p>
 <br/>
 <center>
  <a class="anaorta" href="http://web.archive.org/web/20020325030917/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/307/tirsaktaci/1.htm), [web.archive.org (arşiv bağlantısı)](http://web.archive.org/web/20020325030917/http://www.aksiyon.com.tr:80/2000/307/tirsaktaci/1.htm)
