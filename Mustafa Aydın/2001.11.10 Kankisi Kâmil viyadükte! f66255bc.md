# Kankisi Kâmil viyadükte!

*Mustafa Aydın 2001.11.10*

<div>
 <img border="0" src="/web/20011223220821im_/http://www.aksiyon.com.tr/yazar/tirsaktaci.jpg"/>
 <p class="spot">
  — Ee, kaç gündür nasılsın kankisi Kâmil, betin benzin sahte dolar gibi bembeyaz olmuş! Hayırdır! Ne var ne yok anlat bakiim.
 </p>
 <p class="metin">
 </p>
 <p class="metin">
  — Küstüm be Tâci abi.. İllallah yani. Kanki abimize bi şaka yapalım dedik, hemen bize şarbon pastasını itikleyiverdin. Allah'tan emmoğlu Amerika'da. Uçak postasıylan antibiyotiği yetiştirdi de biz de cavlağı çekmekten kurtulduk. Hem 50 dolara işi bağladık. Sana kalsaydık, 250 dolar gitmişti sağolasın!
 </p>
 <p class="metin">
  — Hıdır abin n'apıyo, hani şu yedi mahallenin en bi kral delisi!
 </p>
 <p class="metin">
  — Seninle tanıştıktan sonra psikolojik tedavi görüyor hünkârım!
 </p>
 <p class="metin">
  — Ne, yav zaten deli değil miydi o!
 </p>
 <p class="metin">
  — Öyle de abi, herif, senin için 'Ben böylesini görmedim.' diye diye kafasını duvarlara vuruyor!
 </p>
 <p class="metin">
  — Niye ki?
 </p>
 <p class="metin">
  — Abi, ona verdiğin paranın sahte çıkması ve 250 gram ayçekirdeği alırken polis tarafından kalpazan diye yakalanması bi şey değil, paranın üstünde Revivo'nun fotoğrafının ne işi var diye kendini yiyip bitirmiş. 'Her şeyi kabul ederim, hamdolsun deli raporum da var bana bi şey yapamazlar ama, 45 yıllık amatör ruhlu Karıncaezmez Şevki'nin halefi Cim Bom'lulardan olarak Revivo nâm şahsiyetin paranın üstünde ne işi var? Bari Şaron'u koyaydı!' diyor da başka bir şey demiyor. Neyse üstadım, bırakalım bunları, zât—ı âlinize bir teklif—i âcizânem olacak. Geliniz memleketimizin başşehri Ankara'ya gidelim. Söz sizi hiçbir şeye karıştırmayacağım. Elinizi kıpırdatmayın, ağzınızı bile açmayın herşeyi ben halledicem. Efendimi, en yüksek politik mecücata takdim edecek olmaktan şimdiden titriyorum biliniz. Kendinizi ağırdan satınız. Herşeyi ben hallederim. Gidiş dönüş biletleri hazır.
 </p>
 <p class="metin">
  — Simsar kanki! Nerden çıktı şimdi bu. Neyse vardır yine bi bit yeniği ama, du bakali n'olucek!
 </p>
 <p class="metin">
  * * *
 </p>
 <p class="metin">
  — Bak şimdi kanki ben seni ne yapayım! Ülen, sus dedin sustuk başımıza açtığın işlere bak. DSP'ye gittik, güzel güzel Rahşan Hanım'ın tatlılarını yutmaya çalışırken benim Sema Pişkinsüt'e sempatim olduğunu söylemenin ne anlamı vardı, ya da Sadi Somuncuoğlu'na Cemal Enginyurt'un selamını götürdüğümüzü söylemenin! Ha, söyle bakiim!
 </p>
 <p class="metin">
  — Tâci abi, tamam haklısın, ama zât—ı âliniz de bilir ki, bu mevsimde Haydarabad viyadüğünden kravatına bağlı olarak baş aşağı sarkıtılmak her fâni için aşırı derecede tehlikeli. Hem bak 3 dakika önce kalemim düştü ama hâlâ yere ulaşabilmiş değil. İstersen, fukara bendeni yukarı çek de ayaklarına kapanıp arz—ı itaat eylesin.
 </p>
 <p class="metin">
  — Hepsinde de dedin ki, 'Söz bir daha olmıycak!'. Hani! Herşeyimi mahfettin, rezil ettin beni. Hadi hepsini anladım da, Meclis kulisinde gördüğün her vekile, 'Abim, maaş konusunda Sezer gibi düşünüyor! Belki ilgilenirsiniz!' demen ne anlama geliyordu! Yok bittin, sen! Dua et de kaleminle yarışa başlama! Hem sen buranın Haydarabad viyadüğü olduğunu nerden biliyorsun ki! Belki viyadüşestir! Hih, hih.
 </p>
 <p class="metin">
  — Hay, ne biliyim, içime öyle doğdu birden! Ustam, pîrim, azizim efendim, affet bu fakiri, bak ciğerlerim beynime doldu, beynim burnumdan aktı akacak, kurtarın beni, söz bir daha hürmette kusur edersem ne olayım! Al bu garibi yukarı..
 </p>
 <p class="metin">
  — Neyse, acıdım hadi. Hoop, gel bakalım.
 </p>
 <p class="metin">
 </p>
 <p class="arabaslik">
  İkizlerdeydim efendim!
 </p>
 <p class="metin">
  Adam İkiz Kulelerdeki işinden 10 Eylül günü kovulmuş ve eve döndüğünde eşine bunu söyleyememiş. Ertesi gün, yani 11 Eylül günü her zamanki gibi işe gider gibi yapmak için saat 6'da evden çıkmış. Manhattan dolaylarında turlayıp duruyormuş. Bu arada da cep telefonunu kapatmış. Saat 10 civarında bir parka girip, ördekleri yemlerken cep telefonunu açmış ve açar açmaz da çalmaya başlamış. Avaz avaz bağıran karısı, 'Hangi cehennemdesin sen? Bir saattir sana ulaşmaya çalışıyorum.' diye hesap sormuş. Sakin sakin cevaplamış işsizliğine üzülen adam. 'Ne oldu, niye panik yapıyorsun ki, ofisimdeyim tabii ki, nerde olabilirim ki! demiş.
 </p>
 <p class="metin">
 </p>
 <p class="arabaslik">
  Asker göndermelerle ilgili kafası karışanlara tavsiyemiz: Resmi hikmete mahsustur! Sormayın!
 </p>
 <p class="metin">
 </p>
 <p class="arabaslik">
  Tolstoy'dan dost tarifi
 </p>
 <p class="metin">
  İnsanoğlunun değeri bir kesirle ifade edilecek olursa; payı gerçek kişiliğini gösterir, paydası da kendisini ne zannettiğini. Payda büyüdükçe kesrin değeri küçülür.                            Gön: Alp Ekin
 </p>
 <p class="metin">
 </p>
 <p class="arabaslik">
  Meclis kapısı
 </p>
 <p class="metin">
  Patagonya Parlamentosu'nun giriş kapısının tamiri gerekiyormuş. Konuyla ilgili bürokrat, iki ayrı firmadan marangoz davet ederek kapıyı göstermiş, fiyat istemiş. Birinci marangoz, '500 milyon liraya olur bu iş.' demiş. 200 milyon malzeme, 200 milyon işçilik, 100 milyon da kâr... Bürokrat ikinci marangoza dönmüş:
 </p>
 <p class="metin">
  — Siz aynı işi kaça yaparsınız?
 </p>
 <p class="metin">
  — 2,5 milyar lira...
 </p>
 <p class="metin">
  — Nasıl olur bu kadar fiyat farkı?
 </p>
 <p class="metin">
  — 1 milyar bana, 1 milyar size, demiş marangoz, 500 milyon da diğer arkadaşa verir yaptırırız kapıyı!
 </p>
 <p class="metin">
 </p>
 <p class="arabaslik">
  POSTA: Murat Toprak, Cüneyt Dökmen, MARTCEN, Hızır Demirci, Touareg, Kamil Ayar, Yusuf Yılmaz, Müslim Aydemir, Mert Ozansoy, Mevlüde Parlak, Alp Ekin, Akbars Beğ, Abdullah Öztürk, Mustafa Yiğiter, Osman Köroğlu, Meçhul Adam, H. Bilgiç, Mehmet Pomak, Muhittin Mehmet, Ferhat, Seyfettin Şahin, M. Şükrü Tunçdemir, Hilmi Arıç, Yusuf Kenan, Fatih Arslan, Olgun Atlı, Mustafa Çelikten, Ebru Meleke Işık, Abdullah Durak, Muammer Bülbül, Hüseyin Batur, Reyhan Sert, Uğur Karaman.
 </p>
 <p class="metin">
 </p>
 <p class="arabaslik">
  Herkesin bir fikri vardır
 </p>
 <p class="metin">
  Osman Efendi bir sabah müthiş bir başağrısıyla uyanır. İlaç alır geçmez. Bir iki gün bekler, ağrı devam eder. Doktor çağrılır. Doktor muayene eder, ağrı kesiciler verir, gider. Lakin Osman Efendi'nin başağrısı artarak sürer. Üstüne üstlük başağrısı yanı sıra gözleri de yaşarmaya başlar. Başka doktorlar çağrılır... Osman Efendi Uşak'ın ileri gelenlerindendir, ağrıyı kesene servet vaat eder. Doktorların hiçbiri ağrıyı durduramadığı gibi sebebini de bulamaz. Ev halkı birbirine karışır, başağrısından geceleri uyuyamayan Osman Efendi'yi İstanbul'a götürmeye karar verirler. İstanbul'da en iyi doktorlar seferber olur. Röntgenler, beyin tomoğrafileri çekilir, testler yapılır... Görünüşe bakılırsa Osman Efendi turp gibidir. Oysa dayanması gittikçe zorlaşan başağrısı ve gözyaşları hayatı çekilmez hale getirmiştir. Ağrı kesici iğnelerle zor ayakta duran Osman Efendi bu defa da apar topar yurtdışına götürülür. O devirde Amerika değil İsviçre moda, Zürih'e gidilir. Haftalarca hastanede kalınır, onlarca profesör konsultasyon yapar, testler tekrarlanır. Sonuç: Osman Efendi'ye teşhis konulamaz. Artık yerinden kalkamayan Osman Efendi'ye ağrı kesici iğneler verilir, altmışlarını süren adamın ülkesine dönüp 'dinlenmesi', daha doğrusu son günlerini evinde geçirmesi tavsiye edilir. Osman Efendi bitkin, aile perişan. 'Kader' denilir, Uşak'a dönülür. Osman Efendi yayla evinde bir odaya yatırılır ve ağrı kesici iğnelerle ölümü beklemeye başlar. Bir gün, hastanın keyfi gelsin diye, Osman Efendi'nin eski berberi 'Berber Mehmet' çağrılır. Berber yataktan kalkamayan Osman Efendi'yi tıraş ederken, adamcağız derdini anlatır ve ölümü beklediğini söyler. Berber Mehmet bir an düşünür. 'Beyim' der, 'Sakın sizin burnunuzda kıl dönmüş olmasın?' Bir bakar, 'Hah işte' der 'Kıl dönmüş.' Osman Efendi'nin şaşkın bakışlarına aldırmaksızın çantasından cımbızı kaptığı gibi kılı çeker. Ev halkı Osman Efendi'nin köyü ayağa kaldıran çığlığıyla odaya koşar. Berber Mehmet, Osman Efendi'nin elinden zor alınır ve cımbızın ucunda tuttuğu yirmi santimlik kılla kapı dışarı edilir. Osman Efendi'nin kanayan burnuna pansumanlar yapılır, kolonyalar koklatılır ve yaşlı adam tekrar yatağına yatırılır. Ertesi sabah Osman Efendi aylardır ilk defa rahat bir uykudan uyanır. Gözlerinin yaşarması geçmiştir. Başağrısından ise eser kalmamıştır.
 </p>
 <p class="metin">
  Dönen kılın sinire yürüyüp gittikçe uzayarak dayanılmaz ıstıraplara yol açtığını doktorlar ancak o zaman keşfeder. Çözümün bu kadar basit olabileceği kimsenin aklına gelmemiştir. Sapasağlam ayağa kalkan Osman Efendi, Berber Mehmet'i çağırtır ve ona bir servet bağışlar sonuçlar:
 </p>
 <p class="metin">
  1. Vergiden turizme, sosyal güvenlikten adalet reformuna kadar Berber Mehmet efendilerin fikirleri var, dinlemek gerek.
 </p>
 <p class="metin">
  2. Bazen büyük sorunların çok basit çözümleri olur.
 </p>
 <p class="metin">
  3. Burnundan kıl aldırtmayanların başı çok ağrıyabilir.
 </p>
 <p class="metin">
 </p>
 <p class="arabaslik">
  Ne zaman adam oluruz?
 </p>
 <p class="metin">
  — Çenelerini her açtıklarında veya kalemlerini her oynattıklarında ortalığı velveleye veren, Ramazan ayında Müslüman katletme fetvaları veren bir kısım medya shebecleri, üç parmaklı tembel hayvan gibi hadlerini, bilip ellerine tv kumandalarını alıp vatana hayırlı bir iş yaptıkları zaman...
 </p>
 <p class="metin">
  — Memleketin buz kesmiş dağlarında nöbet tutan, donmamak için kendince usuller icad eden, sevdikleri aklına geldiğinde gözyaşları tüfeğine düşen, halini kimsenin anlamadığı, yıllarca İmralı Beylerbeyinin ve içerideki 'âmirlerinin' oyuncağı olmuş gariban Mehmetçik'i şimdi de Hindikuş dağlarına sürüyorlar.
 </p>
 <p class="metin">
  — Zaman'da okudum, Türkiye'de artık kuş cenneti yokmuş. Evet, Türkiye artık kuş cenneti değil ama giderek kuş beyinli cenneti olmaya aday bir ülke haline geliyor.
 </p>
 <p class="metin">
  — Fatih Terim, geçen hafta içinde Milan'dan ışınlandı. Kankisi Kâmil'in elde ettiği Terim'in not defterindeki müthiş satırlar. Asssora diil, şimdi:
 </p>
 <p class="metin">
  * Milan'dan ayrıldım, ama hâlâ adım cumhurbaşkanlığı için ya da teknikdrekdoratlar hükümeti için geçmiyor. Liderler kendi açılarından uyuyorlar.
 </p>
 <p class="metin">
  * Hagi ikna edilecek, olmazsa Can Bartu da ikna edilecek, bomba gibi takım kurulup, İtalyan amatör liginden işe başlanacak. Görsün bakalım küstah Milanlılar.
 </p>
 <p class="metin">
  * Bana peygamber diyorlardı ama sesimi çıkartmadım. Çok kasıldığımı söylüyorlar. Ceketlerim askıda da bir garip duruyormuş. Hepsi yalan. Milan kavmi beni anlamadıysa, suç bende değil ki!
 </p>
 <p class="metin">
  * Küçük dağları benim yarattığım şeklindeki ifadeler kesinlikle spekülasyon. Haymana Platosu deseler neyse!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20011223220821/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/362/tirsaktaci/1.htm), [web.archive.org (arşiv bağlantısı)](http://web.archive.org/web/20011223220821/http://www.aksiyon.com.tr:80/2001/362/tirsaktaci/1.htm)
