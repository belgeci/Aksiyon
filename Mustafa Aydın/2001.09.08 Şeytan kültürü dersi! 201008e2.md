# Şeytan kültürü dersi!

*Mustafa Aydın 2001.09.08*

<div>
 <img border="0" src="/web/20011124001413im_/http://www.aksiyon.com.tr/yazar/tirsaktaci.jpg"/>
 <p class="spot">
  Hürriyet'ten okudum, Din 'Kültürü' derslerinde Satanizm anlatılacak ve 'Sakın ha, Satanizm'e inanmayın!' denecekmiş.
 </p>
 <p class="metin">
 </p>
 <p class="metin">
  Önce, inanmadım ama okuyunca işin ciddi olduğunu gördüm. Hay Allah, ne zamandan beri iyiliğe yöneltmek için kötülüğün dolaylı propagandası yapılır oldu. Habere göre, Satanizm'in felsefesi, 'Sonsuz kişisel tatmin için çalış, hayatı canlı yaşa, düşmanından nefret et—sana vuranı yok et, basit bir hayat yaşa—havvanlar gibi ol, istenmedikçe kimseye akıl verme, kendini sakın kandırma, şefkat gibi duygulara sakın kapılma.' dermiş. Hay Allah, sanki bu felsefeyi bu yine bu gazetenin satırlarında görmüş gibiyim. Neyse...
 </p>
 <p class="metin">
  Hürriyet'in haberi. Din 'kültürü' ders kitaplarında anlatılacakmış. Ders kitaplarına balicilik, tinercilik, cepçilik, sapıklık vs gibi konular da ayrı başlıklar halinde girmeli demek ki. Olur mu yav...
 </p>
 <p class="metin">
  Diyanet'e hemen bir parantez açalım mı? Bugüne kadar defalarca yazdık. Diyanet giderek garip bir kurum olma yolunda. Haftaya isterseniz, merceklerimizi bu noktaya tutalım. İstersiniz, istersiniiiz!
 </p>
 <p class="metin">
 </p>
 <p class="metin">
 </p>
 <p class="arabaslik">
  Yerseniz: Uykudan önce!
 </p>
 <p class="metin">
  Sayın Başbakan, geçen hafta 'yabancı sermayeye bürokrasiyi azaltacağız' deyip, bir de 'Artık 40 kapıda dolaşıp durmayacaklar bir kapıda işleri bitecek' teminatı vermişti. Ne güzel. Gerçi, bizim Anadolu'nun fukara kaplanları da öyle kırk kapı dolaşmadan 'Bir' kapıda işleri bitirilmişti ve hâlâ devam ediyor. Zor durumdaki firmaları kurtaracağı müjdesini de vermişti sayın başvekil. Sevindik, oh ne güzel herhalde PETLAS'a verilmesi gereken teşvikin önü açılacak diye. Meğer, Dinç Bilgin beyin durumuymuş zikrettikleri. Onbinlerce firma, fabrika, şirket patır patır kepenk kapatırken kimsenin kılı kıpırdamazken sonunda Sabah grubunu kurtaracaklar, öyle görünüyor. Rahşan hanımın kastettiği 'kader kurbanı gerçek gariban' Dinç Bilgin bey olmalı ki sevgili hükümetimiz onu çıkarabilmek için cemileler peşinde. Olsun. Bize ne!
 </p>
 <p class="metin">
  Ekonomiden ve biraz da ülkenin genel velayetinden sorumlu Bakan Kemal Derviş, PETLAS konusunda kendisini Başbakanlık Müsteşarı Ahmet Şağar'ın aldattığını söylemiş.
 </p>
 <p class="metin">
 </p>
 <p class="metin">
 </p>
 <p class="arabaslik">
  ŞOK GÜNDEM
 </p>
 <p class="metin">
  — 'Serinlemek için denize giren...' diye başlayan boğulma haberlerini ha babam dinleyip duruyoruz. Kardeşim, nereden biliyosun adamın serinlemek istediğini! Belki ayağı kaymıştır, belki bi şeyini düşürmüştür. Yanında mıydın!
 </p>
 <p class="metin">
  — Adamın biri otobüs firmasından alacağı olduğu için yarıyolda otobüsü durdurup haczettirmiş. Yolcuları da indirtmiş. İyi ki bi havayolu firmasından alacağı yok bu abinin! Yolcuları patır patır atardı alimallah!
 </p>
 <p class="metin">
  — Garih Cinayeti İçin ne dediler?
 </p>
 <p class="metin">
  Eco: Ne, rahmetli öldürülmüş mü?
 </p>
 <p class="metin">
  MİTO: Görmedim, bilmedim, duymadım!
 </p>
 <p class="metin">
  Faltaylı: Bi kere adam Cim Bom'lu olamaz!
 </p>
 <p class="metin">
  Reha M: Efenim efenim, katil efenim, nerdeysen çık gel, reyting hakkı içün gel, canlı yayına gel!
 </p>
 <p class="metin">
  Mahir K: Ya Almanlar yapmıştır, ya da Prusyalılar... Ya da Anglo—Saksonlar, ya da Habeşistanlılar. Ya da... 	         Gön: ŞABANOK/GAYSERİ
 </p>
 <p class="metin">
 </p>
 <p class="arabaslik">
  Düşme medyanın diline!
 </p>
 <p class="metin">
  Yakınlarım, bir kısım medyanın yıllardır hararetli taraftarlarındandır. Fakat geçenlerde yakın tanıdıklarımızdan birisi hakkında çıkan neticelenmemiş bir davayı (daha sonra serbest bırakıldılar) kesin bir hüküm gibi yazınca sitem ettiler. 'Tepkimizi ileteceğiz' deyince dinlenmeyebileceklerini söyledim kulak asmadılar. Sırayla önce annem, sonra halam arayıp yetkililerce bir güzel paylandılar. Bu güzel abiler 'Yazarlarımız sizinle buluşuyor' diyerek bir kamyon dolusu yazar gezdireceklerine arayanı 5—6 sefer sağa sola bağlamadan adam gibi dinleseler daha az masrafa girerler gibime geliyor.                                                 Gön: Hilmi ARIÇ
 </p>
 <p class="metin">
 </p>
 <p class="metin">
 </p>
 <p class="arabaslik">
  Tuzsuz tinerci deli kartel!
 </p>
 <p class="metin">
  Üzeyir Garih cinayetiyle ilgisi olmayan 13 yaşındaki bir çocuğu ellerinde hiçbir delil olmadan tinerci, balici, deli ve sabıkalı yaptılar ya helal olmasın!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="arabaslik">
  Huh, hah pigmeler, 70 milyon cüceler!
 </p>
 <p class="metin">
  Halimiz iyice hipnotize edilmiş tavuklara döndü. Geçen hafta Hazine Müsteşarlığı'mızı yazmıştık. Sanırsınız ki müsteşarı da Karun Derviş! Ya da Sindbad. Üç—beş gündür de 'Ekonomimiz ilk altı ayda eksi 11 nokta 8 büyüdü' geyiği var. Hay Allah sanıyorsunuz ki, ortada müsbet bir büyüme var. Çünkü lafın gelişi öyle. Halbuki, delikanlıca 'küçülme' lafını eğip bükmeden kullanabilsek ne iyi olacak.!
 </p>
 <p class="metin">
  Gerçi ne küçülmesi erenler, cüceleşiyoruz! Şarkısı da hazır: 'Huh, hah, pigmeleeer! 70 milyon pigmeler, huh hah cüceler, hey hey hey!'
 </p>
 <p class="metin">
 </p>
 <p class="metin">
 </p>
 <p class="arabaslik">
  Ekmek var mı?
 </p>
 <p class="metin">
  Ördek bakkala girer ve sorar:
 </p>
 <p class="metin">
  — Ördek çorbası var mı?
 </p>
 <p class="metin">
  — Yok.
 </p>
 <p class="metin">
  — Ördek çorbası var mı?
 </p>
 <p class="metin">
  — Yok.
 </p>
 <p class="metin">
  — Ördek çorbası var mı?
 </p>
 <p class="metin">
  — Yok.
 </p>
 <p class="metin">
  — Ördek çorbası var mı?
 </p>
 <p class="metin">
  — Yok dedik ya!
 </p>
 <p class="metin">
  — Ördek çorbası var mı?
 </p>
 <p class="metin">
  — Bak, eğer bir daha sorarsan seni duvara çivilerim, anladın mı?
 </p>
 <p class="metin">
  — Çivi var mı?
 </p>
 <p class="metin">
  — Yok.
 </p>
 <p class="metin">
  — Ördek çorbası var mı?
 </p>
 <p class="metin">
  Gön: Fahreddin YILDIZ
 </p>
 <p class="metin">
 </p>
 <p class="metin">
 </p>
 <p class="arabaslik">
  Anadolu zencileri!
 </p>
 <p class="metin">
  Bi kere beyazlardan da zenci olur ve Anadolu'da milyonlarca vardır. Yanlış anlaşılmasın, Ege ve Akdeniz'de Afrika kökenli vatandaşlarımız vardır ve bu yazının onlarla hiçbir ilgisi yoktur.
 </p>
 <p class="metin">
  Farkında oldunuz mu bilmiyorum, Güney Afrika'da Dünya Irkçılık Konferansı yapıldı geçti. Afrikalı ülkeler Batılıların sömürgecilik ve kölelikle açtıkları onulmaz yaralardan dolayı kendilerinden özür dilemesini istediler. (Bir Batılı olarak Slobodan Miloşeviç herhalde özür dilemeyi düşünüyordur!) Neyse, diyeceksiniz ki 'ırkçılıkla bizim kel alakamız ne?'. Hiç işte, öylesine yazıp duruyoruz. Dünyada ırkçılıktan ziyade 'ayrımcılık' çok daha yaygınlaşıyor. Ve daha rahatsız edici. Bir resmi kişi geçen yıl Türkiye'deki hukuk mücadelesi veren müslümanlarla Amerika'daki zencileri eşit tutarak benzer 'tehdit' endişesi taşıdıklarını söylemişti de beyinciğimizi yutmuştuk! Ayrımcılık kötü şey. Mesela gidiyorsunuz, sizi kapıdan içeri almıyorlar. Öcal Uluç bey yaşadı en garip olayı. Yılların laik kalemini sırf sakallı olduğu için davetli olduğu bir düğüne almamışlardı. Kapıdaki resmi görevli sormuş: 'Efendim, sakalınız entel sakalı mı yoksa hacı sakalı mı? Entel sakalıysa alabiliriz' deyince Uluç, küplere binip ne olursa olsun girmemekte direnmiş. Aklıma yine PETLAS'la ilgili ayrımcılık geldi. Fatih Üniversite'sinin öğrenci alamaması için bir kaç ay önce oynanan oyunlar geldi. Hortum davasından yargılananların davet edilmesine rağmen, Türkiye'nin Meclis'te grubu bulunan en önemli iki partisinin 'tasarruf' gerekçesiyle resepsiyona davet edilmemesi geldi. Baykal bey baktım da resepsiyondaydı. Demek ki, 'Tokanmayın yesin gariban!' demişler. Bu arada Fatih Altaylı bile, olayı eleştirdi. Bakın ne demiş: 'Dâvetli listesini hazırlayan kişi her kim ise kızının veya oğlunun düğün davetiye listesini hazırlarken canının istemediği herhangi birini davet etmemekte serbesttir. Ama resmî bir davette bu tutum yakışıksızdır. Resmî dâvetler, evimizin bahçesinde verdiğimiz "barbekü" dâvetine benzemez.'.
 </p>
 <p class="metin">
 </p>
 <p class="metin">
  <b>
   DUVAR YAZISI
  </b>
 </p>
 <p class="arabaslik">
  TL'ye itibar kazandırmak isteyenin bari birazcıkın itibarı olaydı!
(Perr İnn Chek)
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
  <b>
   POSTA: Abdullah Durak, Yunus Boztürk, Reyhan
Sert, Hilmi Arıç, Ethem Karabay, Hüseyin Batur, Çakırcalı Pehlivan, H.
Ufuk, Akbars Beğ (Nihayet, bir ses geldi!), Şaban Ok, H. Bilgiç.
  </b>
 </p>
 <br/>
 <center>
  <a class="anaorta" href="http://web.archive.org/web/20011124001413/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/353/tirsaktaci/1.htm), [web.archive.org (arşiv bağlantısı)](http://web.archive.org/web/20011124001413/http://www.aksiyon.com.tr:80/2001/353/tirsaktaci/1.htm)
