# Ah şu kolaycılık!

*Mustafa Aydın 2000.11.18*

<div>
 <img border="0" src="/web/20020528072347im_/http://www.aksiyon.com.tr/yazar/tirsaktaci.jpg"/>
 <p class="spot">
  İslam'ı eleştirmek isteyenler maalesef olur—olmaz herşeyi kullanmaya çalışıyor. Can Ataklı da maalesef köşesinde Musevi profesör Bernard Lewis'in ilginç bir değerlendirmesini aktardı:
 </p>
 <p class="metin">
 </p>
 <p class="metin">
  "Müslümanlık kadını ikinci sınıf görmüş ve hep bir kenara itmiş. Ancak doğan çocuklarını ikinci sınıf olarak gördüğü kadınlara teslim etmiş. Yani ikinci sınıf yapılanlar eğitimi üstlenmişler. Bu durumda gelişme nasıl olur ki?"
 </p>
 <p class="metin">
  Lewis bu sözleri Bülent Eczacıbaşı'ya söylemiş. Müslüman annelere son dönemde yapılmış en büyük hakaret herhalde bu olsa gerek. Müslüman anneler çoğu noktada eğitimsiz olabilirler ama hiçbir şekilde bu hakarete muhatap olamazlar. Yahudilik dinindeki "ana" fobisini, erkeği ve erkeklik duygusunu pasifize eden "anaerkil" yapıyı çok iyi biliyoruz. Hadi Lewis onu söylemiş de Ataklı kardeşe ne oluyor ki! Müslüman anneler de (Hutu kabilesindeki anneler dahil, tüm dinlere mensup anneler gibi) çocuklarının iyi bir insan olması için dua eder, ninni okur! Onların şefkat, iffet ve muhabbeti en büyük hayat dersidir. Müslüman annelerin duaları ve ninnileri arasında şu ifadeler yer almaz:
 </p>
 <p class="metin">
  * Eee, ee, ee, uyusun da büyüsün neeenni,
 </p>
 <p class="metin">
  Tıpış tıpış yürütsün (!) neeenni!
 </p>
 <p class="metin">
  * Benim oğlum büyüycekmiş dee, hortumluycakmış da, dolandırıcakmış daa, babası da hani bana, hani banaa diycekmiiş! Ee, eeee, ee!
 </p>
 <p class="metin">
  * Oğlum büyüyceeeek, paşa olceeek, obdusman olceeeek, yönetim kurulu üyesi olceeeek, kötü paraları tertemiz yapceeek, paklıyceeek, papazyatmaz olceek, parsaları kapceek, ee, eee, eee!
 </p>
 <p class="metin">
  * Dandini dandini dastaana, akçeler düşmüş kasaya, vur voliyi evladım, düşsün millet arkana, ee, ee,eee!
 </p>
 <p class="metin">
  * Elmaalaarı büüyüü kaap, voleleri büyük at,
 </p>
 <p class="metin">
  Borsalarda iyi gez, tüyoları hemen kaap, ee, ee
 </p>
 <p class="metin">
 </p>
 <p class="arabaslik">
  Ne demektir?
 </p>
 <p class="metin">
  Banka: Otlak, mer'a! Çuval öncesi mekan.
 </p>
 <p class="metin">
  Büllenton: Gözlerimi kaparım...
 </p>
 <p class="metin">
  Hortum: Kaçak hat. "Yeşil" hat.
 </p>
 <p class="metin">
  Başvekil: Bekçi Murteza
 </p>
 <p class="metin">
  Hırsız: Tapınak Şövalyesi
 </p>
 <p class="metin">
  Hırsız: Sayıncı, saygıncı ve soyguncu kişi.
 </p>
 <p class="metin">
  Millet:  (Şişşş, gürültü yapmayın!)
 </p>
 <p class="metin">
  Vatandaş:Vatandaş: Zampara.
 </p>
 <p class="metin">
  Maaş: Rüzgâr gibi geçti.
 </p>
 <p class="metin">
  Yazar: Devremülk kalem sahibi!
 </p>
 <p class="metin">
  Muhabir: Elimde kaldı haberimle resmim!
 </p>
 <p class="metin">
  Kalem: Suç unsuru.
 </p>
 <p class="metin">
  Cezaevi: Lobisiz otel.
 </p>
 <p class="metin">
  Yiğen: Türkçesi "yiyen"!
 </p>
 <p class="metin">
  Şaban OK/GAYSERİ
 </p>
 <p class="metin">
 </p>
 <p class="arabaslik">
  Suikast kalemleri
 </p>
 <p class="metin">
  Sınır kapılarından tırlar içinde ülkeye sokulmaya çalışılan suikast kalemleri peşpeşe ele geçiriliyor. Ne büyük risk! Ne işin var mermiyle, tabancayla kardeşim. Bir suikast kalemşoru kiralayacaksın rahat edeceksin. Söz: Kartel daha beyaz temizler!
 </p>
 <p class="metin">
 </p>
 <p class="arabaslik">
  Japon Japona...
 </p>
 <p class="metin">
  Erk Akbars tanıdığımız sevdiğimiz bir kardeşimiz. Türkiye'de çalışan bir Japonla tanışıyormuş, geçenlerde arkadaşı, "Yaa siz Türkler hep birbirinize benziyorsunuz!" demiş. Espri mi normal bir tesbit mi yaptığını anlayamamış Akbars beyimiz, "Gülemedim yahu!" diyor.
 </p>
 <p class="metin">
 </p>
 <p class="arabaslik">
  Alman vatandaşı!
 </p>
 <p class="metin">
  Uzun çabalar sonucunda Alman vatandaşlığına kabul edilen genç, babasına sürpriz yapmak için sevinç içinde eve koşmuş: "Babaaa, bak Alman vatandaşıyım artık..." Birinci kuşak milliyetçilerden olan baba çok sinirlenir: "Ulan soysuz, hangi yüzle gider de Alman vatandaşı olursun!" diye gürlerken oğlunun suratına bir de Osmanlı tokadı aşkeder... Koşa koşa kendini sokağa (şıtraaase!) atan oğlan bir yandan da şöyle söylenmektedir: "Şu hâle bak yaa, Alman vatandaşı olalı bir saat geçmedi Türklerle başım belaya girdi!"
 </p>
 <p class="metin">
 </p>
 <p class="arabaslik">
  Memur andıçları!
 </p>
 <p class="metin">
  Meclis'e sunulan 657 sayılı devlet memurları kanunun 125. maddesinde "İş yavaşlatma, grev, boykot" gibi eylemlere katılanların işten atılması öngörülüyormuş. Bir kere "devletten" atılan da bir daha hiçbir "resmi" kurumda işe giremeyecekmiş. Herkesler susuyor. (Hesapta Sezercik'e çalım atacaklar. Bu iş böyle olmıycak abiler, şeytan diyo yaz şunlara bi andıç, koy eyleme, bak bakalım bi daha fukaranın ekmeğiyle oynayabiliyolar mı? Gücünüz yetiyosa o andıçı Cottarelli'ye hazırlayın abiler!)
 </p>
 <p class="metin">
 </p>
 <p class="arabaslik">
  POSTA: Barış Ata (Beni çöpçatan mı yapceeniz evladım, gidin neresi müsaitse orada tebrikleşin!), Hülya Gökçe, Erk Akbars, Ramazan Şentürk, Sedat, Mustafa Kurt, Alp Ekin, Serkan Küçük, Mustafa Yiğiter, Yasin Kılıççeker, Bilal Erdem, Sami Özkan.
 </p>
 <p class="metin">
 </p>
 <p class="arabaslik">
  Medyatörler Kartal'a postalansın!
 </p>
 <p class="metin">
  Adı Kartel Cezaevi olsun!
 </p>
 <p class="metin">
 </p>
 <p class="arabaslik">
  Matematik egzersizi!
 </p>
 <p class="metin">
  Ufak bir matematik oyunu. Sadece 30 saniyenizi alır. Problemin sonuna bakmayınız.  Denileni yapınız, sonuç hoşunuza gidebilir.
 </p>
 <p class="metin">
  1) Önce haftada kaç kez bir restoranda akşam yemeği yemek istersiniz? (Suistimal yok)
 </p>
 <p class="metin">
  2) Bu rakamı 2 ile çarpınız.
 </p>
 <p class="metin">
  3) Üstüne 5 ekleyin.
 </p>
 <p class="metin">
  4) Bulduğunuz rakamı 50 ile çarpın.
 </p>
 <p class="metin">
  5) Bu sene yaş gününüz geçti ise 1750 ekleyin, yaş gününüz henüz geçmedi ise 1749 ekleyin.
 </p>
 <p class="metin">
  6) Son etap: Bu rakamdan doğum tarihinizi çıkartın. (Mesela Rûmi 1378 gibi değil! Miladi doğum tarihinizi çıkarın!)
 </p>
 <p class="metin">
  Sonuç: Elinizde 3 haneli bir rakam olmalı... İlk rakam haftada kaç kez bir lokantaya gitmek istediğinizi gösteriyor! Son iki rakam da bitirmiş olduğunuz yaşınız değil mi? Sadece bu sene için geçerliymiş                              ALP EKİN
 </p>
 <p class="metin">
 </p>
 <p class="arabaslik">
  MUHTIRA MI  ANDIÇ MI?
 </p>
 <p class="metin">
  Bizim köyde buna sadece skandal diyorlar. Ve genelde sonunda köy bekçisini, hatta köy muhtarını bile yerinden edecek bir skandal! Andıç kelimesi herhalde "muhtıra" kelimesinin uydurukçası olsa gerek. Askeri ajandaların üzerinde de muhtıra yazar. Yani 12 Mart Andıç'ı diye bir açıklama duyarsak şaşırmayalım.
 </p>
 <p class="metin">
 </p>
 <p class="arabaslik">
  Ecnebi gazeteye not!
 </p>
 <p class="metin">
  Şol matbuat aleminde Türkçeleşmiş Radikal'i saymazsak, tek ecnebi isimle yayın yapan gazete Star.
 </p>
 <p class="metin">
 </p>
 <p class="arabaslik">
  Filistin dolapları!
 </p>
 <p class="metin">
  "Osmanlı Arşiv Belgelerinde Filistin Sorunu ve Siyonizm" merhum Ziya Uygur'un bir kitabının ismi. 92. sayfadaki 2. Abdülhamid'e dönemin önemli sîmâlarından Mişel Nevlenski'adlı bir Musevi tarafından gönderilen bir mektup tarihi nitelikte: "Museviler adına olarak hâk—i pây—i humâyun—ı mülûkâneye çeşitli teklifler arzetmiştim. İzzet Beyin ma'ruzatımı zât—ı şâhâneye arzettiğini bilmiyordum. Fakat bugünkü durum arz ettiğim düzenlemenin kabûlüne daha müsaittir. Hükümet—i seniyyenin mâli durumu Musevi sermâyedarının yardımı olmadıkça düzeltilemeyecektir. Bu sermayedarlar ise Osmanlı Hükümetinin idaresi altında olarak Filistin'in bir kısmında sömürge kurma müsaadesinden başka bir şey istemiyorlar. Cedd—i celilüşan cenab—ı padişahi Sultan Selim—i Han hazretleri vaktiyle Batı Musevilerinin Osmanlı İmparatorluğuna gelmelerine müsaade etmişlerdi bu kez zat—ı şahane de Musevilerin bu mes'elesini hallederse hiç bir zarar görmezler, çünkü Yahudiler politika ile asla uğraşmazlar diğer taraftan hükümet—i seniyye müsaade vermediği takdirde Yahudiler maksatlarına başka yoldan, başka vasıtalar ile nail olacaklardır! Yahudilerin akıllı, servet sahibi olduklarını ve basınla da iş görebileceklerini düşünmelidirler. Zaten Anadolu'da mülkleri bulunan İngilizler bunları Yahudilere teklif ediyorlarsa da Museviler bu hususta doğrudan doğruya zât—ı şâhânenin olurunu elde etmeyi tercih etmektedirler. Şurasını nazar—ı dikkate almalıdır ki, zat—ı şahane Yahudilerin dileğini uygun buldukları takdirde cihanın en büyük kapitalistlerinin mâlî yardımını, hem de Avrupa'nın Musevi elinde bulunan en büyük gazetelerinin manevi yardımını elde etmiş olacaklardır. Bu da özellikle şu zamanda küçümsenerek bakılacak şey değildir.
 </p>
 <p class="metin">
  Viyana fi 23 Mart 1897,
 </p>
 <p class="metin">
  Sıra Numarası: 1138
 </p>
 <p class="metin">
  Tarihi: 29 Şevval 1314
 </p>
 <p class="metin">
  Mişel Nevlenski"
 </p>
 <p class="metin">
 </p>
 <p class="arabaslik">
  Recâî mi, Hercâî mi? Çene sakalı ne demek?
 </p>
 <p class="metin">
  Geçtiğimiz haftanın Zeman ceridesinin pazar ilavesinin Aykırı Bakışlar kûşesini okuyanlar esefle idrak etmiştir; Recâî kod adını kullanmakta olan bir zât—ı muhterem başta üstad—ı muhteremimiz Palavî İskender Beyefendi olmak üzere, pek kıymetli umumî neşriyat müdirimiz (UNM) beyi (ki ona "serdeğnekçibaşı" rütbesini lâyık görme lûtfunda bulunmuştur!) taammüden takazaya aldı. (Takozun "ta"sı, Kazmanın "ka"sı, Zaragoza'nın "za"sı= Takaza, Tofita'nın yeğeni).
 </p>
 <p class="metin">
  Muhterem Tâciseverler, bu zâtın köşesinde bir robot resim bulunmaktadır ki az sonra arz edeceğim, lakin azıcık sabır.
 </p>
 <p class="metin">
  İskender—i edebî bey kardeşimizle "çene sakalı" bıraktı diye maytab geçildi yahu erenler! Hay Allah dedim, kahkah—kihkih efektolarıyla gülmekten süt muhallebisine (tarçınlı) döndüm yahu! Bakmıyor çeşm—i siyah kendi kûşe—i uzlethânesindeki robotî resm—i şerifine... Yahu insan arada bir ya flûtal denilen camdan, ya da Zeman (Zdenek diil) Pazar denilen selülozdan mamül âyineye bakmaz mı? Efendi hazretlerininki teke sakalı mı acebağa diye sormaktan hayâ ettiğimizden onu bir divitte geçiyoruz. Kaç senedir orada bârgîr kuyruklu, teke sakallı, Dali bıyıklı herhaliyle mugayir—i ehl—i sünnet ve'l—cemaat bir âdem var ve kalkup İskender Beyimizi "çene sakalı" bıraktı deyû keseliyor ve dahi UNM'mizi "serdeğnekçibaşı" edip tinerci taifesine hedef gösteriyor. Taammüdî bir tahcip ameliyesinde bulunuyor.
 </p>
 <p class="metin">
  Lakin, kabahat bir değil ki efendim mazur görelim. Hadi zam dönemi pek muhterem UNM'mizin morâl—i şerîfini hedmettiniz; meleke—i teksifiyesini leyleğin kuyruğuna taktınız da be mübarek bâri sanki 'pehlivan mentör'ü denmiş gibi mizah yazarı olmaklığı niyçün aşağıladınızdı? Şimdi sâhanın pîrlerine haber verüben topuk kaşıma ameliyesi için bir Vakf—ı Nûrişân mı tesis edelüm! Mizahçılığı amelmande amelelerin yapacağı bir işmiş gibi lansetize eylemek pek şırasız, şerbetsiz oldu. Gerçi Tâci karındaşınız, mizahın karasını ve hicvî olanını sever, (zwi (yani ki geyik) muhabbetlerinden hazzetmez) lakin yaptığımız her iş de o çadırın altındadır. Demek ki biz burada âcizâne Nef'î babanın rûhunu şâdumân ederken postmodern amelelik yapmış oluyoruz. Olsun bakalımdı. (Herneyse, cevap istemez efendim!)
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020528072347/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/311/tirsaktaci/1.htm), [web.archive.org (arşiv bağlantısı)](http://web.archive.org/web/20020528072347/http://www.aksiyon.com.tr:80/2000/311/tirsaktaci/1.htm)
