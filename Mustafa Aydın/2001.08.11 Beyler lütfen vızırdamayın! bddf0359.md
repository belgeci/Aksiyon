# Beyler lütfen vızırdamayın!

*Mustafa Aydın 2001.08.11*

<div>
 <img border="0" src="/web/20020220031740im_/http://www.aksiyon.com.tr/yazar/tirsaktaci.jpg"/>
 <p class="spot">
  'Geçen haftaki gazetelerde küçük bir haber vardı. "Bu yılki kurultayda ulumak yasaklandı." Şincik bu cümlenin sonunda bir (!) işareti olmalı. Olmalı ki biz haberi yapanın matrak geçtiğini anlayalım.
 </p>
 <p class="metin">
 </p>
 <p class="metin">
  'Geçen haftaki gazetelerde küçük bir haber vardı. "Bu yılki kurultayda ulumak yasaklandı." Şincik bu cümlenin sonunda bir (!) işareti olmalı. Olmalı ki biz haberi yapanın matrak geçtiğini anlayalım. Ama yok. Ciddi ciddi yazmış bunu. Kafama takıldı yani, neden bir ANAP'ın kurultayında "vızıldamak yasak" gibi bir sınırlama konmuyor? ANAP kurultayında şöyle dendiğini düşünebiliyor musunuz "Sevgili ANAP'lı kardeşlerim, lütfen vızırdanmayın, vıızzz." Sonra kalabalıktan itirazlar yükseliyor "Asıl sen vızırdanma vızz vızzz". 'Bakınız, itirazlarınız artarsa, oğul vermek durumunda kalırızzzzz!' Ya da DYP kurultayında "Beyler, lütfen kişnemeyelim!" diye uyarılar yapılıyor mu? Ya da DSP kurultayında "Gagamızı kapalı tutalım arkadaşlar, ötmeyelim. Taklacı demokratlar lütfen kanat patırdatmayalım!" diyorlar mı? Demiyorlar. Peki neden Erciyes'teki kurultaylarda "ulumak yasak" diye bir yasak getiriliyor?'
 </p>
 <p class="metin">
  Gön: Reyhan SERT
 </p>
 <p class="metin">
 </p>
 <p class="arabaslik">
  Sosyal patlama
 </p>
 <p class="metin">
  — Elli keredir yazıyoruz, memlekette en az Nagazaki'ye atılan kadar tesir gösteren patlamalar oluyor. Bu böyleyken bazı tuzu kuru abiler, 'sosyal patlama olmaz' geyiklerini otlatıyor.
 </p>
 <p class="metin">
  — Hortumlamada öncelikli yörelerimizden olan İkitelli'nin sakinleri, gelişmelere ya hemşerisinin yanına yeni gelmiş bi uzaylı gibi bakıyor, hiçbir şeyi görüp—göstermiyor, ya da 'kendini kesti, ailesini piçakla doğradı' makamından en kanlı görüntülere abanıyor.
 </p>
 <p class="metin">
  — Bir toplum daha başka nasıl 'sosyal' patlar? İntihar, yolsuzluk, rüşvet, intihar, soygun, kap—kaç, cinayet, tecavüz, yalan, dolanın bu kadar olduğu, her gün çığ gibi büyüdüğü bir memleket var mı dünya yüzünde?
 </p>
 <p class="metin">
  — Tamam millet 'içe' patlıyor, 'a—sosyal' patlıyor, şimdilik kendini kesiyor ama bu 'patlama' olmadığına mı delalet eder.
 </p>
 <p class="metin">
  — Bazıları, sosyal patlama derken 'siyasal patlama'yı kastediyor olmalı ki, içinde 'Ankara' geçen cümleler kurarken 'olur ya da olmaz' diyebiliyor.
 </p>
 <p class="metin">
  — Siyasal patlama olur mu, Birand'ın dediği gibi yüzbinlerce insan merkezi işgal edip durumdan vazife çıkarır mı, bunu yine 'derin' bazı abiler 'irticaın kalkışması' moduna sokup bir kaç kuş vurmaya yeltenir mi bilmem. Tâci'nin aklı o işlere ermez.
 </p>
 <p class="metin">
  — Bildiğim müthiş bir umutsuzluk ve nefret dalgasının yayılmakta olduğu. Şimdi mevsim yaz. Bi de bu işin kışı var.
 </p>
 <p class="metin">
 </p>
 <p class="metin">
 </p>
 <p class="arabaslik">
  Şaron
 </p>
 <p class="metin">
  İsrail Başbakanı Ariel Şaron'un Türkiye ziyareti epey tepki toplamış durumda. Danimarka hükümetinin 'insanlık suçlusu' saydığı bir şahıs Türkiye'de başvekil tarafından âlâ—yı vâlâ ile davet edilebiliyor. Hem de İsrail tanklar, toplar, uçaklar ve helikopterlerle saldırırken. Emeğin Partisi bile İstanbul'a astığı pankartlarla olayı protesto etti. Danimarka'nın 'Gelirsen tutuklarım!' dediği Mofaz ve Şaron'u biz davul zurna ile karşılıyoruz. Neyse, İsrail'de olan biteni Kerim Balcı'nın yazılarından okumaya devam.
 </p>
 <p class="metin">
 </p>
 <p class="arabaslik">
  Testus Tâcius
 </p>
 <p class="metin">
  Bahçıvan, Yılmes ve Eco'nun yaşları toplamı Osmanlı İmparatorluğu etmektedir. Yılmes'in el çabukluğu hızı 32 mercimek/sn olduğuna göre, Eco ve Bahçıvan'ın yeğenlerinin boyu kaç mercimektir.
 </p>
 <p class="metin">
  a) Yeşil mercimek b) Sarı mersimek c) Merci tezek d) Bakl (Bakliyat buudu okapisi)
 </p>
 <p class="metin">
 </p>
 <p class="arabaslik">
  Foto Fatsa'dan geldi
 </p>
 <p class="metin">
  Biz foto bizden yazısı sizden derken, Fatsa'dan İlyas Ürkek bizden hızlı davrandı. O bize sordu. Bizden bu kadar:
 </p>
 <p class="metin">
  — Ooo, yeke yeke, oooo!
 </p>
 <p class="metin">
  — Sayın bakanım, tüm açılışları böyle yapsak diyorum!
 </p>
 <p class="metin">
  — Yeke yeke, Hakkari'yi bilir misiniz bürokratım? Diyar—ı Mükreminçıtır'dır. Hizmet bekler, az sonra zaman makinesi çalışacak veeee!
 </p>
 <p class="metin">
 </p>
 <p class="arabaslik">
  Aval Medyum'ca
 </p>
 <p class="metin">
  — Küveme şövle bi baktim da, memreketin hali hiç de gösel gözükmüyov. Sağda ölüşüm vav, solda ölüşüm vav, millet topkeyün ölüşüyov efendilev.
 </p>
 <p class="metin">
  — Cam küveme som moder kolon taktiviyim dedim, seslevi duyamıyovum deye. Keşkelevim taktıvmasaymışım. Memveket inim inim inliyov. Sanıvsın kış günü sokakta kalmış minik kedi avliyov. Hislerim tiken tiken oldu. Sesi kapattım, pavacıklav boşa gitti.
 </p>
 <p class="metin">
  — Veklamda gövdüm, çocuk gol atıyov, ama diil, gol diyov ama diil, o avada sihilli bi ecza içiyov, 'Tamam tamam gol diilmiş' diyov. O eczadan ben de alayım. İpnozyak olavak gevekebiliv. Bu avada, bana evmiş demeyin, diilim, dünya da cızgı cızgı olmayabilivmiş!
 </p>
 <p class="metin">
  —Tüvkiye Cumhuviyetinin adı önümüsdeki yimbeş yılda Gonya ve Havalisi İmpavatovluğu olacağını gövdüm. Küvemi şaplakladım, yine ayni şeyi gövdüm. Hayıllısı ossun işalla! Müsade edilen marşımıs da, 'Yüvü yavlum yüvü, Konyalım yüvü, Ovtaasya'ye kadav yüvü' imiş.
 </p>
 <p class="metin">
 </p>
 <p class="arabaslik">
  Uryan abi ve 'soru'nlu cemaati
 </p>
 <p class="metin">
  — Horr, horrr, horrr!!!
 </p>
 <p class="metin">
  — (Tak tak tak!) Yinge, rahatsız ediyom ama tez elden üryan hocamla görüşmem lazım.
 </p>
 <p class="metin">
  — Uyuyo evladım. Ama dur nereye gidiyosun?İçeri girme oolum!
 </p>
 <p class="metin">
  — Hocammmmm, hocammmmm!
 </p>
 <p class="metin">
  — Hıı
 </p>
 <p class="metin">
  — Hocam?
 </p>
 <p class="metin">
  — Nn. ne var
 </p>
 <p class="metin">
  — Hocam?
 </p>
 <p class="metin">
  — Hay hocan kadar yobaz düşsün kafana e mi, ne var? Ne söyliyceksen söyle bakalım. Ufff, tam da rüyamda kitabım bestselır oluyodu yaa!
 </p>
 <p class="metin">
  — Hııım, mır mır, hah şimdi, eveeeett..yok yok o olmaz. Mmm, bu kolay kaçar... Daa kazık bi şii bulmak lazım. Hah heh heh tamam..hocam hazır mısınız?
 </p>
 <p class="metin">
  — Evladım, n'oluyo, ne kazığı, ne kolayı?
 </p>
 <p class="metin">
  — Hocam mesela sahurda yemek yiyoz. Tam balığı mideye indirirkene balık boğazımın ortasında düğümlendi. Paat diye ezan okunmaya başlamaz mı? (Başlar) Şindi balığı yutarsam oruç gider mi, yutmazsam mundar gider miyim?
 </p>
 <p class="metin">
  — Eee...şey...öhöm...evet. Iıı, ne balığıydı. Tamam konumuzla ilgisi yok. Heh heh azcık zormuş hakkatten. Kazık mı buyurmuştunuz? Neyse kolayı var. Herşeyin cevabı kutsal kitabımızda yazıyor değil mi? Ver bakiim, üst raftan.
 </p>
 <p class="metin">
  — Buyrun hocam..
 </p>
 <p class="metin">
  — Saolasın evladım. Ee...ama bu Arapça...
 </p>
 <p class="metin">
  — Valla İspanyolcası rafta yoktu hocam.
 </p>
 <p class="metin">
  — Yok yani, ne zamandır okumuyodum da Arapçasını, neyse sen bana benim yazdığım Kutsal Kitabı ver bakiim... Hah, son baskı, en güncel konuları da koyduydum.
 </p>
 <p class="metin">
  — Eveeet, bakalııım kee harfi..ke ke ke..kı..kılçık hah...tamaam. Evladım, yut.
 </p>
 <p class="metin">
  — Ya yani caiz mi hocam, hohhh ben de zati yuttuydum. Ama, 'Peşinden bi çatal tahin helvası gönder, iyi gelir' dedilerdi. Ben onu da yuttuydum hocam?
 </p>
 <p class="metin">
  — Zebra sıpası, yuttun madem ne soruyosun sabahın köründe! Neyse, fark etmez, helva balığın havaic—i asliyesindendir evladım, koska mıydı, hah, iyidir severim! Du bi dakka kımıldama sen, bitmedi. Sı sı sı..sıpa...sıpa dövmek caiz midir? Benim Kitab'a göre caizmiş. Haanıımmm, kapıyı sürgüle, yazar kasayı aç, kitapları sırtla, merdaneyi de kap gel. Bi geceyarısı tahsilatı yapıcaz. İmza günü var da imza gecesi olmaz mı çok soran zebra gülü! Gel bakiiim...
 </p>
 <p class="metin">
  — Ho..hocam, ama ama, aaahhh!
 </p>
 <p class="metin">
  (To be kontinyıt inşallah...)
 </p>
 <p class="metin">
  Meçhul Adam (Saksıda bulunan TT)
 </p>
 <p class="metin">
 </p>
 <p class="arabaslik">
  POSTA:
 </p>
 <p class="metin">
  İlyas Ürkek, Fatih Arslan, kaptan_william@hotmail.com, Mustafa Çiftçiler, Meçhul Adam, Mehmet Şaşmaz, Alp Ekin, Fahreddin Yıldız, Bilal Erdem, Abdullah Durak, Adnan Savaş
 </p>
 <p class="metin">
 </p>
 <p class="metin">
  NOT: Geçen hafta yayınladığımız 'Seni İsa da görüyor' fıkrasındaki faciaya Kırklareli'nden gelen uyarıyla uyandık. Ama geç oldu. Özür beyan ediyorum. Zühul eseri büyük pot kırdık.
 </p>
 <p class="metin">
 </p>
 <p class="metin">
  Edeb; Bir tâc imiş Nûr—u Hudâdan. / Giy ol tâcı, emin ol her belâdan.
 </p>
 <p class="metin">
 </p>
 <p class="arabaslik">
  duvar yazısı
 </p>
 <p class="metin">
  İki çıplak uyarıcı bi kanala yaraşır!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220031740/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/349/tirsaktaci/1.htm), [web.archive.org (arşiv bağlantısı)](http://web.archive.org/web/20020220031740/http://www.aksiyon.com.tr:80/2001/349/tirsaktaci/1.htm)
