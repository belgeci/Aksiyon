# Eyüp Sultan'da herkesin derdi başka

*Mustafa Aydın 1997.01.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eyüp Sultan, şaşkın İstanbul'un hafakanlar yumağı günlük hayhuyuna inad, "kendi" kalmakta direnen ve mütemadiyen "eski İstanbul'ueski biz"i fısıldayan tarihî semtlerden en kayda değeri.
  </font>
 </div>
 <div id="newsText">
  <font class="detail-text">
   Eyüp Sultan, ufuneti "haliç" olmuş kadim şehrin çaresiz insanlarının sığınabileceği bir huzur limanı. Sahabe ruhunun sümbüllendiği, cami avlusuna bırakılan merhamet, şefkat ve tevekkül gibi değerlerin güvercin kanatları arasında kendini bulduğu sükunetiyle kitleleri büyüleyen bir öze dönüş iklimi.
   <br/>
   <br/>
   On bir ayın sultanı Ramazan, tarihî Eyüp Sultan'da bir başka huşu ile karşılanır. İstanbul'un birbirinden güzel mekanları içinde Eyüp Sultan'ın bir başka yeri ve özelliği bulunuyor. Ecdad yadigarı bu tarihî semti diğerlerinden ayıran ve "özel" kılan vasfı, bağrında bir peygamber dostunu misafir etmesi.
   <br/>
   <br/>
   Peygamber müjdesine nail olabilme aşkı Eyüp Sultan Hazretleri'ni (r.a), seksene ulaşan yaşına rağmen İstanbul önlerine kadar getirir ve ruhunu bu mukaddes gaye uğrunda teslim eder. Mezarı Akşemseddin Hazretleri tarafından harikulade bir şekilde ve bir ikramı ilahiyle bulunur. O, fethin manevi mimarlarındandır. Osmanlı, tarih sahnesinden çekildiği güne kadar ona karşı daima hürmetkar oldu. İkinci Bayezid'le başlayan bir gelenekle tahta çıkan her padişah, sahabe kılıçlarından birini onun sandukası arkasında kuşandıktan sonra "ateşten gömleği" giydi.
   <br/>
   <br/>
   Bizans döneminden beri onun yattığı mekan her kesimden insan için manevi bir ilgi odağı oldu. Yazkış arı kovanı gibi kaynayan Eyüp Sultan'ı ziyaret etmemiş bir İstanbullu'yu düşünmek mümkün değil.
   <br/>
   <br/>
   Asırlar boyu kimler geldi kimler geçti bu manevi iklimden. Her yaştan ve meslekten yüzbinlerce insan Asrı Saadet'in kokusunu duymak, manevi havasını teneffüs edebilmek için akın akın koştu bu mübarek semte. Hele Ramazan aylarında sabah, cuma ve teravih namazlarını bir yer bulup kılabilmek neredeyse bir üstünlük vesilesi oldu.
   <br/>
   <br/>
   Kimi ararsan burada
   <br/>
   <br/>
   Devirlerin değişmesiyle geliş niyetleri de değişikliklere uğradı ve ziyaretlere bir çok hurafe karıştı. Ancak ziyaretçi prototipi ve beklentileri her dönem hemen hemen aynıydı. Evlenemeyip kısmet, evlenip de huzur arayan, kaynana dırdırından bıkan, gelininden bîzar olan, sevdiğine kavuşamayan, kavuşup da anlaşamayan, çocuğu olmayan, olup da hayırsız olan, iş arayan, işe yeni başlayan, işinden olan, siyasete yeni giren, seçimlerde aday olan, mahbus damında hidayete eren, üniversiteye hazırlanan, gol kaçıran, çok gol yiyen, şampiyon olamayan, ligden düşen, kaseti az satan, sahnede bacağından vurulan, klibine fon arayan kısacası toplumun her kesiminden insan için asırlık çınarın gölgesinde mutlaka bir yer vardır. Eyüp Sultan Türbesi, sucusu, simitçisi, boyacısı, yemcisi, yankesicisi, cepçisi ile küçük bir "İstanbul hatırası" fotoğrafı vermektedir.
   <br/>
   <br/>
   Türbeyi kimler niçin ziyaret ediyor?
   <br/>
   <br/>
   Ziyaretlerin yaş, cinsiyet, meslek, eğitim düzeyi gibi değişkenlerle bağlantısı nedir? İnsanımız Eyüp Sultan Hazretleri'ni acaba ne kadar tanıyor? Marmara Üniversitesi Sosyal Bilimler Enstitüsü Felsefe ve Din Bilimleri Ana Bilim Dalı'nda yüksek lisans yapan Mustafa Tuncer'in tezi bu sorulara cevap bulmaya yönelik. 1995 yılının ocak ve nisan ayları arasında 482 ziyaretçiyle yapılan anket ilginç sonuçlar veriyor.
   <br/>
   <br/>
   Deneklerin Eyüp Sultan'ın kimliği hakkındaki bilgi seviyeleri oldukça şaşırtıcı. Eyüp Sultan Hazretleri'nin kim olduğu sorusuna 25 kişi peygamber, 75 kişi sultan, 10 kişi kahraman olarak cevap veriyor. Hiçbir fikri olmayan 18 kişinin ise hangi niyetle geldiği, yanlışlıkla mı orada bulunduğu ise belli değil. Sadece ziyaret için gelenler yanında, maddi ihtiyaçlarını gidermek, ahirette şefaat ummak, manevi haz almak gibi niyetlerle gelenler de var. Mutlu ve huzurlu anlarında ziyarete gelenler, sıkıntılı ve gergin anlarında gelenlerden biraz önde olsa da, duygulandığı zaman, hatta gördüğü rüyanın tesiriyle gelenler de bulunuyor.
   <br/>
   <br/>
   Denekler türbeye bez bağladıklarını, şekerekmek dağıttıklarını, koyun veya horoz kestiklerini bu arada Kur'an da okuttuklarını söylüyor.
   <br/>
   <br/>
   "Medeni hal" problemi bulunanların diğerlerine nazaran daha fazla ziyaret ettiğini ise belirtmeye herhalde gerek yok. Anket sonuçlarına göre, "medeni hal" problemi olmayanların şükür niyetine Kur'an okuyup, namaz kıldığı gözlenirken, problemli olanların ise çoğu kez muslukanahtar açma, şekerekmek dağıtma, tavukhoroz adama gibi batıl davranışlara saptıkları görülüyor.
   <br/>
   <br/>
   "Eyüp Sultan'da kurban, Fenerbahçe şampiyon" gibi bir slogan belki hiç işitilmedi ama senelerce şampiyonluğun uzağında bulunan takımlar her sezon açılışında şampiyonluk iksirini Eyüp Sultan'ın manevi atmosferinde bulmaya çalıştı. Altı yıldır her sezon başında Eyüp Sultan Hazretleri'ni ziyaret eden Fenerbahçe geçtiğimiz sezon nihayet emeline ulaştı.
   <br/>
   <br/>
   Bir zamanların altın ayakkabılı golcüsü Tanju Çolak, sakatlıklardan ve ameliyatlardan bir türlü kurtulamayıp sonunda kazasız belasız bir jübile yapabilen Rıdvan Dilmen, çevre sakinlerinin bazı cuma akşamları gizlice gelerek fakirlere sadaka dağıttığını söylediği Bülent Ersoy, geçtiğimiz yılın bunalımlı golcüsü bu sezonun yıldızı Hakan, Boliç, Bülent, Emre ve daha kimler kimler..
   <br/>
   <br/>
   Bizans'tan kalan Kısmet Kuyusu
   <br/>
   <br/>
   Eyüp Sultan'da şifa aramanın tarihi ise çok eskilere dayanıyor. Konuyla ilgili hikaye ilginç. Bizans döneminde bir prenses hafakan hastalığına yakalanır ve sonrasında bir rüya görür. Rüyasında, türbenin hemen ayakucunda bulunan kuyunun suyuyla yıkanması halinde hastalığının geçeceği söylenir. Prenses buraya gelir, çadırını kurar ve düçar olduğu illetten kurtulur. İşte o günden itibaren bu kuyuya Kısmet Kuyusu denir ve şifa arayanların uğrak yeri olur. Kısmet Çeşmesi'nde yaşanan batıl inanç günümüze kadar gelmiştir. Kısmetlerinin açılmasını isteyen genç kızlar bu çeşmeyi açar ve çeşmenin etrafında döner. Musluğu açan kişi ayrılırken kesinlikle kapatmaz ve sırası gelen kapatıp daha sonra yeniden açar.
   <br/>
   <br/>
   Çaput bağlayanlar, okunmuş kesmeşeker dağıtanlar, misvakçı, takkeci, tesbihçi ve miskü amberciler asırlardır yaşanan ağır çekim bir bayrak yarışının sessiz oyuncularıdır.
   <br/>
   <br/>
   Üzerine devleti âli güneşinin doğup battığı yaşlı çınar ağacının gölgesine sığınan, camiin saçaklarında yuvalanan yüzlerce güvercin ve onlara tarifi mümkün olmayan bir yürek kıpırtısıyla yem atan ziyaretçiler ise nesilden nesile devredilen bir seremoninin fani oyuncuları gibidir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BDC22B07F1549FD497056E6AD906DA9B?newsId=2145), [web.archive.org (arşiv bağlantısı)](http://web.archive.org/web/20130513093314/http://www.aksiyon.com.tr:80/aksiyon/newsDetail_getNewsById.action;jsessionid=BDC22B07F1549FD497056E6AD906DA9B?newsId=2145)
