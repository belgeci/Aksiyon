# "Vicdanlara da bekçi mi dikecekler?"

*Mustafa Aydın 1998.01.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Herşey İzmir'de bir imamın başı yarı açık hanımları cenaze namazına davet etmesiyle başladı.
  </font>
 </div>
 <div id="newsText">
  <font class="detail-text">
   Televizyonların haber bültenlerine taşındığında artık tüm Türkiye bu konuyu tartışıyordu. Olur muydu olmaz mıydı? Televizyonlarda olduğu gibi halk nezdinde de her kafadan bir ses çıkıyordu. Birbiri içinde bir çok konu tartışılıyor, herkes birtakım cevaplar bulmaya çalışıyordu. İstenen de bu muydu bilemiyoruz, ama biz bir bilene soralım dedik ve Marmara Üniversitesi İlahiyat Fakültesi öğretim üyesi Prof. Dr. Hayrettin Karaman beyle görüştük.
   <br/>
   <br/>
   Son tartışmaları nasıl değerlendiriyorsunuz?
   <br/>
   <br/>
   Ben, ibadette Kur'an'ın Türkçesinin okunması konusunda bir kaç konuşma yaptım ve yazılar yazdım. Aklın gereği olarak ve benim için ibadet dili konusunda bir problem yok. Kur'an hangi dille inmişse ibadetlerde de o dilin kullanılma mecburiyeti konusunda hiçbir tereddüt yoktur.
   <br/>
   <br/>
   İmamı Azam Ebû Hanife'nin bir fetvasından söz ediliyor.
   <br/>
   <br/>
   Ebû Hanife Farsça ile okunabilir demiş. Şimdi onun bu görüşünden rücû ettiği yani geri döndüğü rivayetini kabul etmesek bile ki bu sağlam bir rivayettir bu karar hiçbir zaman uygulanmamıştır. Ebu Hanife bunu söylediği zaman onun mezhebini tatbik eden yerlerde buna bir mani olmadığı halde, yine aynı mezhebin diğer büyük müctehidlerinin bu mevzudaki görüşleri esas alınmış ve hiçbir müslüman cumhuru ulemanın hükmünden ayrılan görüş ve ictihada intisab ve itibar etmemiştir.
   <br/>
   <br/>
   Bugünkü iddiaların dayanağı ne o halde?
   <br/>
   <br/>
   Onların Ebu Hanife'nin bu zikrettiğim ve sonra da rücu ettiği hükmünden başka hiçbir delilleri yok. İşin garibi bu insanlar başka alanlarda kendi iddialarına ters geld  iğinde Peygamber Efendimize izafe edilen sahih hadisleri reddediyorlar. Karşılarına Kur'an çıktığında ise onu te'vil etme yoluna gidiyorlar. Ancak görülüyor ki, bu son hadisede çok sıkı bir mezhepçi gibi hareket ediyorlar. "Falan böyle demiş öyleyse bu caizdir" diyorlar. Falan öyle demiş de neye dayanarak söylemiş, onun delilleri sağlam mı, değil mi bunları tahkik ve tedkik etmiyorlar. Onlar açısından bir çelişkinin olduğu apaçık. Önce bir hüküm ortaya atıyorsunuz ve daha sonra delil toplamaya çalışıyorsunuz. Böyle sakat ve peşin hükme dayalı yaklaşımın bir faydası olamaz.
   <br/>
   <br/>
   Kur'an'ı Türkçe okutmak istemenin, ibadet dilini Türkçe'ye dönüştürmeye çalışmanın sizce maksadı nedir?
   <br/>
   <br/>
   Efendim, dünyada müslüman olan tek ülke Türkiye değildir. En doğudan en batıya kadar her yerde yaşayan ve İslam'ın emirlerini imkanları ölçüsünde yerine getirmeye çalışan müslümanlar var. Binaenaleyh, aynen dış politikada uygulandığı gibi, bütün İslam dünyasını dışlar ve kendi başınıza onlardan ayrılarak onlara ters gelen hiçbir uzlaşma ve danışma olmaksızın böyle şeyler yapmaya kalkışırsanız bu sizin sadece eski tabirle "şâz" yani marjinal bir duruma düşmenizi sağlar. Neticede alemi İslam da arkanızdan gelmez zaten.
   <br/>
   <br/>
   İçerdeki yansımaları neler olabilir?
   <br/>
   <br/>
   Vaktiyle bu, ezan konusunda denendi. Minarelerde Türkçe ezan okundu. Kur'anı Kerim okunması meselesi ise kişinin ibadet esnasında yaptığı bir şeydir. Siz her ferdin başına bekçi mi dikeceksiniz? Hayır! Peki o müslüman fertler İslam alimlerine sorduklarında ne diyecek o alimler? Diyecekler ki; "Hayır, Kur'an ibadette inzal olduğu dille okunmalıdır, okuduğunun ne anlama geldiğini öğrenmek istiyorsan ayrıca araştırıp öğrenebilirsin." Alimler bunu söyleyecekler, müftüler bunu söyleyecekler ve insanlar da bunu uygulayacaklar! Her bir insanın başına demiyorum, vicdanına bir nöbetçi koymadıkça bu konuya muvaffak olamazsınız. Camilerde kılınan namazlarda imamın gizli okuduklarında kimseye müdahale edemezsiniz. İnsanların dudaklarına mikrofon koyup ne mırıldandıklarını mı tespit edeceksiniz! Geriye cehrî namazlar yani imamın sûreleri açıktan okuduğu namazlar kalır.
   <br/>
   <br/>
   Mikrofonlar sürekli aynı insanlara uzatılıyor. Kitleler inanç noktasında hipnotik bir seansa tabi tutulmaya çalışılıyor.
   <br/>
   <br/>
   Bence meşhûr olan yani hipnotize edilenler İslamı yaşayan müslümanlar değil. Ben bakıyorum da bu sihir onları hiç etkilemiyor. Nasıl Hazreti Mûsa (a.s)'ı Firavun'un sihirbazlarının sihri etkilemediyse, bu hava da İslâm'ı yaşayanları etkilemiyor. Hatta etkilemiyor sözüm biraz daha tashihe muhtaçtır. Şöyle dersem daha doğru olur zannediyorum, "etkiliyor da tersine etkiliyor".
   <br/>
   <br/>
   Namaz vakitleri konusunda İslam'da bir kargaşa mı söz konusu ki şimdi aslında 3 vakit olduğu ileri sürülebiliyor?
   <br/>
   <br/>
   Asla yok! Yaşayan ve mütevatir sünnet olarak Peygamber Efendimizden günümüze kadar namaz 5 vakit olarak kılınmıştır. Bunun aksini iddia eden yalan söyler, üstelik bu yalan da yatsıya kadar bile sürmeyen yalanlardan olur! Birazcık İslam tarihi okuyan herkes bilir ki Efendimizden bugüne kadar uygulama olarak 5 vakitte 5 namaz kılınmıştır. Namazların cem' edilmesi ise ârızîdir, mazeretlere bağlı birtakım ruhsatlarla ilgilidir.
   <br/>
   <br/>
   Hanımların özel hallerinde ibadetleri ile ilgili olarak da yeni görüşler ileri sürülüyor.
   <br/>
   <br/>
   Kadın özel hallerinde namaz kılmaz, oruç tutmaz. Daha sonra orucunu kaza eder, namazını kaza etmez. Bu konu nettir ve üzerinde de icma vardır. Ve aksinin uygulandığına dair de bir delil yoktur.
   <br/>
   <br/>
   Peki ne gibi bir maslahat öngörülüyor olabilir bu tekliflerle?
   <br/>
   <br/>
   Temiz hallerinde namaz kılıyor da âdet günlerinde bu namazı kılamadıkları için üzülüyorlarsa ve bu yüzden bunu talep ediyorlarsa şahsen buna saygı duyarım. Hatta böyle bir duygu karşısında heyecanlanırım. Bundan şüpheliyim ben. Ama yine de ben hadislere ve icmaa dayanan bu hükmü değiştirmem. O samimi hanım kardeşlerime yine bizim fukahamızın dediği gibi "namaz saatleri geldikçe abdest alın, oturun elinize tesbihinizi alın, kıbleye dönün Allah'ı zikredin, tefekkür edin" derim. Fakat birileri eğer temiz hallerinde namaz kılmazken adet günlerinde namaz kılma gereğini savunuyorlarsa ve insanlara bunu lanse ediyorlar ve tartışma konusu yapıyorlarsa bunun arkasında mâlum kötü maksatlardan yine birini aramak gerekir.
   <br/>
   <br/>
   Talep başka yerden geliyor ama, uygulaması istenen hedef kitle namaz kılan hanımlar.
   <br/>
   <br/>
   Evet, bu konuda da hiçbir problemi olmayanlar. Onlar sünneti uyguluyorlar ve bundan dolayı da hiçbir rahatsızlık duymuyorlar ve duymalarına da gerek yok.
   <br/>
   <br/>
   Bu iddiaların temelinde sizce ne yatıyor?
   <br/>
   <br/>
   Bu iddiaların temelinde kafaları karıştırmak ve müslümanların öğrendikleri ve uyguladıkları dinin sıhhati konusunda zihinlere şüphe sokmak yatıyor. Ve maksat insanlara dini öğreten alimler, hocalarla ilgili bir güven bunalımı meydana getirmek.
   <br/>
   <br/>
   Kadınların camiye girmelerini, cenaze namazı kılmalarını, cemaate katılmalarını engelleyen bir hüküm mü var ki, bugün yeni bir şey ihdas ediliyormuş havası veriliyor?
   <br/>
   <br/>
   Bizim dinimiz kadını ne 5 vakit namazda cemaatten, ne Cuma'dan, ne de cenaze namazlarından men' etmiş değildir. Bizim klasikkadim kitaplarımız, hani bazıları "bin küsûr senedir atalar dinine sapıyor bu insanlar" diyorlar diyosunuz ya, bu atalar dinini insanımıza öğreten de o fıkıh kitapları olmalı! İşte bu kitaplar bunu men' etmiyor. Cumayı onlara farz kılmıyor ama eğer kılarlarsa öğle namazları yerine geçeceğini söylüyor. Bayram namazı kılmaları da günahtır demiyor. Reformatörlerin söyledikleri de o kadim kitaplarda yazıyor. Oradan okuyup da söylüyorlar. Onlara ayrıca gökten inmiyor. Demek ki bunlar saklanmamış gizlenmemiş, orada duruyor. Ama bir şey eğer farz ve vacip değilse, insanların ihtiyarına bırakılmış ise o zaman fıtri olarak bir ibadet düzeni ya da bir iş bölümü oluşuyor cemiyette. Zaten erkeklerin de tamamına farz değildir cenaze namazı. Durumu müsait olan bir kısım mü'minler kıldı mı diğer erkekler ve kadınlar da ondan muaf haline gelirler. Bir şey daha söyleyeyim, bugünlerde pek zikredilmiyor. Mesela bir yerde birisi ölse ve orada kadınlardan başka hiçkimse bulunmasa bu sefer kadınların cenaze namazı kılmaları gerekli hale gelir.
   <br/>
   <br/>
   Kıldırmaları da mı?
   <br/>
   <br/>
   Tabii, kıldırmaları ve kılmaları gerekli hale gelir. Cenaze namazını kılarlar ve erkekler geldiğinde bir daha kılınması da gerekmez.
   <br/>
   <br/>
   Kadınları cenaze namazlarında ön saflarda gördük. Kadınların arkasında namaza duran erkeklerin namazı hakkındaki hüküm nedir?
   <br/>
   <br/>
   Hanefi fıkıh kitaplarında muhâzât, yani saf düzeni üzerinde ısrarla durulmuştur. Cenaze namazları diğer namazlar gibi olmadığından burada erkeklerin hizasında ya da önünde kadın bulunursa bundan dolayı erkeklerin namazı bozulmaz denmiştir. Bu Hanefi fıkıh kitaplarında var. Yalnız burada iki husus birbirine karıştırılıyor. O da şudur. Şimdi kadın erkeğin hizasında ya da önünde bulunduğunda erkeğin namazı bozulmaz demek başka, olabilir bunda sakınca yoktur demek başka. Bunu Hanefiler de, başka müçtehidler de, İslam alimleri de kesinlikle söylemiyor. "Namaz kılarken kadın önünde veya yanında olabilir. Bunda hiçbir sakınca yoktur" diyen kimse yok. Onlar sadece şunu tartışıyor, "olursa erkeğin namazı bozulur mu bozulmaz mı?" Diğer namazlar için söylüyorum, Hanefiler bozulur diyor, diğerleri de bu iş mekruhtur, ama bozulmaz diyor. Hüküm bu. Bu hükmü vermek "olabilir" demek anlamına mı geliyor? Hayır. Zaten mekruh olur diyor. Niye diyor? Çünkü Peygamber Efendimiz'in namaz kılarken mü'minleri nasıl sıraladığı belli. Büyük erkekler, küçük erkekler, büyük hanımlar, küçük hanımlar. Kadın erkek aynı hizada bulunmakla erkeğin namazı bozulmaz diyen müçtehidler de sünnetin, yani Efendimizin yaptığı saf düzeninin bu olduğunu, onun için de karışık kılmanın mekruh olacağını söylüyorlar. Sakıncası veya mahzuru yoktur diyen yok.
   <br/>
   <br/>
   Kadınların imameti meselesi de gündeme sokuluyor. Ve Peygamberimizin bir hanıma bir mescidde namaz kıldırma izni verdiğine dair bir hadis zikrediliyor. Nedir meselenin aslı?
   <br/>
   <br/>
   İstisnai bir olaydır ve bilinen bir konudur.
   <br/>
   <br/>
   Ama bugün bambaşka bir maksatla gündeme geliyor.
   <br/>
   <br/>
   İstisnaidir. Peygamberimizin zamanından bugüne kadar insanları Kur'an'dan uzaklaştırmak isteyenler mi hep hakim oldu bu milletin başında! Hayır. Peygamberimiz bir hanıma orada ondan daha iyi Kur'an okuyan biri bulunmadığı için hanesinde ya da öyle bir mahalde namaz kıldırmasına müsaade etmiş. Bunun dışında Peygamberimiz bir yere bir kadın imam tayin etmiş mi? Ya da Hazreti Aişe'ye demiş mi ki, "Bugün cemaate ben çıkamayacağım, sen namazı kıldır!" filan diye. Yani tutuyorsunuz bir yerde bir istisnai olay yakalıyorsunuz ve genelleştiriyorsunuz. Bir ağaca takılıp ormanı göremiyorsunuz. Orman nedir? Ormana bakalım. Genel olan nedir? Genel olan ortada işte, imam erkek olur!
   <br/>
   <br/>
   Kadının ezan okuyup okumaması da tartışılıyor. Deniyor ki, bu konuda Kitap'ta ve Sünnet'te engelleyici bir hüküm yok.
   <br/>
   <br/>
   Dinde bir şeyin aleyhinde hüküm olmaması bu konuda hüküm koymanıza yetmez. Var mı böyle bir uygulama? Varsa nerede yapılmış? Bu mesele yeni değil. Eskiden beri kadın yok mu, var. Güzel sesli kadın yok mu, o da var. E peki, onlardan birisi Peygamberimizden bu yana herhangi bir yerde ezan okumuş mu? Hayır. Efendimiz ezanı bir azadlı köle olan Bilal'e okutmuş. Niye? Çünkü ezan okumak ona çok şerefli bir şey. İslamda asalete prim verilmediği ve bütün mü'minler eşit olduğu için bunu özellikle vurgulamak üzere ona okutmuş. İslam kadın haklarını da getirmiştir. Eğer kadına ezan okutmak onlar için bir prim olsaydı onu da yapıverirdi. Yapmamış yaptırmamış, hiç böyle bir vakıa yok.
   <br/>
   <br/>
   "Peki, yapılsa ne olur, yasaklanmamış ki" deniyor.
   <br/>
   <br/>
   Bir şeyin yasaklanmamış olması ibadet hayatında hükme medar olmaz. İbadet hayatında beyan ve uygulama esastır. Yani "olur ve şöyle olur" diye tarif etmekle ya da onu bizzat uygulamakla olur. Muamelat hayatı ayrıdır, orada yasaklanmamış olmak mübah olmanın delilidir. Ancak ibadet hayatında yasaklanmamış olmak yeni bir hüküm koymanız için yetmez, orada uygulamaya ve özel bir açıklamaya bakılır ve itibar edilir.
   <br/>
   <br/>
   Kadınların kendi aralarında imametleri bile tartışmalıyken...
   <br/>
   <br/>
   Evet, müçtehidler arasında, "Münferid kılmalılar, cemaat halinde kılmaları caiz değildir, ya da mekruhtur" diyenler de var, "Cemaatle kılabilirler ancak, imamları kendi hizalarında durur öne çıkmaz" diyenler de var.
   <br/>
   <br/>
   Bu arada müçtehid imamlara ve hatta sahabelere karşı bir hürmetsizlik sözkonusu. Sahabeler "adil" değil mi? Bundan sonra artık öyle mi inanmamız gerekiyor?
   <br/>
   <br/>
   Olur mu! Sahabenin ne olduğunu hepimiz biliyoruz. Efendimizin ashabı hakkındaki hadislerini biliyoruz. Ve sadece hadis meselesi de değildir, tarihe baktığınızda vakıa da budur. Sahabenin ahlakı, dindarlığı, din anlayışı ve nesil olarak İslam'a hizmeti, neler yaptıkları ortadadır, tarihi bir vakıadır ve gerçektir. Ve genel olarak aldığınızda sahabei kiramın "adl" üzere olduğunda, yani Efendimize ona ait olmayan bir sözü veya fiili izafe etme günahına girmeyecek kadar ahlaklı olduklarında ittifak vardır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BBD3FCCB67DAB795DDB5E6E8E9125865?newsId=3380), [web.archive.org (arşiv bağlantısı)](http://web.archive.org/web/20141025135651/http://www.aksiyon.com.tr:80/aksiyon/newsDetail_getNewsById.action;jsessionid=BBD3FCCB67DAB795DDB5E6E8E9125865?newsId=3380)
