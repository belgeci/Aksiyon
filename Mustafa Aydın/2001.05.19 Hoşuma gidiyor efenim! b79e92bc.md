# Hoşuma gidiyor efenim!

*Mustafa Aydın 2001.05.19*

<div>
 <img border="0" src="/web/20020115152606im_/http://www.aksiyon.com.tr/yazar/tirsaktaci.jpg"/>
 <p class="spot">
  Fıkra bu ya: Demirel, Cumbaba görev süresi dolduktan sonra Köşk'ten ayrılmıştır ve hanımıyla beraber Güniz Sokak'taki evinde mutevazı bir hayat sürmekte, çiçek budayıp, tavuk beslemektedir.
 </p>
 <p class="metin">
 </p>
 <p class="metin">
  Bir gün telefonu çalar, ortada artık sekreteri vs. olmadığı için kendi telefonuna kendi bakmak zorundadır: 'Elooğ, boyur gözüm!', 'İyi günler, Cumhurbaşkanı ile görüşebilir miyim?'. Demirel, 'Gaadişim, ben artık Cumhurbaşkanı deelim! Yannış numero!' Telefon kapanır... 5 dakika sonra tekrar telefon çalar. Demirel açar, yine aynı ses: 'İyi günler, sayın cumhurbaşkanı lutfen?'
 </p>
 <p class="metin">
  Demirel hem şaşmış hem de kızmıştır: 'Demincek arayan siz deel miydiniz gardaşım! Bakınız benim gözel telefon sapığım, ben artık cumhurbaşkanı deelim. Rakamla söylemek icap ederse 9 bin saati aşgındır reis—i cumhur deeelim!' Telefon yine kapanır... Demirel tam yerine oturacakken tekrar telefon çalar; 'İyi günler, cumhurbaşkanı orada mı acıba?'. Demirel artık çok kızar: 'Yağu, sen laftan ağnamaz mısın gardeşim, deeelik dedik ya!'
 </p>
 <p class="metin">
  Bunun üzerine karşı taraf gülmeye başlar: 'Biliyorum, biliyorum, ama tekrar tekrar duymak çok hoşuma gidiyor!' 	             Gön: Bülent Cantimur
 </p>
 <p class="metin">
 </p>
 <p class="arabaslik">
  2030 Türkiye Gündemi—3
 </p>
 <p class="metin">
  — Muazzez Ersoy teyze, Nostalji 432 albümünü de çıkardı.
 </p>
 <p class="metin">
  — Çiller'in Ankara mitingindeki, '30 Şubat'ta yapılacak seçimlerle tek başımıza iktidara geleceğiz ve Ankara'yı başkent yapacağız' sözleri çılgınca alkışlandı. Bilindiği gibi bir önceki IMF paketi gereği Pütürge başkent ilan edilmişti.
 </p>
 <p class="metin">
  — Emekli m.vekili Kamer Genç'in Ata Sözleri ve Deyişlerimiz adlı kitabı çıktığı ilk gün best seller oldu. Genç, 'Sakla Şamanı, gelir Dedekorkut' dedi.
 </p>
 <p class="metin">
  —Zaman gazetesi 150 ülkeden sonra Ay'daki kolonide de dağıtıma geçti. Yalnız tek problem, hergün bir iki dağıtıcı çocuğun uzay boşluğunda kaybolması.
 </p>
 <p class="metin">
  —Müjde, İsrail Türkiye'ye Fırat nehri sularından kullanma izni verdi. Gelişme Kürdistan Cumhuriyeti ve Kerkük Federe Devletinde tepkiyle karşılandı.
 </p>
 <p class="metin">
  —ABD'de sürpriz gelişme. Demokrat Parti, başkan adayı olarak Hido Turkson adlı eski bir basketbolcuyu seçti. Hido'nun Türk kökenli olduğu öne sürüldü. Albert Perinçek'in başkanı olduğu CIA olayı soruşturuyor.         T.TACİ&amp;Ahmet ÖZCAN
 </p>
 <p class="metin">
 </p>
 <p class="arabaslik">
  Paldır-kültür
 </p>
 <p class="metin">
  Ne idüğümüz yavaş yavaş karışmaya başladı. Yunan ordusunun yapmadığını 80 yılda kendi ellerimizle yaptık. İstanbul'u berbat ettik, Anadolu'yu ormansız steplere döndürdük. Bereketsizlik ve nasipsizliğimizden yağmur ya hiç yağmıyor, herşey kuruyor, ya da bir yağdı mı ne var ne yok hepsini götürüyor. Biz hâlâ aval aval hava raporlarını merak ediyoruz. Maddi havayı kokuttuğumuz yetmiyor gibi manevi havayı da solunmaz hâle getiriyoruz. Sonumuz hayrolsun.
 </p>
 <p class="metin">
 </p>
 <p class="arabaslik">
  Pislik—sel
 </p>
 <p class="metin">
  Ankara'nın sokakları yolsuzluk anlamında a'dan z'ye sele, lağıma bulanan Antakya'nın sokakları gibi...
 </p>
 <p class="metin">
 </p>
 <p class="arabaslik">
  ŞO'K GÜNDEM
 </p>
 <p class="metin">
  S — Söyle bakayım evladım, tahtadaki şiirin ölçüsü nedir?
 </p>
 <p class="metin">
  C — Iı, yaklaşık olarak 18 cm kadar hocam!
 </p>
 <p class="metin">
  S — Pekii, ineklerin midesi kaç bölümdür sivri akıllım?
 </p>
 <p class="metin">
  C — İki oda bi salon, bi de salomanje. Ama wc dışarda!
 </p>
 <p class="metin">
  S — Olmadı, neyse. Peki, Orta Asya'dan niçin göç ettik?
 </p>
 <p class="metin">
  C — Evin, saabısının oğlu Çin'den gelmiştir örtmenim!
 </p>
 <p class="metin">
  S — Salladın Eylül gülüm, pekii, Türkiye'nin yol geçen hanlarını sayıver bakem!
 </p>
 <p class="metin">
  C — Hazine, Maliye, Merkez Bankası ve tüm bankalar hocam.
 </p>
 <p class="metin">
  S — Ailenin reisi kimdir?
 </p>
 <p class="metin">
  C — Babam ama, annem de derin aile sayılır örtmenim!
 </p>
 <p class="metin">
  S — Kaçınılması gereken beyazları sayıver bakalım.
 </p>
 <p class="metin">
  C — Zekeriya Beyaz, un, tuz, şeker!
 </p>
 <p class="metin">
  S — Üst geçit nedir?
 </p>
 <p class="metin">
  C — Altından araba geçen alt geçite üst geçit denir?
 </p>
 <p class="metin">
  S — Pekiiiy, alt geçit nedir?
 </p>
 <p class="metin">
  C — Üstünden araba geçen üst geçite alt geçit denir hocam!
 </p>
 <p class="metin">
  S— Kafamı karıştırdın. Al sana 1 (yazıyla bir!)
 </p>
 <p class="metin">
  C— Adamın biri çevresini çok aydınlatıyomuş..
 </p>
 <p class="metin">
  S—Ee, sokak lambası mı yapmışlar! Sus bakim.
 </p>
 <p class="metin">
 </p>
 <p class="arabaslik">
  İşte böyle
 </p>
 <p class="metin">
  — Doktor, tiryakinin birine 'Seni ölümden kurtarmak için bir bacağını kesmek zorundayım' deyince tiryaki: 'Ooh, doktor bey sağolun. Ben de sigarayı tamamen yasaklayacaksın sanmıştım!' demiş.
 </p>
 <p class="metin">
  — Doğru söyleyeni dokuz gazeteden ışınlarlar.
 </p>
 <p class="metin">
  — Adalet kötü bi şeydir abi! (Bir mahkum)
 </p>
 <p class="metin">
  — "Ya bu deveyi güdersin ya da öbür deveyi, birinden birini seç!". "Iı, şey ben bu diyardan gitsem iyi olucek!"
 </p>
 <p class="metin">
  — Çağlar; "Ülkeme kırgın değilim!" demiş... Ay, çok saool yaa! O kadar hortumu memlekete biz döşeseydik biz de hiç kırgın olmazdık! Hepi—topu biraz yorgun olurduk.
 </p>
 <p class="metin">
  ŞABAN OK/GAYSERİ
 </p>
 <p class="metin">
 </p>
 <p class="arabaslik">
  Ceza sahasında kılınan namaz da cezalık oldu. Ama kimse donsuz, abdestsiz namaz olur mu demiyor!
 </p>
 <p class="metin">
 </p>
 <p class="arabaslik">
  Sıyırmalar zamanı
 </p>
 <p class="metin">
  — Bir çağdaş yaşamcı bayanın bile ağzına alamayacağı bayağılıktaki sözler çoluk çocuğun ağzında geziyor. İyice küfürbaz olduk.
 </p>
 <p class="metin">
  — Geçen gün apartmanın önünde birisi birisine silahı dayamış bas bas bağırıyordu. Bütün mahalleli çığlık çığlığa, yok polis çağırın, yok birisi engel olsun. Çoluk çocuk 4. kattan oturduk dua ettik ki adama akıl—iz'an gelsin diye. Burnumuzun ucunu göstererekten aşağı baktı. Kahveci, 'Yav, şimdi beraberce çıktılar. Ne oldu anlamadım' derken, silahlı abi, 'Acıdım lan, acıdım da vurmadım!' diyordu.
 </p>
 <p class="metin">
 </p>
 <p class="arabaslik">
  HAFTANIN ŞARKISI
 </p>
 <p class="metin">
  Bin dereden su getirsem arınamazsın. (Savcıdan...)     Gön: Ahmet Özcan
 </p>
 <p class="metin">
 </p>
 <p class="arabaslik">
  POSTA: (Arzu Deniz, Yasin Kılıççeker), Şaban Ok, Akbars Beğ, Ahmet Yetiş (Hikayen çok güzel ama yayınlayamayız!), İsmail Kavak, Hilal Uştuk, Adnan Savaş, Reyhan Sert, Abdullah Durak, Hakan Ahmet Pir, Ahmet Dalgül, Nesim Battal, Bülent Cantimur, Fatih Avcı, Abdullah Durak, Bengü Erdoğmuş, Hızır Demirci.
 </p>
 <p class="metin">
 </p>
 <p class="arabaslik">
  Kuyruklu yalan
 </p>
 <p class="metin">
  Dünya çapında politikacılar arasında yalan söyleme yarışması yapılmaktaymış. Yarışmacılar arasında ABD'den, Rusya'dan tutun tüm ülkelerden politikacılar varmış. Türkiye'den de Temel Takavatan katılmış. Amerikalı politikacı kürsüye çıkmış: "Bizim için dünyadaki en önemli şey insan haklarıdır" demiş. Bu yalanı beğenen tek tük izleyicinin alkışı, kulaklara bile ulaşamamış. Büyük Britanya Krallığı'nı (İngiltere oluyor) temsilen kürsüye gelen kişi, "Biz aslında sömürgeciliğe karşıyız. Kendi kendilerini sömürmesinler diye biz onları sömürüyoruz" demiş. Tek tük alkış gelmiş. Ondan sonra gelen Rus politikacı, "Çeçenler Rus katliamı yapıyorlar. Lütfen bize yardım edin!" demiş. Salonun yarısı, bu yalanı beğendiğini alkışlarıyla ifade etmişler.
 </p>
 <p class="metin">
  İsrailli politikacı, "Biz aslında her türlü faizciliğe karşıyızdır" demiş. Salonun büyük çoğunluğu tebessümlerle alkışlamış. Sıra Temel Takavatan'a gelmış, "Düşünüyorum da...." diye söze başlayınca birden tüm salon alkışa boğulmuş ve yarışmayı bizimki kazanmış.
 </p>
 <p class="metin">
 </p>
 <p class="arabaslik">
  Örovizyon ve TRT
 </p>
 <p class="metin">
  Örovizyon şarkı yarışmasına oldum olalı ifrit olmuşumdur. Niçin yapılır, kimler nasiplenir, hangi akla hizmettir bilinmez. Geçmişte, Opera diye 17 Ağustos'a kadarki en büyük milli facialardan biri olan bir besteyle katılınmıştı da yarışma rekoru kırılıp '0' (yazı ile sıfır) puan ile hoppidi hoppidi memlekete dönmüşlerdi. Şimdi yeni bir skandal yaşanıyor. Sedat Yüce adlı TRT'yi temsil eden kardeş (Türkiye'yi demiyorum), şarkısının sonuna İngilizce bir bölüm koymuş. İngiliz gazeteciler de, 'Son bölümde ne söylemeye çalışıyordunuz, telaffuz hatalarınızdan anlayamadık. Niçin gerek duydunuz?' diye sormuş. Bizimki, 'Herkes anlasın diye öyle yaptım' demiş. İngiliz anlamadığına göre, gerisini siz anlayın!
 </p>
 <p class="metin">
  — En büyük skandal ise TRT'nin buna onay vermesi. Şu İngilizce meselesi de anaokullarına kadar girdi ya, bu iş bitti demektir. Heriflerin İngilizce öğrenmemizi istemesinden çok 'sömürge mantığına' girmemizi tercih ettiğini iyiden iyiye düşünmeye başladım.
 </p>
 <p class="metin">
  — İngilizce'nin dünya dili olduğu doğru da, tek dil olduğuna dair bir belge yok. Rusça, Arapça, Fransızca, Almanca, Çince ve Japonca havuzuna girememiş bir millet olarak heriflere daha çok İngilizce türkü söyler, kendimize güldürürüz.
 </p>
 <p class="metin">
  — Bilmeyenler için söyleyeyim: Arapça ve Japonca (daha birkaç dil daha vardı unuttum) öğrenimi MGK'ca yasaklanan dillerdi. Yasak kalkalı 10 yıl olmuyor!)
 </p>
 <p class="metin">
  — Gelelim TRT meselesine. Binlerce kişi istihdamı. Trilyonlarca liralık israf. Amacı belli olmayan programlar. Dizilerindeki sinsi içki reklamları... Gelmiş geçmiş en çok para yutan KİT'lerden biri TRT.
 </p>
 <p class="metin">
  — Maalesef bugüne kadar 'milletin' tv'si hiç olamadı. Hele Avrasya yayınlarındaki seviyesizlik ve gayri ahlaki düzey herkesi rahatsız ediyor.
 </p>
 <p class="metin">
  — TRT'nin yapması gereken çok şey vardı, ancak yapmadı. Mesela, İstanbul'un İngiliz ve diğer ülke çapulcuları tarafından işgal edildiği dönemi çok merak ediyorum. Beyoğlu'ndan geçen işgal ordusunu bayraklarla karşılayıp çılgınlar gibi sevinen azınlıklar yanında 'dönemin tatlı su Türklerini' de çok merak ediyorum. TRT niçin böyle bir belgesel yapmaz! Ve o döneme ait Kraliyet Ordusu Foto—Film Merkezi'nin arşivinde yer alan bu olaylara ait İstanbul görüntülerini niçin yayınlamaz. BBC'nin Türkiye için yaptığı belgeselleri Türk insanından niçin gizler? İşgal ordusunun resm—i geçitlerini. Boğazın her yanında yapılmış çekimleri. İşgal subaylarıyla bizim cumhuriyet döneminde kaymak tabakamızı oluşturan 'beyaz' Türklerin nasıl haşir neşir olduklarını niçin hatırlatmaz? Münevver Ayaşlı'nın anlattığı —Armstrong adlı bir İngiliz subayı olsa gerek— işgal İstanbul'unda bayağının bayağısı karakterler sergileyen 'her dönemin gözdesi zümrelerimizin', 'azınlıkken daha çoğunluk' olanlarımızın hallerini kimden nasıl öğreneceğiz. Merak bu ya...
 </p>
 <p class="metin">
  — Biz bunları yazarken, TRT Genel Müdürlüğü'nün bir genelge yayınlayarak 'canlı yayınlarda başörtülülerin gösterilmesini' yasakladığını öğrendik. Allah Allah, buna devekuşu yayın ilkesi mi deniyor? Demek ki artık, talep ettiğimiz Kurtuluş Savaşı ile ilgili belgesellerde Nene Hatunları vs göremeyeceğiz. Şehit anaları bundan böyle TRT'nin hiçbir programına çağrılmayacak! Çok istiyorlarsa da başlarını açacaklar. Ama biz kuzu kuzu vergileri vermeye devam edeceğiz. Onlar da el kesesinden 'dönüşüm' yapacak!
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020115152606/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/337/tirsaktaci/1.htm), [web.archive.org (arşiv bağlantısı)](http://web.archive.org/web/20020115152606/http://www.aksiyon.com.tr:80/2001/337/tirsaktaci/1.htm)
