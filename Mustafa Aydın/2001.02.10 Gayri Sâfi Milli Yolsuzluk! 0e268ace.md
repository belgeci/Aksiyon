# Gayri Sâfi Milli Yolsuzluk!

*Mustafa Aydın 2001.02.10*

<div>
 <img border="0" src="/web/20010719025535im_/http://www.aksiyon.com.tr/yazar/tirsaktaci.jpg"/>
 <p class="spot">
  Price Waterhouse Coopers adlı beynelmilel bir şirketin yayınladığı rapora göre, jeostratejik açıdan bölgenin, petrol, gaz, uyuşturucu, silah, teknoloji ve her türlü değerli malzemenin geçiş yolunda bulunan güzel Türkiye'miz dünya yolsuzluk liginde kılpayı olarak 4. sırada yer almış.
 </p>
 <p class="metin">
 </p>
 <p class="metin">
  Tüh, vah vah, oturma eylemleri, kınamalar. Vs vs.. Yav, araya bi eleman sokup cebine üç kuruş sıkıştırıp, sıramızı birinci bölgeye aldıramadınız mıydı hızlı, hortumcu abiler. Memlekette öyle "hortumlar" var ki, bazı kollarının adına "Mavi Akım" bile diyenlerin bulunduğu öne sürülüyor! (İşte bizi geçenler; Çin, Rusya ve Endonezya.)
 </p>
 <p class="metin">
  İşin en garibi ülkemizi yöneten abilerin sergilediği hafif gevrek tavır (bakın nezaketimden pişkin kelimesini istiğmal etmedim). İlk defa bu dereceyi almıyoruz ki, daha kaç gün önce dünyanın gelir dağılımı en bozuk ülkesi olduğumuz ilan edilmişti. Kim tınıyor ki! Sermayesi kızarmaz bir yüz olanlara ne desek az. Boşa adrenalin yükseltisi yapmayalım erenler, bu düzen böyle gelmiş ama inşaallah böyle gitmez. Çünkü sahibi var.
 </p>
 <p class="metin">
 </p>
 <p class="arabaslik">
  Muallel belge
 </p>
 <p class="metin">
  Dışişleri Bakanı İsmail Cem, Cak Şirak tarafından imzalanan lafta Ermeni soykırımı tasarısının Fransız anayasası açısından muallel durumda olduğunu söylemiş. Kim kime neyi söylüyor. Bizim neyimiz kendi anayasamız açısından muallel değil ki!
 </p>
 <p class="metin">
 </p>
 <p class="arabaslik">
  Hangisi geçerli
 </p>
 <p class="metin">
  Başbakan Mustafa Bülent Ecevit
 </p>
 <p class="metin">
  "AB'ye üyelik çağdaşlaşmadır"
 </p>
 <p class="metin">
  "Diyarbakır suikastinin arkasında Batı Avrupa var."
 </p>
 <p class="metin">
 </p>
 <p class="arabaslik">
  POSTA:
 </p>
 <p class="metin">
  İbrahim Halil Özberber, Fatih Kara, Hülya Gökçe, Emine Gökçe, Hatice Gökçe, Akbars Beğ, Dilan Kaya (Osmancık), Kemal Kamil, Abdullah Durak, Reyhan Sert, Resul Olmaz, Erhan Atay, Orhan Korucu, Alp Ekin, Barış Ata (www.barisata.8m.net), Osman Ayyıldız, İsmail Küçük, Tayfun Altuntop, İlker.
 </p>
 <p class="metin">
  NOT: Sadık Pala'nın internet sitesi hizmete girmiştir. ilgilenenlere duyurulur. (www.sadikpala.com)
 </p>
 <p class="metin">
 </p>
 <p class="arabaslik">
  Kredi cartı canavarları
 </p>
 <p class="metin">
  Kredi kartlarını akide şekeri gibi dağıtıp, bu işe tv dizilerini ve medyayı da alet eden yarı hortumlu bankaların açtığı kredi skandallarını mıyıl mıyıl izlemekle yetiniyoruz. Türünün son örneği niteliğindeki sanayicilerin beyninde boza pişiren, son aralık krizinde kredi faizlerini bir gün içinde önce yüzde 40'tan yüzde 200'e, oradan da yüzde bine çıkaran tefeci abiler normal vatandaşa kuzu çevirme yöntemi uyguluyor. Haciz gelmeyen apartman kalmamış durumda. Çiftçi, işçi, memur, emekli, polis, öğretmen vs kredi batağında kıvranıp duruyor. Tek bir örnek bile ele alınıp bunun sosyo—psikolojik tahlilleri yapılıp dönem için notlar düşebilir bilimsel amcalar ama nedense göremiyoruz. Belki de yapılıyordur da biz bilmiyoruz. Her alanda akla ziyan işten çıkarmalar yaşanıyor. Küt diye kapı önüne konan fukara emekçi, haldır huldur saldıran extrelerle cedelleşmek ve sonunda tuş olmak durumunda kalıyor.
 </p>
 <p class="metin">
 </p>
 <p class="arabaslik">
  Verdiğimiz gerici rahatsızlıktan dolayı özür dileriz!
 </p>
 <p class="metin">
 </p>
 <p class="arabaslik">
  Fransız horozu!
 </p>
 <p class="metin">
  Geçen gün bir Fransız müşterimle sözde "Ermeni Soykırımı" yasası ile ilgili konuşurken ona şunu söyledim: "Anlamadığım bir şey var: Biz kimsenin işine karışmazken özellikle Avrupa ülkelerinde Türkiye hakkında kendi kendilerine kararlar almak gibi bir alışkanlık var. Üstelik siz Fransızlar Cezayir'de yaşadıklarınızı unutuyorsunuz, nasıl olup da bir numaralı demokrasi savunucusu olduğunuzu iddia ediyorsunuz anlamıyorum; "Bunun üzerine müşterim sordu: "Fransa'nın sembolü neden horozdur biliyor musun?"
 </p>
 <p class="metin">
  "Neden? " dedim:
 </p>
 <p class="metin">
  Cevabı aynen şöyleydi, hiçbir kelimeyi değiştirmiyorum: "Kendi ayakları mokun içindeyken şarkı söyleyen tek hayvan horozdur da ondan!"
 </p>
 <p class="metin">
  Gön: Reyhan Sert
 </p>
 <p class="metin">
 </p>
 <p class="arabaslik">
  Temeller ölmez!
 </p>
 <p class="metin">
  Trabzon'da, geçen yıl doğan hiçbir bebeğe "Temel" ve "Fadime" adı konulmamış. Durum böyle olmakla birlikte bu "lazite" katsayısında bir düşüş olduğu anlamına gelmiyor tabii ki! Alın size bizzat tecrübe ettiğimiz iki örnek:
 </p>
 <p class="metin">
  Kulakları çınlasın Karadenizli sempatik bir komşumuz var. Giriş katta oturuyoruz. Geçen seneydi herhalde apartmanın logarında bir tıkanma olunca bizim WC'de söylemesi ayıp bir taşma yaşanmıştı. Hanım komşu teyzeye anlatırken, "Evi az daha lağım basıyordu deyince" sanki gördüğümüz rüyayı anlatıyormuşuz gibi, "Berekettir kızım bereket" diye yorum yapmıştı.
 </p>
 <p class="metin">
  En son o nesne ile ilgili skandalı apartmanın girişinde asansörün önünde yaşadık (Daha doğrusu Bosna Valisi Osman Şemsi Paşa'nın torunu Bahtiyar amcamız yaşadı da biz de sonra duymuş olduk). Kendini bilmez ne idüğü belirsiz bir tip dış kapının açıklığından istifade ile apartmana girmiş, asansörün oraya da def—i rezalet eylemiş. Dişçi Rıfat beyin yardımcıları berbat bir vaziyette temizlemişler. Neyse, durum komşumuza anlatılınca bizimki yine, "Berekettir berekettir" demez mi! İşte böyle.
 </p>
 <p class="metin">
  Son söz: Mesele isimde, resimde değil. Lazlık  nüfustan silinesi değil.
 </p>
 <p class="metin">
 </p>
 <p class="arabaslik">
  O bey haddini öğrendi!
 </p>
 <p class="metin">
  Ş.Urfa DYP m.vekili Fevzi Şıhanlıoğlu gömüldü ya bu konu da tozlu raflara atılır artık. Ama sorulması ve cevabının alınması gereken sorular yok mu? Var tabii, ama diyeceksiniz ki Tâcicik, senin neyine, ne diye başını ağrıtacak işlere girersin, değil mi? Olsun ne yapalım. Hafızalarımızı zorlayalım; bir hanım meclise sadece başörtülü olarak girdiği için, kürsüde kuşatma altına alınmış, "dışarı, dışarı" tezahüratları ve şaplaklar eşliğinde kovulmuş, ardından vatandaşlıktan da atılmış, ne hain biri olduğunu öğrenmiştik. Aradan çok geçmedi, kendi üyeleri başını açıveren şaplakçı güruhtan biri kendi aksakallı büyüklerinden birinin yolunu kesmiş, silah çekmiş, tekme—küfür esip savurmuştu (Bunun törelerimize göre normal olduğunu öğrenince rahatlamıştık!). Sonra Şıhanlıoğlu'nun beli silahlı abiler tarafından zımzıklana zımzıklana öldürülüşünü izledik. Şimdi soru şu; Meclis'e silahla girmek, adam öldürmek sadece "kastını aşan" bir iş midir? Bu memlekette insan bu kadar kolay mı harcanıyor? Ne yazık!
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010719025535/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/323/tirsaktaci/1.htm), [web.archive.org (arşiv bağlantısı)](http://web.archive.org/web/20010719025535/http://www.aksiyon.com.tr:80/2001/323/tirsaktaci/1.htm)
