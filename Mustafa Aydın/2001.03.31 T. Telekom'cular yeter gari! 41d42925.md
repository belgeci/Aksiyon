# T. Telekom'cular yeter gari!

*Mustafa Aydın 2001.03.31*

<div>
 <img border="0" src="/web/20010816234517im_/http://www.aksiyon.com.tr/yazar/tirsaktaci.jpg"/>
 <p class="spot">
  Türk Telekom yetkililerine hitaben kaç keredir bazı sorularımız oluyor ama ne hikmetse bir tanesine olsun cevap alamıyoruz. Başlıklarda da özellikle kurum ismini kullanmaya çalışıyorum ki, kolaylık olsun diye.
 </p>
 <p class="metin">
 </p>
 <p class="metin">
  Yok efendim, yayınlarımız o çiftliğe kadar ulaşmıyor demek ki! Bu kadar saygısız, bu kadar umursuz bir başka kurum var mı bilemiyorum. Genel müdüründen kaynaklandığını düşündüğüm bu garip kaba tavrın özelleştirildikten (ki bu Türkiye'de mafyalaşma anlamına gelmektedir!) sonra ne olacağını düşünmek bile istemiyorum. Bir kaç hafta önce dedik ki, ne olur, şu hayati önemdeki telefonu ödeme süresi bir hafta geçti diye küt diye kesip havadan açma-kapama parası götürmeyi bırakın. Hastası, yaşlısı, yalnız yaşıyanı, faturası kaybolanı vs'si var. Nerede efendim, Yecüc/Mecüc taifesine laf anlatmak gibi bu abilere laf anlatmak da zor. Bildiklerini okuyorlar. Şimdi yeni bir şey duydum, eğer bir başka şehre taşınma ve telefonunuzu nakletme durumunuz varsa yapamıyormuşsunuz. Telefonunuzu iptal ettirip gittiğiniz yerde yeniden alıyormuşsunuz. Hay sizin telekomunuza... dediniz di mi! Abone ücretini size MÖ'den önceki fiyattan sıfırlayan ve çoğu kez onu da borca mahsup eden T. Telekom yeni alacağınız telefonda ise güncel fiyatı uyguluyormuş. Buyrun memleketi burdan yakın! Bu kadar hakaret, bu kadar haysiyet düşmanlığı, vatandaşı dolandırmaya çalışma nerede görülmüş. Abonman ücretinin geçerli olduğu İGDAŞ'ta ise hiç de böyle yapılmıyor: Diyelim ki iptal ettirdiniz; iki sene önce 15 milyon TL ödemiştiniz, çıkarken de o parayı değil güncel fiyat olan 40 küsûr milyon TL'yi alıyorsunuz.
 </p>
 <p class="metin">
  Türk Telekom'dan bu yanlışı düzeltmelerini ve vatandaştan özür dilemelerini bekliyorum.
 </p>
 <p class="metin">
  (Amaan Tâci, sen bir garip tırsaksın, kim dinler ki sözünü! Herkes bi hortum tutmuş "tut şunun ucunu iletişelim abi" modunda gidiyor...)
 </p>
 <p class="metin">
 </p>
 <p class="arabaslik">
  Tâci'den Zaloğlu Zeko Türküsü
 </p>
 <p class="metin">
  Natırdam'ın kamburuyken dekan oldun Marmara'ya,
 </p>
 <p class="metin">
  "Üstsüz" hicab olur dedin, döndün gülüm maskaraya,
 </p>
 <p class="metin">
  Şaman iken şopar oldun aldın bizi gargaraya,
 </p>
 <p class="metin">
  Yüzüstü çok süründün ayağa kalk Zekeriyya!
 </p>
 <p class="metin">
 </p>
 <p class="arabaslik">
  POSTA
 </p>
 <p class="metin">
  Mehmet Şaşmaz, Ercan Erensayın, Hüdayi B., Murat Ünal/Gemlik, Adnan Savaş (Gönderdiğin güzel metin için teşekkür ediyorum),
 </p>
 <p class="metin">
 </p>
 <p class="arabaslik">
  Vatan sevgisi
 </p>
 <p class="metin">
  "Aziziye Tabyası bir gecede buldozerlerle yok edilmiş. O Aziziye Tabyası ki, Türkün ve Erzurum'un kahramanlığının bir abidesi, bütün bir tarihi idi. Hayfa... Yazık ki yazık, kendi tarihine, mefahirine bu kadar ihanet eden başka bir memleket gösterilebilir mi?" (Münevver Ayaşlı , Geniş Ufuklara ve Yabancı İklimlere Doğru 30 yıl. Hatırlayabildiklerim. s: 69. İstanbul 1994)
 </p>
 <p class="metin">
  Evet, merhume Ayaşlı müteakip sayfalarda da dönemin Erzurum'undan ilginç sahneler anlatıyor. İdarecilerdeki nobranlığı, "adam sende"ciliği, burnu havadalığı, Anadolu insanını yok sayışı bizzat yaşıyor. Ve büyük maceralarla İstanbul'a dönünce arkadaşı şairi a'zam Abdülhak Hâmid'in eşi Lüsyen Hanımın yanına koşuyor ve anlatıyor, anlatıyor...:
 </p>
 <p class="metin">
  "Hakikaten Lüsyen, beni can kulağı ile dinliyordu, gözlerini bana dikmiş, ben söylüyor söylüyordum. Bütün dikkati ile dinliyordu. Nihayet bana: "Bütün bu insanlar vatanlarını sevmiyorlar mı?" diyebildi. "Evet, sevmiyorlar!" dedim. Eski Türkle yeni Türk'ün arasındaki muazzam farkı uzun uzun düşündüm ve şu neticeye vardım. Osmanlı Türkü veren bir insandı; maddi—manevi herşeyi veriyordu, cömertti, âlicenaptı... Cami, mescit, tekke, imaret yaptırır, hiç olmaz ise bunları tamir ettirirdi. Akrabaya, dosta, fukaraya verir hatta düşmana bile verirdi. Bugünün Türkü ise sadece alır, yeni isimlerden de anlaşılmıyor mu; VUR AL! Evet, bugünkü Türk sadece alır, milletten alır, cemiyetten alır, akrabadan, fukaradan alır, dosttan alır, yalnız düşmandan bir şey alamaz! İşte Osmanlı Türkü ile bugünkü Türk arasındaki en büyük fark; biri durmadan verir, diğeri durmadan alır." (age.s: 78)
 </p>
 <p class="metin">
 </p>
 <p class="arabaslik">
  Medya!
 </p>
 <p class="metin">
  Doymamış yağcı oranı yüksek, doymuş yağcı oranı düşük, kalorisi—kalitesi az, sindirimi kolay!
 </p>
 <p class="metin">
 </p>
 <p class="arabaslik">
  Türk alfabesi
 </p>
 <p class="metin">
  Alfabemizin hâlâ 29 harf olduğunu iddia eden varsa, şu harfleri çevremizde, resmi kağıtlarda niye bu kadar çok görüyoruz ki! "w,q, x, @, $, &amp;"
 </p>
 <p class="metin">
  Yurtdışına çıkacaklardan 100 dolar alınırdı eskiden, yine alınacakmış. Niye dolar? Niye yüz şekel ya da yüz dinar değil? (Bakın niye TL değil diye sormuyorum bile!)
 </p>
 <p class="metin">
  Eğer, "Turkish Airlines" Hindi Havayolları anlamına gelmiyor da Türk Hava Yolları demekse bunu Türkçe niçin yazmıyorsunuz.
 </p>
 <p class="metin">
 </p>
 <p class="arabaslik">
  DERVİŞ!
 </p>
 <p class="metin">
  — Derviş dönemi başladı. Desenize bir lokma bir hırkaya mahkûm kalacağız!
 </p>
 <p class="metin">
  —Merak: Kemal Derviş, işçi sendikalarıyla yaptığı görüşmeleri büyüük gazeteci ordularıyla yapıp, canlı yayınlardan yayınlatıyor da, TÜSİAD'la ve diğer sermaye babalarıyla yaptığı görüşmeden niyi bizi de nasiplendirmiyor ki?
 </p>
 <p class="metin">
  —Bildik Derviş'ler hiçbir şey istemez, Hak ne verdiyse razı olur. Ama bizim Derviş sürekli istiyor.
 </p>
 <p class="metin">
 </p>
 <p class="arabaslik">
  Müjde Rahşan af çıktı!
 </p>
 <p class="metin">
  Bir çocuğa tecavüzden sabıkalı sapık, 'kader mahkûmları' tantanasıyla çıkarılan aftan yararlanıp serbest kalmış. Sapık, iş için Ankara'nın Keçiören Belediyesi'ne başvurmuş. Belediye çocuk parkına bekçi yapmış. Duymuşsunuzdur, o da mesleğini icra edip 7 yaşındaki bir kız çocuğunu iğfal edip, öldürmüş. (Müjde mi dedinizdi!)
 </p>
 <p class="metin">
 </p>
 <p class="arabaslik">
  Köpek meselesi
 </p>
 <p class="metin">
  İnternet dünyasında ibret dolu bir hadise yaşandı. Gazze'de İsrailli askerlerin acımasız kurşunlarına hedef olarak babasının kucağında şehid olan ve tüm dünyayı gözyaşlarına boğan Muhammed'e reva görülen vahşetin fotoğrafını hatırlıyorsunuz. İnternette bir site yılın fotoğraflarını seçmek için bir anket düzenlemişti. Dünyanın her yerinden Yahudiler, baktılar ki bir Müslüman masum çocuğun katledilişinin fotoğrafı birinci seçiliyor, en alt düzey vicdan sahibinin bile kanını donduracak bir şey yaparak gece gündüz oy vererek ayağı sakat köpeği birinci yaptılar. Güya ince bir mesaj da vermiş oldular Müslümanlara ve Filistinlilere. Hani, hedef gözetilerek ateş edilmemişti o masumcağıza! Ee, kel görünüveriyor değil mi? Rakam korkunç: Tam bir milyon yüzyetmişsekizbin dörtyüzkırkbir Yahudi yememiş içmemiş "olayı sahiplenmiş". Dünya yüzünde 25 milyon Yahudi olduğunu düşündüğümüzde rakam çok rahatsız edici. Demek ki, tetiği çeken o İsrailli asker yalnız değilmiş, onu anladık.
 </p>
 <p class="metin">
 </p>
 <p class="arabaslik">
  Uzaklar
 </p>
 <p class="metin">
  Burada zaman zaman Türk filmleri yayınlanıyor. Filmin birisinin konusu doğuda geçiyor. Orada  vatandaş Türkçe olarak "Napirsiniz lo!" diyor. İngilizce altyazı ise şöyle; "What are you doing lo!"                  Süleyman Ünal/Avustralya
 </p>
 <p class="metin">
 </p>
 <p class="arabaslik">
  Atarız biz!
 </p>
 <p class="metin">
  Eski ABD Büyükelçisi Susurluk sonrası temizeller operasyonu için "Türkiye bağırsaklarını temizliyor" demişti. Kavruk Anadolu canibinde değişen bir şey yok. Bu arada, 12 parmak bağırsağını bilirdik ama Ankara'da 360 parmak bağırsağı var ki temizlemek pek de kolay değil. Mübarekler ne varsa makina gibi öğütüyor!
 </p>
 <p class="metin">
 </p>
 <p class="arabaslik">
  2. İstiklâl Harbi!
 </p>
 <p class="metin">
  — Allah Allah, okudukça, duydukça bir yaşımıza daha giriyoruz. Meğer bu yeni "ulusal" ekonomik paket Kurtuluş Savaşı imiş. Amerika'nın büyükelçisi emmoğlu Robert Pearson abi (Sam Amca'mızın çocuğu ya!); "Aynı 19 Mayıs 1919 gibi" demiş. Diğer zevat da destekliyor. Kimmiş bahtı kara mâderimizi kurtaracak aslanlar ve kurtuluş savaşımıza destek verenler; Dünya Bankası, IMF, ABD.
 </p>
 <p class="metin">
  — Allah, Allah. Abiler, herhalde cümleyi "Türklerden Kurtuluş Savaşı" şeklinde söylüyor da ilk kelimeyi yutuyor! "Şark Meselesi"nin Türk taifesi Küçük Asya'dan çıkana kadar devam edeceğine yemin etmiş abilere biz ne diyebiliriz ki!
 </p>
 <p class="metin">
  — Bir de şöyle bakabiliriz: İkinci "19 Mayıs" efsanesini körükleyenler anlaşılıyor ki birincisini rafa kaldıracak ve demek ki dayatacak güçleri de var! Yoksa Mustafa Kemal'i gölgede bırakacak bu cür'eti nereden bulabilirlerdi ki! Haftaya gençliğe hitabeyi güncelleştirsek mi ne! (Oo Boys!)
 </p>
 <p class="metin">
  — İlk Kurtuluş Savaşı'nı vermiş Meclis'in binaları durduğu için hamdolsun fiziki olarak da bilebiliyoruz. Ne yediklerini, ne giydiklerini, nerelerde yattıklarını. Onların irade—i milliyeyi tecelli ettirdikleri o günkü meclis binasını ve müştemilatını bugünkü ceylan derisi koltuklardan 10—15 tanesiyle inşa etmek mümkün.
 </p>
 <p class="metin">
  — Koskoca iki cilt halinde AB'a verilen sözlerin içinde; başörtüsüne özgürlük yok, azınlıkların sahip olduğu kadar bile eğitim özgürlüğü yok, din ve vicdan hürriyetini pekiştirici bir vaad yok, Avrupasal anlamda bir "laiklik" tarifi dahi yok... Yok, yok, yok...
 </p>
 <p class="metin">
  Ne kadar gurur kırıcı bir şey aslında. Mesut Beyi çok açık söyleyeyim üç cümle peşpeşe bile izleyemedim. Çünkü ondan bu hikayeleri o kadar çok dinledik ki. Bizim siyasiler uçakta demokrat oluyor hatırlayacağınız gibi. Hükümetimiz memleketi zeplinden idare etse ne iyi olur. (Ne, istiklâl mi demiştiniz!)
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010816234517/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/330/tirsaktaci/1.htm), [web.archive.org (arşiv bağlantısı)](http://web.archive.org/web/20010816234517/http://www.aksiyon.com.tr:80/2001/330/tirsaktaci/1.htm)
