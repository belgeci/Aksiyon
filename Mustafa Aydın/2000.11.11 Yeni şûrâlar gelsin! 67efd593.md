# Yeni şûrâlar gelsin!

*Mustafa Aydın 2000.11.11*

<div>
 <img border="0" src="/web/20020209202236im_/http://www.aksiyon.com.tr/yazar/tirsaktaci.jpg"/>
 <p class="spot">
  Sadece Yüksek Askeri Şûrâ yetmez. Görüyoruz ki irtica güreş, futbol, eskrim, dağcılık ve squash gibi milli sporlarımıza bile sızmış durumda.
 </p>
 <p class="metin">
 </p>
 <p class="metin">
  N'apıcaz o zaman. Kesin yeni yeni şûrâlar kurmak lazım. Mesela:
 </p>
 <p class="metin">
  Yüksek Müzik Şûrâsı: Çile bülbülüm şarkısının sonundaki "Allah!" nidasını haykırarak söyleyenleri ve "Allah Allah bu nası sevmek" şarkısını içli içli söyleyenleri takip eder.
 </p>
 <p class="metin">
  Yüksek Avcılık Şûrâsı: Hayvanların "mundar" gitmemesi için piçakla seyirtenlerin peşinden seyirtir.
 </p>
 <p class="metin">
  Yüksek Güreş Şûrâsı: Kırkpınarı takibe alır. "Allah Allah illallah" diye bağıranları, "pîrimiz üstadımız Hazreti Hamza" diyenleri fişler.
 </p>
 <p class="metin">
  Yüksek Futbol Şûrâsı:
 </p>
 <p class="metin">
  İşi kötü gidip de yolu Mevlânâ'ya, Eyüp Sultan Hazretlerine düşen takımları, oyuncuları, malzemeci ve masörleri yakın takibe alır.
 </p>
 <p class="metin">
  Yüksek Mafya Şûrâsı:
 </p>
 <p class="metin">
  "Topuk&amp;dizkapağı" modunda çalışanlara sadece şöyle bi bakar!
 </p>
 <p class="metin">
  Yüksek Dilenci Şûrâsı: Dini ticarete ve dünyaya alet ederekten, para isterken dinsel terimleri sık kullananları gizli gizli takip eder, dilenciler onlardan da para isterse, "Hadi git, Allah versin" demezler.
 </p>
 <p class="metin">
  Yüksek İrtica Şûrâsı: Başkanlık makamı elde edilir, memleketin neresinde, kim, nerede, saat kaçta kiminle namaz kılıyor, ne yapıyor, herşey ince ince papirüslere yazılır.
 </p>
 <p class="metin">
  Yüksek Afetler Şûrâsı: Enkaz altında inlerken dinsi şeyler söyleyenlere yardım ettirtmez.
 </p>
 <p class="metin">
  Yüksek Laiklik ve Şûralar Şûrâsı:  Çok titiz, pipirikli bi yerdir.  Konuşmalar kaydedilir. İnşaallah, maşaallah gibi nida, ünlem ve hayretsi ifadelerin azaltılmasına uğraşır. Her şûrayı gözetler.
 </p>
 <p class="metin">
 </p>
 <p class="arabaslik">
  Alemdar'a bir gün âlem dar olur!
 </p>
 <p class="metin">
 </p>
 <p class="arabaslik">
  Dadaş diil!
 </p>
 <p class="metin">
  Fatih Ürek Erzurumluymuş ya diğer memleketlerin ahalisi Erzurumlulara son dönemde aşırı şekilde takılma hakkı elde etmiş durumda. Maçolukta son nokta olan Dadaşlığı zedeleme gayretleri sergileniyor. Ama kazın ayağı öyle diil. Ona dadaş diil, dodoş demek herhalde daha uygun!
 </p>
 <p class="metin">
 </p>
 <p class="arabaslik">
  AF!
 </p>
 <p class="metin">
  Temel tütün tarlasında kıstırdığı Fadime'ye tasallutta bulunarak iğrenç fiili icra etmiş. Yakalanmış hapse atılmış. 1 ay kadar sonra tarlaya giden Fadime, karşıdan Temel'in sallana sallana geldiğini görür. Endişe, hayret, panik ve dehşet içinde karakola koşar. Temel'in elini kolunu sallayarak gezdiğini söyleyince polis memuru:
 </p>
 <p class="metin">
  "Ha o mu? O da affedildi" der.
 </p>
 <p class="metin">
  Çok şaşıran Fadime: "Affedenlerin ırzına mı geçtiydi ki, onlar affediyor?" diye sorar.  	Gön:Reyhan Sert
 </p>
 <p class="metin">
 </p>
 <p class="arabaslik">
  Yaman çelişki!
 </p>
 <p class="metin">
  Memlekete bak... En iyi erkek sanatçı Zeki Müren, en iyi kadın sanatçı ise Bülent Ersoy.		(Osman İridağ)
 </p>
 <p class="metin">
 </p>
 <p class="arabaslik">
  168'e açıklama!
 </p>
 <p class="metin">
  İki hafta önce Türk Telekom'un 168 servisiyle ilgili bir yazı yazdık. Millete peşin abone ücreti almakla meşgul kurum idarecileri nedense bir nezaket gösterip açıklamada bulunmadılar ama bir "personel" sorumluluk örneği göstererek aşağıdaki açıklamayı gönderdi (ve tabii bu "işbitirir" zihniyetten çekindiğinden dolayı adını yazıp teşekkür edemiyoruz!):
 </p>
 <p class="metin">
  "Tâci Bey, bir Telekom çalışanı olarak 168 hakkında bilgi vermek istiyorum. 168 servisi kaldırılmış değil. Ankara'da çalışıyor. Sadece fazla talep görmediğinden sorunlarıyla ilgilenilmiyor sanıyorum. Telefon prefixinizin (telefonunuzun ilk 3 rakamı) sonuna 1234 ekleyerek ararsanız kendi santralinize ulaşırsınız. Yani telefonunuz 639 34 50 ise 639 12 34 santralinizin numarasıdır. Burayı ararsanız ve orada hâlâ vazife bilinci olan arkadaşlar varsa size yardımcı olacaklarını umuyorum."
 </p>
 <p class="metin">
 </p>
 <p class="arabaslik">
  NECDET ELMAS
 </p>
 <p class="metin">
  Necdet eniştem eski İstanbullu. Doğma büyüme anlayacağınız. İstanbul'a ait çoğu şeyi ondan duymuşumdur. Karıncaezmez Şevki'nin Odabaşı'ndaki kahvelerine geldiği günleri ve Sülün Osman hikayelerini gülerek anlatırdı. Necdet Elmas'ı da ondan duymuştum. Bilmeyenler için söyleyeyim, bu zât İstanbul'un gelmiş geçmiş en önemli banka soyguncularından biri. Hafif bir Robin Hood karakteri altında Arsen Lüpen zekası gizli. Soyacağı bankaları önceden arar "Ben sizi soyacağım haberiniz olsun" diye ikaz edermiş. Şimdi yaşasaydı, herhalde o kadar uğraşmaz, gider o kıvrak zekasıyla bi banka alır rahat rahat soyardı. (Ama yok yok, heyecan vermezdi, kesmezdi herhalde. Tenezzül etmezdi, adamın günahını almayalım!)
 </p>
 <p class="metin">
 </p>
 <p class="arabaslik">
  POSTA: Emine Gökçe, Alp Ekin, Mehmed Fatih, Galip Kıyaklı, Münevver M. Aydın, Hülya Gökçe, Afacan, Erk Akbars, Barış Ata, Aycan Fırtın, Hasan Odabaşı, Barış Ata.
 </p>
 <p class="metin">
 </p>
 <p class="arabaslik">
  Tâci'den Köstebek Türküsü
 </p>
 <p class="metin">
  Para gözlüm efkârlanma gül gayrı,
 </p>
 <p class="metin">
  Köstebekler öter ötmez ordayım,
 </p>
 <p class="metin">
  Mesajında diyorsun ki tüy gayrı,
 </p>
 <p class="metin">
  Yeşil fondip olur olmaz ordayım!
 </p>
 <p class="metin">
  Çuvalımız dolar dolmaz ordaayım!
 </p>
 <p class="metin">
  Sezer geldi, koyun kuzu koklaştı
 </p>
 <p class="metin">
  İki savcı kaç senedir bekleşti
 </p>
 <p class="metin">
  Para gözlüm görüş günüm yaklaştı
 </p>
 <p class="metin">
  İstifimiz biter bitmeez ordayım!
 </p>
 <p class="metin">
  Çuvalımız dolar dolmaz ordaayım!
 </p>
 <p class="metin">
 </p>
 <p class="arabaslik">
  Boş sözler albümü
 </p>
 <p class="metin">
  Andı—cı—m yükseltmemek, ileri gitmemektir
 </p>
 <p class="metin">
  Varlığım voli miktarına armağan olsun! AMEN
 </p>
 <p class="metin">
 </p>
 <p class="arabaslik">
  Ye babam ye!
 </p>
 <p class="metin">
  MaliYE, AdliYE, ŞantiYE, RantiYE...
 </p>
 <p class="metin">
  Yeme de yanında yat kardeşim. Sistemin her yanı "ye" diyor. Dur durabilirsen! 		(Saksıda bulunan: Birol Uzunay)
 </p>
 <p class="metin">
 </p>
 <p class="arabaslik">
  Atmaması lazım!
 </p>
 <p class="metin">
  Adamın biri doktora gitmiş, 'kalbim çok atıyor' demiş. "Atmaması lazım" demiş doktor. Adam doğru bir eczaneye gitmiş: "At maması var mı?"Eczacı şaşkın, "Beyefendi, at maması bizde bulunmaz. Köşedeki veterinere sorun..."
 </p>
 <p class="metin">
  Adam 4 kutu at maması almış ve bir ay kullanmış. Ay sonunda kalbi yine hızlı atmaya başlayınca tekrar veterinere gitmiş. Ama veteriner bu defa, "Kusura bakmayın, artık ithalatı yapılmıyor at maması bizde de kalmadı..." Adam bu defa binbir telaşla doktoruna koşmuş, "At maması bitmiş doktor beyciğim!" demiş. Doktor da, "Bitmemesi lazım" demiş!
 </p>
 <p class="metin">
  Gön: Alp Ekin
 </p>
 <p class="metin">
 </p>
 <p class="arabaslik">
  Evren'in plaketleri
 </p>
 <p class="metin">
  K. Evren aldığı plaketleri açılıp denize atmış. "İyilik yap plaket ver, paşam bilmezse balık bilir" diye düşünmüş olabilir! (Murat Aydın/A. Doğru)
 </p>
 <p class="metin">
 </p>
 <p class="arabaslik">
  Merak
 </p>
 <p class="metin">
  Evren 750 plaketi denize atınca benim de aklıma bi şey geldi, acaba o plaketlerin içinde tapınak şövalyesi biraderlerin verdikleri de var mı, hani varsa çok ayıp etmiştir diyecektim.
 </p>
 <p class="metin">
 </p>
 <p class="arabaslik">
  Bilmem Andıçtırabildik mi?
 </p>
 <p class="metin">
  Genelkurmay 2. Başkanı olduğu dönemde ilginç bir "eylem planı" yapan Çevik Bir zor durumda. "Belge"lerle deşifre edilmiş halde. FP İstanbul milletvekili Nazlı Ilıcak, Meclis'te yaptığı basın toplantısıyla Bir ve ilginç "görev ve misyon" sahibi geniş bir grubu ortaya çıkardı. Gerçi herkes biliyor, Mısır'daki işitme engelli Sultan bile "vah vah" diyordu ama artık herşey şimdilerde resmileşti. Genelkurmay her zaman olduğu gibi "zehir ve zemberek" ifadelerin yeraldığı bir açıklama yaptı ancak önceki açıklamalarında olduğu gibi fazla bir yankı uyandırmadı. Oktay Ekşi, açıklamanın yapıldığı akşam NTV'de gece haberlerine telefonla bağlanarak oldukça net ve açık ifadelerle açıklamayı eleştirdi. Ekşi, "Ordu milletin gözbebeğidir, ancak Türkiye'de kimin hain, kimin gazeteci olduğunu belirlemek vazifeleri değildir. Kimse nasıl gazetecilik yapılacağını kimseye öğretmesin. APO'yla röportaj yapan arkadaşları kınamak değil tebrik etmek gerekir, çünkü önemli bir habercilik başarısı göstermişlerdir. Yapılan röportajların da örgüt propagandası niteliği taşıdığını düşünmüyorum. Herkes kendi sınırını aşmasa daha iyi olur" dedi. (Bir müddet parantez içinde gideceksiniz farlarınızı açık tutunuz! Oktay Bey esti gürledi ama, o gazetecilerle ilgili ogün yazdığı yazıdan alın size üç paragraf:
 </p>
 <p class="metin">
  "Gerçekten bilmeliyiz: "Vatanseverlikte kendileriyle yarışılamayan pek fiyakalı zenginlerimizle allame geçinen gazeteci ve yazarlarımızdan hangileri aslında PKK'ya uşaklık yapıyorlarmış."
 </p>
 <p class="metin">
  "Keza "dürüst gazeteci" veya "sorumlu aydın"havalarında, bizleri arkadan hangi alçaklar hançerliyormuş, bilmeye mecburuz."
 </p>
 <p class="metin">
  "...Şimdi hepsi geride kaldı. Sıra kulaklarından tutup adalete gönderilmelerine veya kamuoyuna teşhir edilmelerine geldi. Onu bekliyoruz." (Oktay Ekşi, 25.4.2000. "Alçakları Tanıyalım")
 </p>
 <p class="metin">
  Ooh, parantezden çıktık. Farları kapatın! Neyse, Nazlı Ilıcak'ın dağıttığı ve Genelkurmay'ın "andıç" olarak adlandırıp "iç yazışma belgesi" dediği evraklar emekli Org. Çevik Bir'i kanunlar karşısında zor durumda bırakacak nitelikte. Çünkü "andıç" psikolojik harp faaliyetinin özü olan "çalışmaları", "maksat"ları, "kullandığı yöntem"leri, "icra makamları"nı ve "icra zamanları"nı birer birer gözler önüne seriyor ve hiçbir te'vil imkanı bırakmıyor.
 </p>
 <p class="metin">
  Demek ki gerçekten keser dönüp, sap dönüyor, gün olup hesaplar dönebiliyormuş!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020209202236/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/310/tirsaktaci/1.htm), [web.archive.org (arşiv bağlantısı)](http://web.archive.org/web/20020209202236/http://www.aksiyon.com.tr:80/2000/310/tirsaktaci/1.htm)
