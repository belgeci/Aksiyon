# İdris'ten oğlu Temel'e

*Mustafa Aydın 2002.03.16*

<div>
 <img border="0" src="/web/20020325041114im_/http://www.aksiyon.com.tr/yazar/tirsaktaci.jpg"/>
 <p class="spot">
  'Uy sevgili uşağum, Allah'ın selâmı tabiidur. Mektubumu çok yavaş yazayrum, çunkim bilirum ki, okuman zayuftur, çabuk okuyamazsun...
 </p>
 <p class="metin">
 </p>
 <p class="metin">
  Benden sana sual edersen, Allahuma pin şükur iyiyum, yeni pir iş buldum. Emrimde 500'e yakın adam var, hepsi de sessuz sedasuz, kendi hallerinde... Ne iş pulduğumu soraysan soyleyeceğum patlama, mezarluk pekçisi oldum... Geçtigimiz hafta puraya iki tefa yağmur yağdi... Piri pazartesinden perşembeye oburi de perşembeden pazara...
 </p>
 <p class="metin">
  Bacin Emine bir uşak doğuracak, daha erkek midir, kız midir pelli değul, haçan o yuzden sağa dayi mi oldin, teyze mi oldin söyleyemeyrum...
 </p>
 <p class="metin">
  Kötü havadisler piter mu? Pahriyede askerlik yapan 10 uşağu da kaybettuk. Pindikleri denizaltu pozulmuş, motoru turmuş, inmiş aşağu, denizaltuyu itekleyup, motorunu çalıştırmak istemuşlar...
 </p>
 <p class="metin">
  Temel emicen de tükkan actu, o da 30'a alduğuni 25'e veriy, sürümden kazaniymiş oyle diy... Bizim koye findukçularun Cemal'i muhtar seçtuk, akullu uşaktur daa... Geçen gün hepimizu zelzeleye karşı aşı etturdu. Temel hem akillidur, hem da dürüsttur... Geçenlerde bir taksinin şöforu köye varmış, muhtari ariy, meğer yolda bir tavuk ezmiş sahibini soraymiş. Muhtar Cemal tavuğa pakmiş, 'Ha bu pizden değuldur, pizum koyde yassu tavuk yoktir!' demiş.. Senin kücüğün Ergin çok uyanuk uşak çıkti. Geçen gün tepeye varmış, elinde bi ip sallayip duriy. Anan, 'Uy uşağum ne edeysun orada?' demiş. O da heva durumuna bakayrum demiş. Çektum oni akşam karşuma, anlat bakayum şu hava turumu işinu dedum. Anlattu, meğer ip sallanunca havanın ruzgarli olduğuni; ip islanunca da yağmur yağduğuni anlaymiş. Çok icatçı uşak vesselam. Sen o yaşta bu kadar akillu değildun. Yaa iste boyle uşağum. Melmecetten sağa pol pol havadis.. Yeni havadis olursa yine yazarum. Bakî Huda'ya emanet olasun. Baban İdris NOT: Ula, mektupa para koyacağudum, ama geç akluma geldi, zarfı kapatmişum.
 </p>
 <p class="metin">
  Gön: Doğan Erdoğmuş/Kütahya
 </p>
 <p class="metin">
 </p>
 <p class="arabaslik">
  Tarımda ters köşe olduk
 </p>
 <p class="metin">
  IMF ve Dünya Bankası, Türkiye ve Arjantin gibi azgeliştirilmiş ülkelere 'tarımda sübvansiyona son' mavalları okurken, ABD başta olmak üzere sanayileşmiş ülkeler, kendi tarımlarını büyük ölçüde desteklemeyi sürdürüyor. Bu ikiyüzlü tutumun son örneği, ABD'de ortaya çıktı. Bush hükümetinin Kongre'ye sunmak üzere olduğu tarım yasa tasarısında, fıstık üreticilerine tam 3 milyar dolar sübvansiyon verilmesi öngörülüyor. Bizde fındık ağaçları söktürülüyor, pancar yasaklı ürün haline getiriliyor. Tütün çiftçisi perişan ediliyor. Popülizm mi dedinizdi?
 </p>
 <p class="metin">
 </p>
 <p class="arabaslik">
  Ölünün intiharı önlendi!
 </p>
 <p class="metin">
  Olay geçen hafta Aksiyon dergisi içinde yaşanmıştır. Olayın kahramanları derginin kültür amelelerinden Muhsin ile ismini açıklarsak başımıza bin türlü iş geleceğini tahmin ettiğimiz bir hanım arkadaş. Dergiye bir faks gelir. 'Sevgili anne ve babacağım. Artık ölüme gidiyorum. Hakkınızı helal edin.' gibi ifadeler yer alan faksı alan Muhsin (bakın soyadını açıklamayarak iyi niyet gösterisi yapıyorum!) 'Bi dakka ya, adam intihar edecek. Engel olmak lazım. Faks yanlışlıkla bize düşmüş. Ama olsun hemen faksın geçildiği yere ulaşıp engellememiz lazım. Hay Allah, adam kendini kesecek yetişin dostlaaar!' diyerek hemen cevabi bir metin yazıyor. 'İntihar edecek arkadaşa iletilmesi ricasıyla. Dur kardeşim yapma. Bak bahar geldi, börtü böcük, değer mi? Etme eyleme' şeklindeki çala kalem metin karşı tarafa fakslanıyor. Bizimkilerde heyecan dorukta. 'N'oldu, adam kendini kesti mi, yoksa kurtulmasına vesiletü'nnecat olduk mu?' diye samranıp duruyorlar. Fazla geçmiyor, olay ortaya çıkıyor.
 </p>
 <p class="metin">
  Adı geçen metin 1984 yılında idam edilen bir mahkumun ailesine gönderdiği son mektupmuş. Gönderen de derginin Ankara bürosu. Bir arkadaş, bir haber çalışıyormuş onunla ilgili belgelermiş!
 </p>
 <p class="metin">
 </p>
 <p class="arabaslik">
  Türkiye'nin, İran'a mı yanaşsın, İsrail'e mi gitsin kafası karışık? Valla ben bilmem, sonunda bölgesel güç olucaz diye 'gölgesel' güç olmayalım yeter!
 </p>
 <p class="metin">
 </p>
 <p class="arabaslik">
  Çentik çentik üstüne
 </p>
 <p class="metin">
  Anadolu Ajansı başörtülü İHL öğrencileriyle ilgili hiçbir fotoğraf ve haber servisi yapmadı. Hiçbir 'boyalı' gazete olayı görmedi. Yani sanki böyle bir olay bu gazetelere göre Türkiye'de yaşanmadı. Gencecik bir kız çocuğunun yasak çerçevesinde oluşan bunalım sonucunda intihara teşebbüs ettiği bile haber olamadı. Esenler savaş alanına döndü polis ve vali ortada yoktu, iki banka güpegündüz soyuldu olması gerekenler yine ortalarda yoktu. Bir arkadaş 'İyi de polis nerede?' diye soruyordu... 'Tabii ki, İHL'lerin önünde!' oldu cevabımız.
 </p>
 <p class="metin">
 </p>
 <p class="arabaslik">
  Kellik meselesi
 </p>
 <p class="metin">
  İnsanoğlu 5 bin 500 yıldır kelliğe çare arıyormuş. Valla işte gerçek olay bu. Mars'a falan da gidilse hep bir şeyler eksik kalacak demek ki! Hem temsili uzaylı resimlerini görmediniz mi, hiç bi tane saçlı yaratık hatırlıyor musunuz!
 </p>
 <p class="metin">
 </p>
 <p class="arabaslik">
  POSTA: Akbars Beğ, Onur Doğan, Serkan Aydemir, Şükrü Akkaya, Ayşe Çiftler, Ebru Meleke Işık, Sabire Çevik, Hülya–Emine–Hatice Gökçe, Ferhat Yetiş, Recep Sarıgül, Ahmet Yetiş, Mustafa Duru, Devrim Fidan, Arzu Bulut, Tayfun Ağır, Yasin Kılıççeker, Yunus Boztürk, Vusal Gozelov.
 </p>
 <p class="metin">
 </p>
 <p class="arabaslik">
  Ararat ve hâl–i pürmelâl
 </p>
 <p class="metin">
  – Türkiye'nin aleyhindeki filmler nedense hep yasaklanır. Gece Yarısı Ekspresi vs gibi. Şimdi de Ararat diye bir film var. Anlaşılan biz yine seyredemeyeceğiz. Peki niye? Biz saklayınca dünya da seyretmemiş mi oluyor? Bu konuda yazar Mehmet Ali Kışlalı'nın teklifine katılıyorum. Bu tarz filmler, 3 film birden oynatan sinemalar da dahil her salonda seyredilsin ve bu filme destek olan ülke, sektör ve politikacılar da ayrıca gözönüne serilsin de bakalım 'yabancı ve çağdaş' abilere meftunluk bu kadar devam edecek mi?
 </p>
 <p class="metin">
  Bakalım herkesten önce Türkiye'deki Ermeni cemaati, filmin yüzlerce salonda ve hemen tüm televizyonlarda gösterilmesine nasıl bir tavır sergileyecek? Gönülleri razı olacak mı? Dışarıdan fişeklenen propagandaya karşılık içeride oluşacak aleyhte kamuoyundan nasıl etkilenecekler. Türkiye kamuoyunda 'mağlum' ülke ve devletler, aleyhlerinde oluşacak 'hınç' ve olabilecek boykotlara dayanabilecekler mi?
 </p>
 <p class="metin">
  – Televizyonlardan yayınlanan havaya bakarsak memleket bir yandan battı batıyor, bir yandan da zevkten sarhoş olmuş zırvalıyor. Türk televizyonlarını yurt dışından takip etme gafletinde bulunanları düşünüyorum da, reyting makinası bağlı topu topu bin kişilik bir garip kitlenin hassasiyetleriyle (!) şekillenen yayın politikaları yurt dışındaki milyonlarca vatandaşı kimbilir nasıl etkiliyordur.
 </p>
 <p class="metin">
  Çay'da geyik!
 </p>
 <p class="metin">
  – Son tahlilde milletimize yine geyik muhabbeti yapmak düşüyor. Aynı evde kalan bir grup öğrencinin oluşturduğu Aksoy grubundan bir mesaj geldi. Bir gün oturmuş çay içerlerken herkes kendi mesleğine göre çay hakkındaki görüşünü söylemiş:
 </p>
 <p class="metin">
  İşletmeci: Bu çay işinde çok para var.
 </p>
 <p class="metin">
  Tıpçı: Bu çayın sağlığa yararlı olup olmadığı tartışılır.
 </p>
 <p class="metin">
  Anestezici: Bu çayın içine bir hap attım mı 15 saat uyuturum.
 </p>
 <p class="metin">
  Türkçeci: Bu çayı içerken uçsuzbucaksız bir dünyada uçuyorum sanki.
 </p>
 <p class="metin">
  Bu çay muhabbetine endüstri mühendisi arkadaş katılamamış; ama Aksoy'culara göre katılsaymış, 'Üretiminde kullanılan makinalar son teknolojinin ürünleri abiler' dermiş.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325041114/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/380/tirsaktaci/1.htm), [web.archive.org (arşiv bağlantısı)](http://web.archive.org/web/20020325041114/http://www.aksiyon.com.tr:80/2002/380/tirsaktaci/1.htm)
