# Tâci'den 2030 gündemleri

*Mustafa Aydın 2001.09.29*

<div>
 <img border="0" src="/web/20020329155010im_/http://www.aksiyon.com.tr/yazar/tirsaktaci.jpg"/>
 <p class="spot">
  — Asil Börülce operasyonu sürüyor. Corç Dabıldabılyu Buş, hain Taliban'a nefes aldırmayacaklarını açıkladı. Ladin bin Usame'yi ele geçirmeye çalışıyor. Buş'un dedesi de Usame bin Ladin'i ele geçirmek için uğraşmıştı. Usame'nin New York'ta olduğunun anlaşılması üzerine dede Dabılyu Buş sektei kalpten gitmişti.
 </p>
 <p class="metin">
 </p>
 <p class="metin">
  — Irak Devlet Başkanı Saddam 95 yaşına girdi. Saddam, doğum günü kutlamaları için İsrail'e 95 scud füzesi salladı. Asil Börülce operasyonunun kendini hedeflediğini açıklayan Saddam, 'Peeeh, yıl 1991, o zaman Kuveyt'e girmişim. Tüm dünya peşimde...' diye konuştu.
 </p>
 <p class="metin">
  — Türkiye'nin NATO'daki daimi temsilcisi Oral Çelik, Afganistan'da özel kuvvetlerce yapılan operasyonların başarısızlığından birleşik komutanlığı sorumlu tuttu.
 </p>
 <p class="metin">
  — Rize İkizdere bölgesinde bir grup UFO ve uzaylı ele geçirildi. Yapılan soruşturmada ekibin bundan 20 yıl önce bir çay tarlasına düştüğü, Temel Tifduruk adlı vatandaş tarafından alıkondukları öğrenildi. Komşuların jandarmaya yaptığı, 'Te şu tarlaya çimluğu pelirsuz uçan çisum tüşmüştur daa' şeklindeki ihbarlar üzerine Temel'in, 'Uydurmayun ula, hayal cörmüşsunuz!' dediği öğrenildi. Yeşil renkli uzaylıların laz aksanınında konuştukları görülürken, ellerinin çay ve tütün işlemekten dolayı yemyeşil olmasının farkedilemediği Adli Tıp incelemesinde ortaya çıktı. Adli Tıp, uzaylıları incelediği iddialarını yalanlayarak, 'Biz çimluğu belirsuz bir grup lazu inceleduk' dediği öğrenildi. Jandarmanın köylülere, 'Herifler cuma namazına gelirlermiş, nasıl anlamadınız?' sorularına köylülerin, 'Ne bilelum, turist sanduyduk!' dedikleri kaydedildi.
 </p>
 <p class="metin">
 </p>
 <p class="arabaslik">
  Tâci Bey ve kankisi Kâmil-2
 </p>
 <p class="metin">
  — Mırrr, mırrr, hımmm... Kosinüs, sinüs, tamam, tam şu noktaya bi espri düşürmemiz iktiza ediyor. Immm. Hay Allah, denk gelmedi, formül mü yanlış ne! Neyse.. haa...
 </p>
 <p class="metin">
  — Taci Abey?
 </p>
 <p class="metin">
  — Ne var yine?
 </p>
 <p class="metin">
  — Abey Tarkan'ın hangi şarkısını en çok seviyorum biliyo musun?
 </p>
 <p class="metin">
  — Camokan'la ilgili olanını! Ne bileyim ben!
 </p>
 <p class="metin">
  — İfade edeyim abim: Takmış koluna bilim adamını, beni orta yerimden çatlatıyor. Nihooohahah... Abi çok kılas espirdim di mi... Hak veriyosun di mi vadiler dolusu cömertlik timsali abim, atma abim, güzel abim, milli servet abim, gitti cep telefonu, ah kafam, sim kartı içinde miydi abim, ha aldın, tamam, acil servis nerdeydi abim, pazar gecesi tgrt'de mi, bana faydası yok ama iyi... Abim, tepeme meteor düşse daha iyiydi. Hakkını helal et abi, neee, şarj makinesini de miii, çok düşüncelisin abi... Eşşeedü...
 </p>
 <p class="metin">
  MEÇHUL ADAM&amp;T.TACİ
 </p>
 <p class="metin">
 </p>
 <p class="arabaslik">
  Kibar grafitici
 </p>
 <p class="metin">
  Buraya çöp tökenin zebra misal bir canlı olmak ihtimali pek yüksektir.
 </p>
 <p class="metin">
  İmza: Munis Kibaroğlu
 </p>
 <p class="metin">
 </p>
 <p class="arabaslik">
  POSTA: Sabahat Sancaktar, Reyhan Sert, Alp Ekin, Serkan Küçük, Meçhul Adam, Hızır Demirci, Yunus Boztürk, Murat Toprak, Erk Akbars, Serkan Aydemir, Fatma Kalyoncu, Zeynep Kamez, Nuri Kırmızcı, Mustafa Yurdagül, Zafer
 </p>
 <p class="metin">
 </p>
 <p class="arabaslik">
  Türkiye'm, artık sende
 </p>
 <p class="metin">
  yaşamaktan ürkiyem!
 </p>
 <p class="metin">
  Gön: Meçhul Adam
 </p>
 <p class="metin">
 </p>
 <p class="arabaslik">
  Corç Buş'un not defteri
 </p>
 <p class="metin">
  — İkiz kulenin yerine üçüz hatta dördüz kule dikilecek.
 </p>
 <p class="metin">
  — Her türlü kötülükten bizi nasıl superman koruduysa, ben de sizi koruycam' denecek. Önce buna kendim inanacak.
 </p>
 <p class="metin">
  — Dik Çeney, dik dik bakıyo. Usame'yle ilişkisi araştırılacak.
 </p>
 <p class="metin">
  — İngilizce'me ve mantık örgüm Tansu hanımın Türkçesi kadar mükemmelmiş. Teşekkür edilecek.
 </p>
 <p class="metin">
  — Kırmızı telefonun numarası değiştirilecek. Saddam, her sabah arayıp, 'Ben senin babanı da bilirim!' deyip kapatıyo! Bi bomba da oraya sallanacak.
 </p>
 <p class="metin">
  — 'Haçlı seferimiz' sözüm hataydı. Aslında 'haklı seferimiz' diyecektim.
 </p>
 <p class="metin">
  — Afganistan'a milyon dolarlık bomba atmamız çok anlamsız. Türkiye'deki gazeteleri paket paket atmamız daha tesirli olur diye düşünüyorum. Kendimi tasdik ettim.
 </p>
 <p class="metin">
 </p>
 <p class="arabaslik">
  Usame'nin not defteri
 </p>
 <p class="metin">
  —Huh hah yankiler, ooniki yankiler! Heeer zaman dağlardayıııız, hiç yakalanamayııız. Tattara tiriiririi... Bu marş iyi. Eğitimlerde bunu söyletelim.
 </p>
 <p class="metin">
  — Bu işi yapmadık deyip duruyoz kimsenin dinlediği yok, şeytan diyo atla uçaa, öyle diil böyle olur diyerekten dalıver Empayr Siteyt'e.. Neyse uymiyim ben.
 </p>
 <p class="metin">
  — Özbek General Raşid Düşmanım kovalanacak. (Millet Dostum diyo ama benim düşmanım!)
 </p>
 <p class="metin">
  — Dostum'un dostu düşmanım, dostumun düşmanı dostumdur.
 </p>
 <p class="metin">
  — Türkiye'den destek istenecek. Doğu Perinçek'in beni kampta ziyaret edeceğini duydum. Kabul edilmeyecek.
 </p>
 <p class="metin">
  — 'Son durak Kenya.' diyorlar. Ondan sonrası İmralı'ymış! Ne işim olur ki benim Kenya'da. Haritadan bulunacak. İmralı denen örgütle temasa geçilecek.
 </p>
 <p class="metin">
  — Asil Kartal operasyonuna karşı Asil Hindikuş direnişimiz sürüyor. Dal kalkar kartal sarkar, kartal sarkar dal kalkar tekerlemesi ezberlenecek.
 </p>
 <p class="metin">
  — Benim adım Usame. Ladin babamın adı. Aslında LâUSA diye künyemi değiştirsem iyi olucak.
 </p>
 <p class="metin">
 </p>
 <p class="arabaslik">
  'Ama' demek hakkımız!
 </p>
 <p class="metin">
  Amerika'da binlerce kişinin öldüğü terör saldırılarıyla ilgili değerlendirmeler yaparken 'ama'lı cümle kurulmasından birileri nedense pek rahatsız. Boyalı medyaya ve sımırtık fotolu kalemlerine bakarsanız bu memleketin ahalisinden biri olarak, 'Amerika bu iğrenç saldırıya maruz kaldı ama...' ile başlayan cümle kuramazmışsınız. Anlamadım, niçinmiş! Hadi Kızılderililere, zencilere kadar gitmeyelim. Bosna'da 200 binden fazla insan 'uygar' dünyanın gözleri önünde öldürüldü, yakıldı ve tecavüze uğradı. Karabağ'da, Çeçenistan'da, Kosova'da yaşananları unuttuk mu? Herşey bittikten sonra gelen 'barış güçleri'nin elbiseleri bile kirlenmedi. Hele Avrupa mahkemelerinin resmi tesbitiyle Srebrenitsa'da binlerce boşnak Hollandalı 'Barış Gücü' askerlerinin gözetiminde kıtır kıtır kesildi. Bizimkilerin kılı mı kıpırdadı! Kosova dramı sırasında Miloşeviç ağzıyla yapanlar oluyordu. 92 yılının sonunda Ankara'da bir ajansta çalışırken bürokraside çalışan bazı arkadaşlar vesilesiyle Bosna'da binlerce hanıma tecavüz edildiğiyle ilgili belgelere ulaşmış, servis yaparak Türkiye'ye duyurulmasına vesile olmuştuk. Muhabir arkadaşımız Sultan Kara, dönemin aileden sorumlu bakanı Türkan Akyol'a ulaşıp 'Ne yapacaksınız?' sorusunu yönelttiğinde, 'Hükümetin 10 gündür bu bilgiye sahip olduğunu, kamuoyu infiale gelmesin diye açıklamadıkları' cevabı aldığını öğrenince donup kalmıştık.
 </p>
 <p class="metin">
  'Ama'yla başlayan cümleler bizim hakkımız.
 </p>
 <p class="metin">
  Neler oluyor hayatta!
 </p>
 <p class="metin">
  — Yaşanan, bir çok insanın dikkat çektiği gibi 'Cadı Avı'. Orta Çağ'a geri döndük desenize. Buldukları cadıyı yakacaklar. Cadı olmadığınızı anlatana kadar iş işten geçeceği için en iyisi ortalıkta gözükmemek. Fikri Türkel kardeş anlatmıştı: Ormanda hayvanlar bir istikamete doğru kaçıyorlarmış. Çakalın biri tilkiye, 'Yav n'ooldu! Nereye böyle!' demiş. Tilki, 'Amerika polis hırsızı aramak için ormana daldı' demiş. Çakal, 'Yav (ya da hav), ne alakası var, sen tilkisin!' deyince, 'Len, olmadığımızı anlatana kadar postu deldireceğimize tüyeriz daha iyi dedik.' demiş. Bizimki de...
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329155010/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/356/tirsaktaci/1.htm), [web.archive.org (arşiv bağlantısı)](http://web.archive.org/web/20020329155010/http://www.aksiyon.com.tr:80/2001/356/tirsaktaci/1.htm)
