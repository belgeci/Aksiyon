# Tâci’den 2030 Gündemleri

*Mustafa Aydın 2001.06.23*

<div>
 <img border="0" src="/web/20020220024455im_/http://www.aksiyon.com.tr/yazar/tirsaktaci.jpg"/>
 <p class="spot">
  —  Muhalefet zorda. İktidarın yönlendirdiği savcılar, GAZAP lideri Hamdi Gazman ve parti liderlerinin adının karıştığı bir yolsuzluğu ortaya çıkardı. 'Barbunya—2' adı verilen operasyonla bakliyat alımlarındaki yolsuzluk araştırılıyor.
 </p>
 <p class="metin">
  — Irak Devlet Başkanı Saddam Barzani, Kuzey'deki Talebani liderliğindeki oluşumun Irak'ın bütünlüğünü tehdit ettiğini açıkladı. Çatışmalar sürüyor.
 </p>
 <p class="metin">
  —  Sabetaycı Ilgaz Zorlu, Türkiye'de kendisini laik olarak lanse eden ancak özel dünyasında müslümanlığı yaşamaya çalışan insanlar olduğunu açıkladı. Zorlu, bu iki yüzlülüğe son verilmesini istedi.
 </p>
 <p class="metin">
  — Ölümsüzlük ilacı bulunalı 15 yıl oldu ancak Çalışma Bakanı Taşar  Dokuyan, ülkeye giriş iznini bir türlü vermediği için geniş halk kitleleri bu nimetten yararlanamıyor. Tahtakale'de bol miktarda kaçak ölümsüzlük hapı satılıyor. Kaçakçılarla yapılan müsademelerde sürekli polislerin ölmesi hükümeti 'Len biz de çocuklara içirtsek mi ne!' şüphesine iterken, Bakan Okuyan; 'İçip içip dünyaya kazık mı çakıcaanız, hem hani dünya faniydi. Emekli olup da gül gibi yaşayacağını sanan avcunu yalasın!' dedi.
 </p>
 <p class="metin">
  —  Maliye Bakanı Selçuk Parsadan, KDV oranlarının düşmesinin mümkün olmadığını belirtti. Gazeteci Berkant Tirpişon'a özel mülakat veren Bakan Parsadan'ın sözleri, TÜSİAD Başkanı Kenan Şaranoğlu tarafından tepkiyle karşılandı.
 </p>
 <p class="metin">
  — İçişleri Bakanlığına Kenan Ali Mirzalıoğlu'nun gençliğinde bir dizi filmde oynadığı ortaya çıktı. Emniyet Genel Müdürü Mehmet A. Alabora'nın yaptığı açıklamadan sonra, 'Ben de bi dizide oynamıştım. Gençken biz neydik be, millet bana Memoli derdi' sözleri inandırıcı bulunmadı.
 </p>
 <p class="metin">
 </p>
 <p class="arabaslik">
  Akıllı dede
 </p>
 <p class="metin">
  Çocuk dedesine sormuş: 'Dede, ninem ile kaç yıldır evlisiniz?'. '40 yıldır evlat!' demiş dede.
 </p>
 <p class="metin">
  —Peki ama dede, ben sizi hiç kavga ederken görmedim bunun sırrı nedir?
 </p>
 <p class="metin">
  —Otur evlat anlatayım. Evlat, biz ninen ile evlendiğimizde elde avuçta bir şey yok, kimsem de yoktu. Ben nineni bizden oldukça uzaktaki bir köyden aldım, nikahımız kıyıldı, benim at arabasına ninenin üç—beş eşyasını attık ve bizim köyün yolunu tuttuk. Yolda benim atın ayağı sürçtü ve tökezledi. Ben 'Bu bir' dedim. Devam ederken bir daha tökezledi, ben yine 'Bu ikii' dedim. Köye de daha epey yolumuz vardı, bizim atın ayağı bir daha tökezleyince 'Bu üüç' dedim ve çektim belimden piştovu, atı orada vurdum! Ben atı vurunca ninen başladı bana söylenmeye. 'Biz şimdi nasıl gidicez, niye durup dururken vurdun zavallı masumcağızı! Sen de hiç akıl, vicdan insaf yok mu?' Bu eşyaları nasıl götürücez?' Ben de döndüm nenene 'Bu bir!' dedim. O gün bugündür, gül gibi geçinip gidiyoruz evlat!                           Gön: Bülent Cantimur
 </p>
 <p class="metin">
 </p>
 <p class="arabaslik">
  Niye yok?
 </p>
 <p class="metin">
  — Parantez var da par—antitez niye yok?
 </p>
 <p class="metin">
  — Birisi Hayat Bilgisi geyiği yerine niye Hayat Silgisi icat etmiyor?
 </p>
 <p class="metin">
  — Bakanlıklarda bazı memurların çözülmesi mümkün olmayan bazı işleri 'hallederken' Hortum İl Muhaberi istediği doğru mu?
 </p>
 <p class="metin">
  — Uzun lafın kısası oluyor da uzun lafın kıstası ya da kıssası niçin olmasın!
 </p>
 <p class="metin">
 </p>
 <p class="arabaslik">
  UFO meselesi
 </p>
 <p class="metin">
  Ne zaman milletimin efendisi, necip Anadolu köylüsü attığı 'daş'ları isabet ettirip de bi UFO depelerse o gün dünyanın UFO hadisesinden kurtuluş bayramı ilan edilecek. Kafası yarılmış, 'tanımlanamayan' ama kıvranan bi uzaylı görmedikten sonra genel kitle biraz daha şüphe etmeye devam edecek! NASA hızlı davransın, çünkü bizim köylü enerji kaynağı tükenmez nitelikteki UFO makinelerini bu mazot pahalılığında çifte koşarsa Marslılar gelse elinden alamaz!
 </p>
 <p class="metin">
 </p>
 <p class="arabaslik">
  FİFA'nın kararı iyi
 </p>
 <p class="metin">
  FIFA'nın aldığı ve bonservis bedelini çay markasına dönüştüren kararı aslında çok iyi ve de emsal olarak alınabilir. Bundan böyle havadan milyonlarca dolar bonservis bedeli diye uçuşmayacak. En fazla yetiştirme ücreti olarak bir miktar ücret takdir edilebilecek.
 </p>
 <p class="metin">
  — Başlık parası da FIFA kuralları gereği iyice düşer herhalde. Olmazsa kulüplerin yaptığı gibi aileler yılların geleneği 'takas'ı da deneyebilir.
 </p>
 <p class="metin">
 </p>
 <p class="arabaslik">
  Tâci Sözü!
 </p>
 <p class="metin">
  Kimileri başarı merdivenini ıhlaya—pıhlaya binbir emekle tırmanırken, birileri de 'başarı yürüyen merdiveninde' gayet rahat bir şekilde elleri cepte sırtararak sollayıp geçebiliyor. (Paraşüt—çü birlikler ise bahsimizin dışında!)
 </p>
 <p class="metin">
 </p>
 <p class="arabaslik">
  POSTA:
 </p>
 <p class="metin">
  Okyanus, Reyhan Sert, Akbars Beğ, Mustafa Tezcan, Elçin Öktem, Özgür Aktar, Aycan Fırtın, Alp Ekin, Yunus Boztürk, Hızır Demirci, Talha Ateş, Bülent Cantimur, İsmail Küçük, Nihat Yeşil (Kahire), Fatma Kalyoncu.
 </p>
 <p class="metin">
 </p>
 <p class="arabaslik">
  Etkili olabilmek için kendini çok küçük ve yalnız hissediyorsan, hayatın boyunca bir sivrisinekle gece geçirmek zorunda kalmamışsın demektir!
 </p>
 <p class="metin">
 </p>
 <p class="arabaslik">
  Olsun diyelim de, bi zahmet oluversin
 </p>
 <p class="metin">
  — Rejim için sakıncalı partiler artık kapatılmasın, şifreli ve dicital yayına geçsin.
 </p>
 <p class="metin">
  — Siyasi partilerin 'manevi liderleri' ve 'bir bilenleri' için kullanışlı sese duyarlı uzaktan kumandalar icat edilsin.
 </p>
 <p class="metin">
  —  Her seçim sonrası, 'Hay kırılaydı elim de oy vermeyeydim bunlara' diyenler tespit edilip, duaları gerçekleştirilsin.
 </p>
 <p class="metin">
  —  İnterneti 'karakola' çektirmeye çalışıp 'kafakola' almaya çalışan derin abileri 'hack' edecek bi virüs bulunsun.
 </p>
 <p class="metin">
  —  Cottarelli'ye dedirtemedik bari yeni IMF komiseri Juha Kahkonen'e ordinaryus magazinciler 'Maraba televole' dedirtsinler. Ahu Tuğba'yla olmazsa Azer Bülbül'le başbaşa resimleri çekilsin.
 </p>
 <p class="metin">
 </p>
 <p class="arabaslik">
  Bahçeli'nin not defteri
 </p>
 <p class="metin">
  — Hükümet kesinlikle bozulmayacak.
 </p>
 <p class="metin">
  — Ergenekon'dan nasıl bir kurt bizi kurtardıysa, biz de sizi ekonoergenekondan kurtarıcaz denicek. Buna önce kendim inanacak.
 </p>
 <p class="metin">
  — Tobyaszâde Derviş'e karşı uyanık olunacak.
 </p>
 <p class="metin">
  — Enginyurtlu Cemalettin bu iş için görevlendirilecek.
 </p>
 <p class="metin">
  — Alakasız soru soran gazeteci tayfasına insafsızca tebessüm edilmeyecek. Korkuyorlarmış.
 </p>
 <p class="metin">
  — Sayın başbakanın unutkanlığının aşırı abartılmasından kaçınılacak.
 </p>
 <p class="metin">
  — Her ne kadar bana her sabah, 'Nasılsınız sayın rahmetli Türkeş' dese de önemsenmeyecek.
 </p>
 <p class="metin">
  — Anadolu gezisine Ergenekon'dan başlanacak. Önce Ergenekon bulunacak. Bulunamazsa Adana'nın adı Ergenekon olarak değiştirilecek.
 </p>
 <p class="metin">
 </p>
 <p class="arabaslik">
  Bir millet uyarıyor!
 </p>
 <p class="metin">
  Her ay başlarında yayınlanan genel siyasi yönelişlerle ilgili anketlere bakıyor musunuz. 'Hiçbiri Partisi' ipi kopartmış gidiyor. Diğer partiler Zeugma'dan beter bir halde halk fırkası gibi barajın altında kalmış durumda. Siyaseti şuurlu bir şekilde kirleten ve anlamsızlaştıran abiler ne yaptıklarının farkında ancak siyaset gömleğini giyerek, ceremesini çekecek olanlar farkında mı, mesajı alıyor mu?
 </p>
 <p class="metin">
 </p>
 <p class="arabaslik">
  Reklamları yediniz!
 </p>
 <p class="metin">
  Reklamlar bi acayip. Afyon yemiş bir üslupla bulutlardan yayın yapılıyor. Mesela bir kredi kartı reklamı: Bu reklamdan anlıyoruz ki, çölde çadırın önünde oturan Araplar teknolojinin dibine bağdaş kurmuş! Bi de Araplara çağdışı derler. Vakıa çöl kumunun üstünde kamp ateşi yakmak ve 'Bu odun hangi hesaptan virmanlanmıştı?' diye sormak için illa da Osaka bölgesi muhtarı olmak gerekmez ama, Mahmutpaşa işi gözlükten 'dıt dıt dıt' hesabına film izlemek için en azından Japon teknolojisi gerekiyor. (Reklamları yemeyiniz!)
 </p>
 <p class="metin">
  —  Şimdi de bir kolalı içecek reklamı: İki genç goldü gol değildi tartışması yapıyor. Koladan bir yudum alan itirazcı genç birden şirinleşip, sakinleşiyor. a— Kolalı içeceğimizde bir yudumda bile tesir gösteren yoğun bir uyuşturucu bulunmaktadır. b— Şişenin içinde müsekkin vardır. c— Soğuk kola gerçekten sakinleştirici bi icattır. O zaman biz Cem Kozlu abiden rica edelim de bi kaç kamyonet hayrına Ankara'ya ve borsacı abilere gönderse de iki taşın arasında memleketi dibe vurdurmasalar!
 </p>
 <p class="metin">
  —  Ve şampuan reklamı: Efendim, hanım kızımız ıssız bir adada saçını savuraraktan üzgün üzgün geçmektedir. Yalnızdır ve çoğu manken de görülebileceği gibi analiz kabiliyeti yoktur. Kendisinin kurtarılamamasının nedenini bakımsız saçları olduğunu sanmaktadır. Nerden gelirse gelir şampuanımız ve esas kız kurtuluverir! (Ya, işte böyle!)
 </p>
 <p class="metin">
  Küfür baz istasyonu ve RTÜK meselesi
 </p>
 <p class="metin">
  Efendim, bazı iktidar millevetkillerinin bile vicdanlarını kanatan ve kartel patronlarına peşkeş çekmekten başka bir misyonunun olmadığı ortaya çıkan RTÜK yasasını Hürriyet'in asıl başyazarı Emin Çölaşan da gazetesinde savundu. Hem de ne savunma! Breh, breh. Muhalefet milletvekillerine ağzını doldura doldura, ana—avrat, düz—toprak tahlillerde bulunarak. Şerrinden emin olmak isteriz ama herhalde mümkün değil. Abimizin minik kuşları eskiden yolsuzluk ve iftira dosyaları getirip önüne atardı. Şimdilerde ise seneler önce nezaketen yazılmış telgrafları ve mektupları getiriyor. Ve de 'Yaz gülüm!' diye dikte ediyor besbelli. Kardeş, patronunun çekmecelerini minikkuşlamadığına göre bu iş nasıl oluyor ve belden aşağı düşebiliyor? Aman Tâci, boş ver, araban da yok ama C—4 felan diye bi laik ve modern bir teknoloji var. Neyine gerek, salla gitsin!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220024455/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/342/tirsaktaci/1.htm), [web.archive.org (arşiv bağlantısı)](http://web.archive.org/web/20020220024455/http://www.aksiyon.com.tr:80/2001/342/tirsaktaci/1.htm)
