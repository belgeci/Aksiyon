# Ses veriyor tarih, bu ses o yankı!

*Mustafa Aydın 2001.11.17*

<div>
 <img border="0" src="/web/20020415200533im_/http://www.aksiyon.com.tr/yazar/tirsaktaci.jpg"/>
 <p class="spot">
  Bernard Shaw ile Churchill hiç geçinemez ve sık sık birbirlerini iğnelermiş. Bernard Shaw, oyununun ilk gecesinde, oyuna Churchill'i davet etmiş ve iki davetiyeye de bir pusula iliştirmiş: 'Size iki davetiye gönderiyorum.
 </p>
 <p class="metin">
 </p>
 <p class="metin">
  Bir dostunuzu alıp gelebilirsiniz. Tabii dostunuz varsa.' Churchill lafın altında kalır mı, hemen cevap göndermiş: 'Maalesef o gece başka bir yere söz verdiğim için oyununuzu seyretmeye gelemeyeceğim. İkinci gece gelebilirim, tabii oyununuz ikinci gece oynarsa!'
 </p>
 <p class="metin">
  Eflatun...
 </p>
 <p class="metin">
  Bir gün Eflatun, talebelerinden birini kumar oynarken yakalamış ve şiddetle azarlamış. Talebesi: 'İyi ama ben çok az bir parasına oynuyordum' diye itiraz edecek olunca Eflatun cevap vermiş:
 </p>
 <p class="metin">
  'Ben seni kaybettiğin para için değil, kaybettiğin zaman için azarlıyorum.'
 </p>
 <p class="metin">
  Sır tutmak
 </p>
 <p class="metin">
  Yavuz Sultan Selim, bir çok Osmanlı padişahı gibi sefere çıkacağı yerleri gizli tutarmış. Bir sefer hazırlığında, vezirlerinden biri ısrarla seferin yapılacağı ülkeyi sorunca, Yavuz ona:
 </p>
 <p class="metin">
  — Sen sır saklamayı bilir misin? diye sormuş. Vezir:
 </p>
 <p class="metin">
  — Evet hünkârım, bilirim dediğinde, Yavuz cevabı yapıştırmış: 'Ben de bilirim!'
 </p>
 <p class="metin">
  Düşman da kim!
 </p>
 <p class="metin">
  Sultan Alparslan 27 bin askeriyle Bizans topraklarında ilerlerken, keşfe gönderdiği askerlerden biri huzuruna gelip telaşla:
 </p>
 <p class="metin">
  — 300 bin kişilik düşman ordusu bize doğru yaklaşıyor, der.
 </p>
 <p class="metin">
  Merhum cihangir padişah, hiç önemsemeyerek şöyle der:
 </p>
 <p class="metin">
  — Biz de onlara yaklaşıyoruz.
 </p>
 <p class="metin">
  Şans meselesi
 </p>
 <p class="metin">
  Bir filozofa sormuşlar, 'Şansa inanır mısınız?' Filozof, 'Evet. Yoksa sevmediğim insanların başarısını neyle açıklardım!
 </p>
 <p class="metin">
  Gön: Yunus Boztürk
 </p>
 <p class="metin">
 </p>
 <p class="arabaslik">
  Demek ki neymiş?
 </p>
 <p class="metin">
  Bir kadın kısık sesle konuşuyorsa birşey istiyor  demektir. Sesini yükseltiyorsa bilin ki istediğini elde edememiştir... (Anonim)
 </p>
 <p class="metin">
  Gön: Muammer Bülbül
 </p>
 <p class="metin">
 </p>
 <p class="arabaslik">
  İtimad kaybolmamalı
 </p>
 <p class="metin">
  Tâci abi, Konfüçyüs'ün Konuşmalar'ından bana ilginç gelen bir pasajı size de aktarmak istiyorum. Tzu—kung hükümet hakkında sordu. Üstad dedi ki, 'Bir hükümet için lüzumlu olan şeyler, yeter derecede gıda, askeri malzeme ve halkın hükümdarına itimadı olmasıdır.' Tzu—kung dedi ki, 'bunların birinden vazgeçmek gerekse, hangisi önce gelir?' Üstad, 'askeri malzeme' dedi. Tzu—Kung tekrar sordu: 'Geride kalan bu ikisinden birinden de vazgeçmek gerekse, hangisi önce gelir?' Üstad cevap verdi: 'Yiyecekten vazgeçilebilir. Eskidenberi insanlar ölmeye mahkumdurlar. Fakat halkın hükümdarına itimadı yoksa, o devlet ayakta duramaz.'
 </p>
 <p class="metin">
  Gön: Murat Toprak
 </p>
 <p class="metin">
 </p>
 <p class="arabaslik">
  Amerika'da kişi başına düşen uçak
 </p>
 <p class="metin">
  sayısı giderek artıyor!
 </p>
 <p class="metin">
 </p>
 <p class="arabaslik">
  Şoparlar işbaşında!
 </p>
 <p class="metin">
  Fukara milletimiz Ramazan mübarek geldi, diye tarifi gayri mümkün bir sevinç içinde. Nasıl ederiz, ne yaparız da bu kadar imkansızlıklar içinde şu mübareği rûhi bir neş'e içinde ihya ederiz, layık işler yapabiliriz diye düşünüyor. Ama, bu arada bazı yerli protestan  takımı da boş durmuyor. Efendim, Hintçe ezan, Japonca kamet, İngilizce oruç, Almanca zekat nasıl yapılır bunu tartışıyor. Çermannuri'ler gemi azıya almış millete Ramazan ayını zehir etmeye çalışıyor. Sabredin millet şunun şurasında bayrama ne kaldı ki!
 </p>
 <p class="metin">
 </p>
 <p class="arabaslik">
  Alâkaya mercimek
 </p>
 <p class="metin">
  Yaş ortalaması 20'nin altındaki bir ülkeyi 70 yaş kuşağı yönetiyor. İşin iyisi o ülkede 'Gençlik' ve 'Çocuk' konulu dünyada eşi benzeri olmayan bayramlar da var. Anlayan Hindikuş dağlarına çıksın! Sakarya'dan Yavuz Erdoğan da bunu kafasına takmış. Üzülmesin, sabretsin diyorum.
 </p>
 <p class="metin">
 </p>
 <p class="arabaslik">
  POSTA: Elif Yılmaz, Yasin Kılıççeker, Murat Toprak, Ferhat Öztürk, Yaşar Doğdu, Yavuz Beşiktaş, Yunus Boztürk Mustafa Yurdagül, Mustafa Yiğiter, Levent Kaya, Ebru Meleke Işık, Alp Ekin, Meçhul Adam, Ahmet Latif, Reyhan Sert, Haşim Söylemedi (Nippon!), Kerim, İSO, Fatih Arslan, Hızır Demirci, Erol Boydak, Rıfat Zeytun, Hasan Turgut, Yavuz Erdoğan.
 </p>
 <p class="metin">
 </p>
 <p class="arabaslik">
  Ben Kandeharlı Ali!
 </p>
 <p class="metin">
  Ben Kandeharlı Ali, henüz beş yaşında
 </p>
 <p class="metin">
  Ölmedim anne ben ölmedim
 </p>
 <p class="metin">
  Şimdi daha yakınım ülkeme ve sana
 </p>
 <p class="metin">
  O camdan misket patladı anne
 </p>
 <p class="metin">
  Acıdı anne, acıdı yırtık giysilerim bile
 </p>
 <p class="metin">
  Elim nerde anne, elim nerde?
 </p>
 <p class="metin">
  Kime yapışmış bir pençe gibi
 </p>
 <p class="metin">
  Ben Kandeharlı Ali, henüz beş yaşında
 </p>
 <p class="metin">
  Ölmedim anne ben ölmedim
 </p>
 <p class="metin">
  Öyle büyük bir sessizlik oldu ki
 </p>
 <p class="metin">
  Sesten kuş gibi ardında kaldı dünya
 </p>
 <p class="metin">
  Sakın üzülme anne, acıkmadım inan ki!
 </p>
 <p class="metin">
  Sana benzeyen meleklerin ellerinde
 </p>
 <p class="metin">
  Hiç bitmeyecek kadar gök ekmeği
 </p>
 <p class="metin">
  Ben Kandeharlı Ali, henüz beş yaşında
 </p>
 <p class="metin">
  Ben ölmedim anne, ben ölmedim
 </p>
 <p class="metin">
  Çemberi kim çeviriyor benim yerime?
 </p>
 <p class="metin">
  Bize gol atan pilotun çocuklarından biri mi?
 </p>
 <p class="metin">
  Üşümesin elleri ver ona eldivenlerimi anne
 </p>
 <p class="metin">
  Çevirdikçe çemberi elim geri geliyor sanki
 </p>
 <p class="metin">
  çocuğunu severken babası, belki sever beni de Mustafa Ruhi ŞİRİN
 </p>
 <p class="metin">
 </p>
 <p class="arabaslik">
  Pastırmanın namusu
 </p>
 <p class="metin">
  Kayserili pastırma tüccarı dükkandan sırt pastırmasını  çaldırmış. Tüccar, 'Çalınan pastırmaya yanmam' demiş, 'O hırsız pastırmayı kesmeyi beceremezse, namımızı lekeler ona yanarım.' demiş.  Gön: Mustafa Yurdagül
 </p>
 <p class="metin">
 </p>
 <p class="arabaslik">
  Hani olmazdı ya!
 </p>
 <p class="metin">
  Taliban Ladin'i vermedi diye, ABD Afganistan'ı bombalıyor ya, acep İtalya bize Apo'yu vermezken biz de onları bombalasaydık ne olurdu acep?      Soran: Ahmet Latif
 </p>
 <p class="metin">
 </p>
 <p class="arabaslik">
  Neler olacak Ramazan'da
 </p>
 <p class="metin">
  Memleket mezarı şerife dönmüş durumda. Afganistan'daki benzer isimdeki şehri kastettiğimi de düşünebilirsiniz. Amerika'nın düştüğü yerde 3 km'lik bir ölüm dairesi oluşturan dev bombaları düşmüyor buralara. Buralara bomba düştüğünde binalar sapasağlam dururken, içindekiler nedense telef oluyor. Bomba düşüyor insanlar köprülere koşuyor, bomba düşüyor çatılarda izdiham yaşanıyor, bomba düşüyor ahâli kendini kesiyor. Bizim bombalar bir başka bomba!
 </p>
 <p class="metin">
  Merak ediyorum, bu Ramazan ayında da, görkemli iftar merasimleri verilebilecek mi? Kerli felli medya maydanozları, 'Canım ramazan–mamazan farketmez. Heryer bombalanabilir.' diye fetva verdikten sonra afiyetle mükellef sofralara kurulabilecek mi abilerimiz. Suud krallığının kontenjanından kral suitlerinde hac görevini ifa eden büyüklerimiz, bakalım ne ahkâmlar kesecek Ramazan boyunca.
 </p>
 <p class="metin">
  Acaba, cümlemizi fena halde 'küreselleştirmeyi' planlayan mihraklar bizim çözemediğimiz ama yüzlerce soru sorabileceğimiz 'naylon kahramanlarını' öne sürüp, tepki gösterenleri ortaya çıkarıp, törpüleyecekleri, tırpanlayacakları yerlere küçük birer çentik mi atıyor?
 </p>
 <p class="metin">
  Geçenki Ramazanlarda şirinlik olsun diye davulcu manileri yazmıştık. Gelen tepkilerden anlaşıldığına göre, hoşa da gitmişti. Ama şimdi, nedense içimizden gelmiyor. Rûhi Şirin baba, Afgan çocukları misali satırlar dökülüyor dilimizden:
 </p>
 <p class="metin">
  Anne patlayan nedir iftar topu mu?
 </p>
 <p class="metin">
  Anne bu gürültü ne, ellerim nerde?
 </p>
 <p class="metin">
  Açtın mı orucunu, içtin mi suyunu?
 </p>
 <p class="metin">
  Anne bu karanlık ne, gözlerim nerde?
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020415200533/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/363/tirsaktaci/1.htm), [web.archive.org (arşiv bağlantısı)](http://web.archive.org/web/20020415200533/http://www.aksiyon.com.tr:80/2001/363/tirsaktaci/1.htm)
