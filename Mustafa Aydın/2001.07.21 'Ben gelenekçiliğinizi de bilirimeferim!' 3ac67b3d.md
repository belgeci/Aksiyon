# ‘Ben gelenekçiliğinizi de bilirimeferim!’

*Mustafa Aydın 2001.07.21*

<div>
 <img border="0" src="/web/20020429230756im_/http://www.aksiyon.com.tr/yazar/tirsaktaci.jpg"/>
 <p class="spot">
  Erbakan Hoca, 'Ben sizin gelenekçiliğinizi de bilirim' der mi bilinmez ama, Abdullah Gül'ün Hürriyet'e manşet olan 'Dinci parti değiliz' sözleri (gerçi o gün ortada bir parti yoktu ama!) 'olmayacağızdır our boys!' taahhüdünü de içeriyorsa aslında doğruyu ifade ediyor. 'Bak gördünüz mü, adamlar şubatize oldular ehlileştiler' diyebilecek arkadaşlar olabilir.
 </p>
 <p class="metin">
 </p>
 <p class="metin">
  Ama, asıl İslami olan da bugünkü sözleri. Nasıl; Demokrat Parti, AP, ANAP, DYP ve BBP  'İslamcı' bir parti olmamalarına rağmen bilinen konularda hizmetler yapabilmişler ve bunun darağacı, yasaklanma, lanetlenme dahil ceremesini çekmişlerse illa da tabelada 'Destur; bu parti İslamcıdır!' denmesine gerek yok. (Bakınız, MHP'nin hiç adı geçmedi). Yok eğer Gül, 'Bundan sonra Müslüman halkın dertleriyle ilgilenmeyeceğiz' diyorsa o başka bir problem. Hem de ciddi bir problem. Geçmişte, merkez sağ partilerin yaptığı hizmetlere bile talip değillerse tabanları epey geniş olacak demektir!
 </p>
 <p class="metin">
 </p>
 <p class="arabaslik">
  Panik yok
 </p>
 <p class="metin">
  Bütün kahvehanelerde, işyerlerinde ya beygir yarışlarıyla ilgili yayınlar açık, ya da borsa ve piyasadan ânı ânına haber veren kanallar. Ve birlikte gelen bunalımlı dakikalar, günler, haftalar.
 </p>
 <p class="metin">
  Eğer, Kandilli Rasathanesi'nden günde 30 uzmanla görüşülüp, her titreşim saniye saniye alt yazılarla geçse, ilgili köy, kasaba, ilçe, il ve bölgelerde hayat nasıl olurdu acaba!
 </p>
 <p class="metin">
  Ya da meteorolojiden her gün canlı yayın yapılsa ve ozon tabakasıyla ilgili gelişmeler, küresel ısınma nedeniyle ana kitleden kopan dev buzdağlarının serseri mayın gibi yerleşim yerlerine doğru seyahat etmelerini uydulardan vs'lerden izlesek nasıl olurduk acaba. Çoğu uzmanın sürekli bir gerilim ve bunalım yaşadığını bilmiyorum biliyor muydunuz?
 </p>
 <p class="metin">
  Ya da, NASA'dan canlı yayın yapılsa her Allah'ın günü. Her meteor, her gök cismi incelense, ha çarptı ha çarpacak, geldi geçiyor hesabıyla ıncık—cıncık evhamlı bilgi bombardımanı yapılsa nasıl olurduk?
 </p>
 <p class="metin">
  Bence, üretimden kopmuş, büyük ve uluslararası para spekülatörlerinin oyuncağı olmuş borsadan yapılan yayınlarla ne yaşıyorsak, diğerlerinden de onu yaşardık.
 </p>
 <p class="metin">
 </p>
 <p class="arabaslik">
  İnce sözler
 </p>
 <p class="metin">
  * Abant; toplumun yaralarını saran bir 'bant'.
 </p>
 <p class="metin">
  * İnek, okeyden ne anlar?
 </p>
 <p class="metin">
  * Güvenme parana, hortum al yanına.
 </p>
 <p class="metin">
  * Partinin kapatıldığına inanıyorlar da, doğurduğuna neden inanmıyorlar?
 </p>
 <p class="metin">
  * Herşeye rağmen; "Zamlanma gönül, zamlanma!"                            Gön: Nuri Kırmızcı
 </p>
 <p class="metin">
 </p>
 <p class="arabaslik">
  'Kızıl Sultan' ve Mustafa Kemal
 </p>
 <p class="metin">
  Nizamettin Nazif Tepedelenlioğlu, 1958 yılında Hürriyet'te tefrika edilen, 1960 yılında da kitap haline getirilen 'İlân—ı Hürriyet ve Sultan 2. Abdülhamit Han' adlı kitabında Mustafa Kemal Paşa ile geçen bir muhaveresini anlatıyor. (72 sayfa, Yeni Çığır Kitabevi):
 </p>
 <p class="metin">
  "1937 yılında idi. Yaz aylarından biri, doğrudan doğruya kendi kontrolündeki bir gazetede 'Makedonya' adlı bir eserim tefrika ediliyordu. Bir akşamüstü başyaver Celal Bey beni telefonla aradı. Dolmabahçe Sarayı'na davet edildim ve saraya gidince de, hemen hiç bekletilmeden, üst kata çıkarıldım. Bir kapı açıldı, kendimi büyük adamın karşısında buldum. Saygılarımı bildirince mutad bir iki nezaket cümlesi ile beni taltif etti. Sonra:
 </p>
 <p class="metin">
  — Yazını okuyorum. Hürriyetin ilan edildiği zaman küçük bir çocuk olman lazım. Fakat tebrik ederim, o günleri iyi canlandırıyorsun. Yalnız Abdülhamid'i hiç sevmediğin belli.
 </p>
 <p class="metin">
  Biraz durdu. Elindeki bir renkli kalemi, önünde açık duran kalın ciltli bir Fransızca kitaba dikine vurarak düşünür gibi oldu. Ben susuyordum. Bu hal bir iki dakika devam etti. Sonra birdenbire şu sözler çıktı ağzından:
 </p>
 <p class="metin">
  — Sevme Abdülhamid'i, gene sevme. Fakat sakın hatırasına hakaret edeyim deme. Senin neslin biraz daha temkinli kararlar vermeye alışmalı. Bak çocuk; şahsi kanaatimi kısaca söyleyeyim: Tecrübe göstermiştir ki, toprakları üstünde yaşayan insanların çoğunun ahvali meşkûk ve hudutları yalnız düşmanlarla çevrili bir büyük devlette Abdülhamid'in idare tarzı azami müsamahadır. Hele bu idare 19. yüzyılın son yıllarında tatbik edilmiş olursa.
 </p>
 <p class="metin">
  Bunun üzerine ayrılmama müsaade buyurmuşlardı. Saygılarımı tekrarlayarak huzurlarından uzaklaşmıştım.' (a.g.e. 39)
 </p>
 <p class="metin">
 </p>
 <p class="arabaslik">
  Chat'ma kurban olayım vaktini ey gençlik!
 </p>
 <p class="metin">
 </p>
 <p class="arabaslik">
  Merkeb—i mübarek ve sicil meselesi
 </p>
 <p class="metin">
  Yaşlı bir amca eşeğinin üzerinde karayolunda seyretmektedir. Bunu gören trafik polisleri amcaya takılmak isterler ve durdururlar:
 </p>
 <p class="metin">
  — Be amca, necin dakman golani? (Golan: Emniyet kemeri!)
 </p>
 <p class="metin">
  — Dakmam be iste! Polis: E bak gördün mü şimdi ceza keseceyik.
 </p>
 <p class="metin">
  — Kes bakalım, ne keseceysan da gidecem, acele işim var.
 </p>
 <p class="metin">
  — Peki amca, cezayı sana mı yazalım yoğsam eşeğe mi?! Yani cezayi sana yazarsak 5 milyon ödeycen, eşeğe yazarsak 3 milyon lira ödeycen.
 </p>
 <p class="metin">
  — Bana kes o zaman!
 </p>
 <p class="metin">
  — Neden sana keseyoz amca!
 </p>
 <p class="metin">
  — Onun sicili temiz ossun, memur yapcez onu!  Gön: Hızır Demirci
 </p>
 <p class="metin">
 </p>
 <p class="arabaslik">
  POSTA: Hasan Canbaz, Haydar Yılmaz, Ayşe Çiftler, Hızır Demirci, Melih Bulut, Mustafa Akça, Akbars Beğ, Mustafa Akça, Adnan Savaş, Yunus Boztürk, Dursun Kaya, İzmir'den Hüseyin—Nezih, Said, Oğuzhan ve Sedat, Alp Ekin, Kadir Çoban, Nuri Kırmızcı, H.İ.Tütüncüoğlu, Fahrettin Yıldız.
 </p>
 <p class="metin">
 </p>
 <p class="arabaslik">
  1. Dünya Savaşı
 </p>
 <p class="metin">
  Birinci Dünya Savaşı tam bir komploydu demiştik, geçen hafta. Ama ona gelmeden önce isterseniz yakın geçmişi bir kez daha üstünkörü hatırlayalım mı?
 </p>
 <p class="metin">
  — Abdülaziz Han'ın şehit edilişi ne zamana kadar intihar olarak kayıtlarda yer alacak?
 </p>
 <p class="metin">
  — Galata Bankerleri'nin kumpasına giren Osmanlı'nın 1876 yılında ilan ettiği 'iflas'ı ve hemen bir yıl geçmeden kafadan Rus Çarlığı'na çılgınca savaş açmasını neyle izah edeceğiz. (Akşam gazetesi bile şimdiki durumu o günlere benzetmiş)
 </p>
 <p class="metin">
  — Mithat Paşa'nın 93 harbi hezimetindeki sorumluluğunu ve 2. Abdülhamid'in onu hayatı boyunca affedemeyeceği anekdotunu nereye yazacağız. Yeri gelmişken, Mithat Paşa'nın Abdülaziz Han'ın katili olduğu mahkemece tesbit edilip, tutuklanacağını anlayınca bir eski başbakan olmasına rağmen İngiliz büyükelçiliğine sığınabilmek için sakilleşmesini nasıl izah edeceğiz.
 </p>
 <p class="metin">
  — Balkan Savaşlarına giden İttihatçı ihanetleri ve 1. Dünya Savaşı'na yine nasıl bir komployla sokulduğumuzu hangi mantıkla izah edeceğiz.
 </p>
 <p class="metin">
  — Cepheleri tek tek hatırlayalım mı? Galiçya, bir muamma! Kim gitti kim döndü belli değil. Çanakkale tam bir hüzün örneği. Kudüs'ten Bakü'ye, Bağdat'tan Silistre'ye kadar yüzbinlerce vatan evladına verilen 'ölüm emirleri'.
 </p>
 <p class="metin">
  — Yemen cephesi, Filistin cephesindeki ihanetler, Suriye cephesinin çökertilmesi ve bir kaç yüz bin Mehmetçiğin akıllara durgunluk verecek vahşetlere maruz bırakılması.
 </p>
 <p class="metin">
  — Kafkas Cephesi'ni hatırlayalım mı? Allahüekber dağlarında 70 ile 100 bin arasındaki ordunun buzdan şehitlere dönmesini biliyoruz da bölgede o dönemde 200 bin kişinin de tifo, tifüs ve açlıktan öldüğünü nedense çok fazla bilmiyoruz.
 </p>
 <p class="metin">
  İttihatçıları, sadece 'maceracı çocuklar' olarak nitelendirmek hafif tertip saflık olmaz mı? Bu kadronun asıl beyinlerini, hâlâ sormayacak mıyız?
 </p>
 <p class="metin">
  Abdülhamid Han'ın 'sadık dostu' Kaiser 2. Wilhelm'in Theodor Herzl'e söylediği sözleri hatırlayalım mı?:
 </p>
 <p class="metin">
  'Büyük müttefikim Sultan Abdülhamid Han'ın Filistin üzerindeki hükümranlık hakkına riayet etmeniz şartıyla benim yardımlarıma güvenebilirsiniz'. (Bkz. N.N.Tepedelenlioğlu, 'İlan—ı Hürriyet ve 2.Abdülhamid Han, s. 57, 1960, Yeni Çığır Kitabevi).
 </p>
 <p class="metin">
  Bunu aktarınca, Osmanlı ordusunun en kritik noktalarında görev alan, Alman subayların Filistin cephesinde savaşırken (!) Kudüs'ün İngiliz General Allenby tarafından 'fethedilişine' sevinmelerini anlamamız daha da kolaylaşır.
 </p>
 <p class="metin">
  Kıbrıs meselesi
 </p>
 <p class="metin">
  Oğuz Keskin kardeş gönderdi, bakın bu keskin görüşlü arkadaş ne diyor: 'Avrupalı'nın bizi aralarına almama sebebine bakalım: Başlıca gerekçe Kıbrıs. Eğer bizi aralarına gerçekten alacak olsalar demezler mi: 'Sen Kıbrıs'ı boşver, nasıl olsa Avrupa'da yarın bir gün sınırlar kalkacak, tek vatandaşlık olacak, o zaman zaten Yunanlı ile kardeş kardeş yaşayacaksınız.'
 </p>
 <p class="metin">
  Demez!'
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020429230756/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/346/tirsaktaci/1.htm), [web.archive.org (arşiv bağlantısı)](http://web.archive.org/web/20020429230756/http://www.aksiyon.com.tr:80/2001/346/tirsaktaci/1.htm)
