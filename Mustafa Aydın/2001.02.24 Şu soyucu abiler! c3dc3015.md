# Şu soyucu abiler!

*Mustafa Aydın 2001.02.24*

<div>
 <img border="0" src="/web/20020501063635im_/http://www.aksiyon.com.tr/yazar/tirsaktaci.jpg"/>
 <p class="spot">
  Magazin dergilerinin büyük gazetelerce hafta sonlarında ek olarak verilmesi son bir iki yıllık bir hadise idi. Bu dergilerdeki pespayeliğe muhafazakâr olmayan(!) kesimlerin önde gelen isimleri bile karşı çıkmış, evlerine asla götürmediklerini açıklamıştı.
 </p>
 <p class="metin">
 </p>
 <p class="metin">
  Portföylerinde banka hortumlamak da olan abilerin niyçün bu pespayeliği körüklediğini yeni yeni anlıyoruz;
 </p>
 <p class="metin">
  "22 yıl ufak tefek gitmelerin dışında Bilgin ailesi ile çalıştım. Ama sonra bir kalemde silip atıldım! Tabii onlar öyle sandı. 22 yılı silip atmak öyle kolay mı? Yaşadığım acıları, gazetem için yaptıklarımı, Zafer Mutlu'nun 'Hadi oğlum, aslan oğlum patlat Şamdan'ı, 200 bin satsın, soy karıları' dediğini unutmak kolay mı? 'Helal olsun sana Kenan. Koçum Kenan. Bu hafta Şamdan yine Sabah'ı patlatmış. Tam 270 bin fark atmış. Önümüzdeki hafta kimi soydun oğlum, soy oğlum soy, hepsini soy...' Eee, soyduk kızları Zafer Bey... Peki, şimdi ne olacak? (...)
 </p>
 <p class="metin">
  Ondan sonra da Yalan Dünya'ymış, yok Televole adamı komünist yaparmış falan filan... Magazine, Televole'ye kızmayın... Bizi bu hallere mecbur bırakanlara, kendi çıkarları için bizleri kullananlara, sonra da silip atanlara kızın. Düşmez kalkmaz bir Allah... Bunu da sakın unutmayın..."
 </p>
 <p class="metin">
  (Kenan Erçetingöz'ün ww.gecce.com'daki yazısından.)
 </p>
 <p class="metin">
 </p>
 <p class="arabaslik">
  Hortum mülkün temelidir, Herkes bi  miktar yemelidir!
 </p>
 <p class="metin">
 </p>
 <p class="arabaslik">
  Ben demiştim!
 </p>
 <p class="metin">
  Polis, köprü çıkışında çevirdiği aracın şoförünü tebrik etmiş: "Kemer taktığınız için 500 milyon lira ile ödüllendirildiniz!". Adamcağız duruma anlam vermeye çalışırken polis sormuş: "Bu parayla ne yapmayı düşünüyorsunuz?". Şöför gevrek gevrek gülmüş "Artık bi ehliyet alırım abi!" Yan koltukta oturan kadın atılmış: "Dinleme bu herifi memur bey, içince hep böyle saçmalar!" Bu sırada arka koltukta kestiren yolcu birden uyanmış: "Ben size çalıntı arabayla fazla uzağa gitmeden yakalanırız, demiştim di mi?" demiş. Ve bagajdan bir ses "Bulgaristan sınırına mı geldik?.."
 </p>
 <p class="metin">
  Gön: Reyhan Sert
 </p>
 <p class="metin">
 </p>
 <p class="arabaslik">
  Türk Telekom belası
 </p>
 <p class="metin">
  Türk Telekom'la ilgili bugüne kadar bir kaç yazı yazdık. Ama ne kadar hazin ki, bir tek cevap bile alamadık. Bir tek R. Sert hanım hiç de vazifesi değilken sorduğumuz soruya cevap verme nezaketi göstermişti. Kayınvalidemin fatura işlerini de âcizâne ben takip ediyorum. Bir özel bankaya otomatik ödeme talimatı vermişiz, fatura geldikçe gidip hesaba para yatırıyoruz ki, türlü türlü kuyruklarda telef olmayalım diye. Ama T.Telekom'un son işgüzarlığını son aylarda meslek haline getirdiğini anlayınca "İNSAAAAF" diye çığlık çığlığa bağırmak istedim. İnsan yaşlı, hasta ve yalnız olabilir. Posta işlemleri yüzünden faturalar kaybolabilir. Faturası gelmemiş bir insanın, ikinci faturasında ve özel yazı ile ikaz edilmeden küt diye telefonunu kesmek sadece "açma—kapama ücreti" koparma ucuzluğu ile izah edilebilir. Fatih T. Telekom'a gittim. Baktım benim gibi on kadar insan aynı şikayette bulunuyor. İnsanlar faturalarının gelmediğini, bir hafta içinde pıt diye telefonlarının niçin kesildiğini soruyorlar ama kime! Sayın T. Telekom genel müdürü beyefendi, günde kaç bin kişinin bedduasını aldığınızı biliyor musunuz! Kaç fukaranın, kaç yalnız yaşayanın, kaç hastanın... Bazı çapulcular, izlerini kaybettirip faturalarını ödemiyorlar, onların ceremesini çıkartacağız diye böyle uyanıklıklara gitmek sizi bu dünyada kurtarmayacağı gibi "öteki" dünyada da çok zor durumda bırakır. Lütfen ikaz etmeden telefon gibi hayati bir hizmeti çot diye kesmeyin. (Cevap lütfederseniz sevinirim.)
 </p>
 <p class="metin">
 </p>
 <p class="arabaslik">
  Bas bas paraları medyaya, Bi daha mı gelicen iktidara!
 </p>
 <p class="metin">
 </p>
 <p class="arabaslik">
  Atatürk Kemalist miydi?
 </p>
 <p class="metin">
  Tâci netameli bir sual sormaktadır: evet, Mustafa Kemal Kemalist mi idi? Bence değil. Hem Zekeriya Beyaz, hem Sezer, hem Vural Savaş, hem Ecevit, hem H.C.Güzel, hem Çölaşan, Barlas, hem Gürüz'ün topyekûn Kemalist olabilmeleri sizce de garip değil mi? Mustafa Kemal hangi zihniyeti temsil ediyor? (Epeyce kitap okumak gerekiyor!)
 </p>
 <p class="metin">
 </p>
 <p class="arabaslik">
  "CHP'yi kapatın!"
 </p>
 <p class="metin">
  Mustafa Bülent Ecevit genç ve istikbal vaad eden bir lider olarak CHP genel başkanlığını Mustafa İsmet İnönü'den kongre marifetiyle aldıktan sonra İnönü ile araları tamamen bozulmuştu. Eski TBMM Başkanlarından Sabit Osman Avcı anılarını kitaplaştırmış. ("Dinlediklerim, Öğrendiklerim, Söylediklerim ve Yaptıklarım") Kitapta İnönü'nün ilginç bir teklifini aktarıyor. İnönü, Avcı'ya rica ediyor: "Susmaktan patlayacağım. Senin bu partiyi kapatmak için Anayasa Mahkemesi'ne müracaat etme yetkin yok mudur?"
 </p>
 <p class="metin">
 </p>
 <p class="arabaslik">
  İsimlere devam!
 </p>
 <p class="metin">
  Kötü alıştık şu soyisim—isim ilişkilerine bu haftalık da bu kadar olsun: Halis Namaz, Ramazan Namaz, Latif Oruç, Necmettin Hac (Yemin ediyorum böyle bir isim var!), Hanife Kel, Döndü Kabak, Tufan Turşu, Atalay Keşkekler, Rober Japonyan, Dinç Tapa, Nadi Süper, İsmail Tozlaşma, Adeviye İnat, Pirefiyan Keçi, Aşur Düş, Sabih Düşme, Beytullah Ağlar, Sıdıka Ağlamaz, Arsal Güler, Cihan Gülmez, Ramazan Korkak, Behlül Cesur, Mustafa Tırsı, Yaşar Beleş.
 </p>
 <p class="metin">
 </p>
 <p class="arabaslik">
  Pışpıştan önce
 </p>
 <p class="metin">
  Adile Naşit merhume öldü ama özellikle "Uykudan Önce" programının mantığında hiçbir eksiklik hissedilmedi. O kuzucuklarını tatlı masallarla uykuya gönderirdi, şimdiki abiler ise bu işi dicital makamında daha iyi beceriyor. Neymiş, insanın gen haritası çıkarılmış, bu tıpta devrim anlamına geliyormuş, yok bir göktaşı varmış da hepsi altından, pilatindenmiş de bilmem kaç trilyon dolar ediyormuş, ee, getirin o zaman kardeşim, ne geyik çevirip duruyosunuz, bağlayın uzay aracının arkasına asıla asıla getirin. Gelmiyorsa da Türkiye ve dünya ahâlisini ne diye meşgul ediyorsunuz! Dünyanın en ilgisiz haberleri bizim televizyonlarda, Güney Amerika'nın, uzakdoğu ülkelerinin festivalleri, bilumum moda defileleri, şırfıntı hanımın son maceraları ne ararsanız en olmayacak tv'de bile var. Ama fukara milletin durumunu bilen, anlatan yok. Ortadireğin gen haritasını çıkartın abiler. Enflasyonun, vurgunun, hortumcunun, soygunun, zamların gen haritasını çıkarın. Derin devletlerin, Hizbültaşeron'un, rüşvetçi silahlı—silahsız bürokratların gen haritasını çıkarın da istifade edelim. Yoksa çekilin be abiler, kış günü gölge çekilmiyor.
 </p>
 <p class="metin">
 </p>
 <p class="arabaslik">
  Atarız biz!
 </p>
 <p class="metin">
  Seçimlerde sandığa "oy atarız", bilmiyorsak "kafadan atarız", işimize gelmeyeni "söker atarız", fırsat bulursak "gol atarız", boşa ortalığa "laf atarız", kırk yılda bir "mektup atarız", biraz fırsatını bulsak "palavra atarız", zafer sarhoşu olur "silah atarız", karşımızda zayıfı görünce" tokat atarız, biraz kuvvetliyse "göbek atarız"! 	         Gön: İlyas Ürkek
 </p>
 <p class="metin">
 </p>
 <p class="arabaslik">
  Eğitime aşırı katkı!
 </p>
 <p class="metin">
  Geçen gün bir iş için kırtasiye dükkanında idim. Bir gariban vatandaş ağlamaklı bir halde içeridekilere akıl danışıyordu. İşsizmiş, çocuğunu evlerine yakın bir okula nakletmesi gerekiyormuş, okul idaresi epey yüklü bir para, ya da benzeri bir malzeme almasını istiyormuş. İşsiz olduğunu söylemesine rağmen aldırmamış eğitim ordusunun gönüllü fertleri. Ciğerimiz yandı, ama bir şey yapamadık. İlgili ilçe milli eğitimi tarif ettik ki gitsin şikayet etsin diye. (Gerçi kadı hikayesi, kimi kime şikayet edecek ki! Bir âh daha arşa yükseldi anlayacağınız.)
 </p>
 <p class="metin">
  Her resmi evraka eğitime katkı payı ödeniyor, bu paraların nereye gittiğini zaman zaman yazıp soruyoruz ama Metin Bostancıoğlu beyden bir türlü cevap gelmiyor. (İşin kötüsü Meclis'e de gelmiyor. Yine soruyoruz, o paralar nereye gidiyor? (Çünkü her gün milyarlarca lira toplanıyor). Niçin milletten ha babam para isteniyor. Pırıl pırıl çocuklar 80—90 kişilik sınıflara mahkum ediliyor?)
 </p>
 <p class="metin">
  İşi boyacılık olan bir arkadaşımla konuşuyorum. Altı milyarı aşkın para ödemiş bir minibüs almış. Yarısının vergi olduğunu söylüyor. Sonra her sene miktarı artan bir şekilde taşıt pulu da ödediğini hatırlatıp, "Devlet baba, kendini amorti etmiş otoyollardan, köprülerden hâlâ niçin para alıyor, ne istiyorsa veriyoruz, 3 milyarı kim kime vermiş, biz tiko para ödüyoruz, taşıt pulumuzu da ödüyoruz, ama hâlâ yolda—izde para ödeyip duruyoruz. İkisinden birini almasınlar artık" diyor. Ama şikayetleri bitmiyor, "Devlet enflasyonun bu sene yüzde 10 olacağını ilan etti, ama herhangi bir faturayı ödemediğinizde anında yüzde 8 üzerine koyuveriyor. Demek ki kendi yaptığına kendi bile inanmıyor" diyor. Benden aktarması...
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020501063635/mailto:tirsaktaci@hotmail.com">
   tirsaktaci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/tirsaktaci/1.htm), [web.archive.org (arşiv bağlantısı)](http://web.archive.org/web/20020501063635/http://www.aksiyon.com.tr:80/2001/325/tirsaktaci/1.htm)
