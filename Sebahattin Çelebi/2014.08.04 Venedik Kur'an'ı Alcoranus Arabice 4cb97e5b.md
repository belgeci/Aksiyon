# Venedik Kur'an'ı: Alcoranus Arabice

*Sebahattin Çelebi 2014.08.04*

<div class="pNewsDetailMainContent" itemprop="articleBody">
 <p>
  İtalyan MatbaAcı Allessandro Paganino 1537 yılında Kur’an-ı Kerim’i Arapça harflerle ilk kez bastığında niyeti bu baskıyı Osmanlı İmparatorluğu’na satıp ticari bir başarı elde etmekti. Ama baskı kalitesi kötü ve kitapta çok sayıda yanlış olunca dünyanın matbu ilk Kur’an’ı sadece bir hatıra olarak kaldı.
 </p>
 <p>
  Avrupa’da ilk Kur’an’ın hikâyesi aslında biraz hüzünle ve sonu bilinmeyen bir deneme ile başladı. 16. yüzyıl başlarında Venedikli bir matbaacının ahşaptan Arap harflerini yaparak, tarihe “Venedik Kur’an’ı” diye geçen ve içinde büyük hataların bulunduğu Kur-an’ı Kerim’i basması sadece Allessandro Paganino’nun hayalperestliğinin bir sonucuydu, deyip geçmek yeterli mi?
 </p>
 <p>
  Venedik Kur’an-ı Kerim’inin üzerindeki başlık, Latinceydi ve “Alcoranus Arabice” adını taşıyordu. Venedik Kur’an’ına gelmeden önce Avrupa’da Kur’an’a ve İslami ilimlere ilgiyi irdelemek gerekiyor aslında.
 </p>
 <p>
  Kayıtlara göre, Roma’da Arapçaya ilginin kayda değer gözlendiği yıl 1530. Arapça konusunda bilgili ve ileri tarihlerde de Latince bir Kur’an özeti yayımlayan diplomat, teolog ve filolog Johann Albrecht Widmanstetter’in 50 kadar Arapça ve 100’ün üzerinde de İbranice el yazmasına sahip olduğu biliniyor. Bugün Münchener Hofbibliothek’te saklanan bu eserlere sahip olan Widmanstetter’in dönemin fenomeni Arapçaya alakası ilginç bir davet almasına sebep oluyor. Kardinal yardımcısı Egidio da Viterbo tarafından Vatikan’a davet edilen Widmanstetter’den çok önceden başladığı Arapça ile ilgili çalışmalarına devam etmesi isteniyor. Daha sonra Kardinalliğe yükselecek olan Egidio da Viterbo, Arapça – Latince bir Kur’an hazırlanması içinWidmanstetter’e görev veriyor.
 </p>
 <p>
  <img alt="" height="468" src="http://web.archive.org/web/20150310063619im_/http://medya.aksiyon.com.tr/aksiyon/2014/08/04/alcoranus22.jpg"/>
 </p>
 <p>
  <strong>
   Fas’tan Vatikan’a: Afrikalı Leo
  </strong>
 </p>
 <p>
  İşin en ilginç yanı; Widmanstetter’in hazırladığı Latince-Arapça Kur’an’ın bazı bölümlerine asıl adı El-Hasan bin Muhammed bin Ahmed el Vazzan al Fasi olan ve Afrikalı Leo (Leo Afrikanus) olarak bilinen bir gezgin  tarafından yorumların yapılmış olması. Afrikalı Leo, Berberî kökenli idi ve Karaviyyin Üniversitesi’nde coğrafya eğitimi almıştı. Bir diplomat olan amcası ile komşu ülkelere seyahatler yapmıştı. Granada’dan Fas’a göçen bir aileye mensup olan Afrikalı Leo, sıradan biri değildi kuşkusuz. Afrika’nın Tarifi (Descrittione dell’Africa) adlı eseriyle yüzyılın üzerinde Avrupa topraklarında Afrika’yı anlatan en önemli referans eserin yazarıydı. Afrika’nın Tarifi’ne Müslüman olarak başlayan Afrikalı Leo, kitabını bitirdiğinde Hristiyanlığı tercih edecek veya etmek zorunda kalacaktı. İlginç olan ise, Arapça başladığı eserin İtalyanca bitiyor olmasıydı.
 </p>
 <p>
  Hayatında büyük gel-gitler yaşamış bir gezgindi Leo. Korsanlar tarafından yakalanmış ve Papa Leo X.’a satılmış, 1520’de de Hristiyanlığı kabul ederek vaftiz olmuştu. Kardinal Egidio’nun önemli öğretmenlerinden olan Afrikalı Leo, 1531 yılında bir fırsatını bulup Tunus’a kaçacak ve tekrar İslamiyet’e geçecekti. Öldüğü 1550 yılına kadar Müslüman olarak yaşayan Afrikalı Leo Vatikan’ın Arapça eğiliminin gelişmesinde ve Latince-Arapça Kur’an özetinin yayımlanmasında kuşkusuz büyük etkileri olan önemli bir isim. Hristiyanlığı seçerek Kardinal’le daha yakınlaşma imkânı bulan Afrikalı Leo’nun, efsaneleri andıran hayatı, Vatikan’ın Arapça merakıyla örtüşmüştü.
 </p>
 <p>
  <img alt="" height="93" src="http://web.archive.org/web/20150310063619im_/http://medya.aksiyon.com.tr/aksiyon/2014/08/04/alcoranus-kutu1.jpg"/>
 </p>
 <p>
  Bunun dışında da girişimler oldu kuşkusuz. İlginç hayat hikâyesi İstanbul’la da keşişen ve “aslında haham olması” gerektiğine inanılan Alman Oryantalist Dr. Gustav Weil’in aktardığı bilgilere göre, Latinceye çevrilen Kur’an “Machumetis sarecen” adıyla yayımlandı Avrupa’da. Weil, söz konusu Kur’an’ın eski bir Arap dil bilimcisi tarafından 1543’te tercüme edildiğini aktarıyor.
 </p>
 <p>
  Yine 1721’de olağanüstü bir tasarım ve estetikle hazırlanan Latince Kur’an çevirisi “Mohammedis Filii Abdallæ Fides Islamatica” da dikkat çekici bir başka tercüme. Bugün bu Kur’an’ın orijinal bir nüshası Almanya’da Sachsen-Anhalt Üniversite ve Eyalet Kütüphanesi’nde bulunuyor. Yine aynı kütüphanede dikkat çekici bir başka eser göze çarpıyor. 1717 yılında basılmış “Utrecht’te dünyaca meşhur Doğu dilleri Profesörü”Adrian Relands’a ait olan “Türklerin ve Muhammedilerin dini” adlı iki ciltlik eserde, İslam dininin esaslarının yanı sıra, “Muhammedî Savaş Hukuku” da ele alınan konulardan biri. Eski Gotik tarzı hurufatla basılan bu kitapların bugüne değin oldukça iyi korunmuş nüshalarında Hıristiyanlıkla ilgili tartışmalı mevzulara girilirken, Protestanlarla Müslümanların kıyaslanması dikkat çekiyor. Martin Luther travması yaşayan Hristiyanlığın Müslümanlık inancını bir kıyaslama aracı olarak görmesi ise dikkat çekici bir başka nokta.
 </p>
 <p>
  <img alt="" height="404" src="http://web.archive.org/web/20150310063619im_/http://medya.aksiyon.com.tr/aksiyon/2014/08/04/alcoranus2.jpg"/>
 </p>
 <p>
  İsviçreli Orientalist Johann Heinrich Hottinger (1620-1667) Papalığın  Muhammedîliği, Müslümanların Medine’ye hicret ettiği tarihe tekabül eden 622’den itibaren izlemeye aldığını iddia ediyor. Jan Loop, Hottinger’in yazdığı mektuplardan yola çıkarak, ünlü Alman Oryantalist Wilhelm Schikard’ın kitaplarında kullandığı Arapça harflere sahip olabilmeyi umduğunu ve hatta bunun için Johann Jacob Bodmer adlı bir matbaacıyı yönlendirdiğini, ancak Bodmer’in harflerin ağaç oyması olmasından ve kendi sahip olduğu metal harflerden oluşmamasından dolayı isteksiz davrandığını iddia ediyor. Kuşkusuz Leiden Üniversitesi’nin davetine icabet etmek için 3 çocuğuyla kayıkla yola çıkan ve aşırı yükleme nedeniyle Limmat nehrinde çocuklarıyla beraber boğularak hayatını kaybeden Hottinger, özellikle İsviçre merkezli Oryantalistlerin en önemli isimlerindendi. Onun bu tespitleri kendisinin Kilise Tarihi, Teolog ve Oryantal Dilleri Profesörü etiketi taşıması nedeniyle büyük önem taşımakta.
 </p>
 <p>
  <strong>
   Kur’an’ın ilk basıldığı yer: Venedik
  </strong>
 </p>
 <p>
  Bugüne kadar Avrupa’da kullanılan ahşap işçiliğiyle yapılan ilk Arapça harfleri kimin ürettiği ve harf olarak kullandığı bilinmemekte. Ancak Aldo Manuzio (1450-1515) adlı Venedikli bir matbaacının Arapça metinleri basmaya niyetlendiği biliniyor. Latince kitapları basan Manuzio, italik Latin karakterlerine kattığı estetikle ünlenmiş dönemin sanatkârlarından biri.
 </p>
 <p>
  Yine Democrito Terracino (1498) adlı bir başka Venedikli matbaacının da Arapça, Süryanice, Ermenice ve Hintçe gibi Doğu dillerine ait eserleri basmak istediği kayıtlarda yer alıyor.
 </p>
 <p>
  Avrupa’da Venedik dışında ilk Arapça kitabın Gregorio de Gregorii adlı Venedik kökenli bir matbaacı tarafından basıldığı biliniyor. Venedik’e 200 km mesafedeki Fano adlı yerleşim biriminde 1514 yılında basılan ilk Arapça eser, “Maliki İbadet Kitabı / Salat as-savai”  adlı ders kitabıydı. Bu kitabın 10’dan fazla bilinen nüshası bütün dünyaca biliniyor. Ahşap klişe tekniği ile üretilen harflerle basılan 3 Arapça sözlükten de kayıtlarda bahsediliyor. El yazısı formunda yazılan bu kitaplarda Besmele Hristiyan dünyasındaki varyantı ile kullanılmıştı.
 </p>
 <p>
  O yıllarda kullanılan Arapça harfler, harikulade çerçeve dekorları ve değişik kağıt ve kuş motiflerinin bulunduğu çağdaşları İtalyan eserlerini andırıyordu.
 </p>
 <p>
  1516 yılında Genua’da ikinci Arap harflerinin kullanıldığı kitap yayımlandı. Korsika Bischof’u (Hristiyanlıkta müftü benzeri konum) Agostino Giustiniani (1470-1536)’nun kaleme aldığı eserin kapağı o zamanki Avrupa’nın sanatsal kitap tasarımına çok iyi bir örnekti. 16. yüzyıl Avrupa bilim tarihinde çok önemli bir rol oynayan ve Latince, İbranice ve son olarak da Arapça metinleri öğrenme imkânı sağlayan bu gelişmeler, bilim dünyasına da farklı bir açılım katmıştı. Ancak bu harfler, filolojik ve tipografik açıdan çok kötü görünüyordu. Genueslu matbaacı Pier Paolo Porro’nun kullandığı hurufatta Kuzey Afrika etkisi bariz bir şekilde görülebiliyordu.
 </p>
 <p>
  <strong>
   Venedik Kur’an’ı yakıldı mı?
  </strong>
 </p>
 <p>
  Daha sonraki Avrupaî denemelerde en dikkat çekeni; “Venedik Kur’an’ı” olarak anılan nüsha. Venedik Kur’an’ının, 1537 veya 1538’de Allessandro Paganino (1509 - 1538)  adlı matbaacı tarafından basıldığı biliniyor. Venedik Kur’an’ının bugün bilinen bir nüshası Venedik yakınlarındaki mezarlarla dolu San Michelle adasındaki kilisenin zengin kütüphanesinde bulunuyor. Bazı tarihçilerin Venedik Kur’an’ının Papa’nın emriyle yakıldığı söylentileri de yok değil. Ancak ünlü Alman doğu bilimcisi Prof. Dr. Hartmut Bobzin, Venedik Kur’an’ının Papanın emriyle yakıldığı söylentilerine itiraz ediyor ve bugün bile birçok değişik ve eski Kur’an baskısının Vatikan kütüphanelerinin raflarında yer aldığını söylüyor. Bobzin, “Vatikan’da Arapça okuyup yazabilen insanlar vardı. Tabii ki, Vatikan’ın Kur’an’a ilgisiz olduğunu söyleyemeyiz. Vatikan Kütüphanesi’ni ziyaret ettiğinizde, oradaki Kur’an nüshalarının fazlalığından etkilenirsiniz” diyor.
 </p>
 <p>
  <img alt="" height="629" src="http://web.archive.org/web/20150310063619im_/http://medya.aksiyon.com.tr/aksiyon/2014/08/04/alcoranus3.jpg"/>
  Hristiyanlığın Martin Luther tecrübesini yaşadığı yıllara tekabül eden dönemde, Avrupa’da Kur’an’ın ilgi odağı olduğu biliniyor. Ancak bazı araştırmacılar 1530’da, Venedik’te yayımlanan Kur’an’a ait bazı metinlerin hemen yakıldığını iddia ediyor. Ancak bunu; Osmanlı’nın 1529’da Viyana kapılarına dayanmasını da dikkate alarak değerlendirmek gerekiyor.
 </p>
 <p>
  Prof. Bobzin, Avrupa’da bilinen ve birçok uzman tarafından da teyit edilen Kur’an yakma hadisesinin İtalya’da değil, İspanya’da 1499/1500 tarihlerinde yaşandığına dikkat çekiyor. Toledo Başpiskoposu Francisco Jimenez de Cisneros’un neden olduğu bu yakma hadisesinin ise, 700 yıldan fazla devam eden Endülüs hâkimiyetinin yıkılmasının ardından gerçekleştiği biliniyor. 1498 yılında Venedik’te “Ortaçağ’da en çok yakılan kitap” unvanına sahip olan Talmud’un yakıldığı da biliniyor. Ancak sadece Venedik Kur’an’ının yakıldığı ile ilgili net bir bilgi bulunmuyor.
 </p>
 <p>
  Özellikle 1530 sonrası Latince-Arapça bir Kur’an özeti hazırlatan Kardinal Egidio daViterbo’nun Arapçaya ilgisi dikkate alınacak olursa, Prof. Bobzin’in tezlerinin doğruluğu ortaya çıkıyor. Prof. Bobzin, bu tezini güçlendirmek amacıyla, aynı yıllarda dönemin ünlü dil bilimcilerinden Fransız Guillaume Postel (1510-1581) ve İtalyan Teseo Ambrogio degli Albonesi (1469-1540)’nin de Kur’an basımı gerçekleştirdiğini ifade ediyor.
 </p>
 <p>
  <strong>
   Neden basıldı?
  </strong>
 </p>
 <p>
  İtalyan matbaacı Paganino’nun basılan Kur’an’ları Osmanlı’ya ihraç etme düşüncesinde olduğu, hatta bunu Osmanlı yetkililerinin incelediğinde hatalardan dolayı sıcak bakmadığı ifade ediliyor. Prof. Bobzin, bütün Müslüman ülkelerinde Kur’an basımlarının kontrole ve onaya tabi olduğu, Venedik Kur’an’ının ise, birçok imla hatasından dolayı Osmanlı’dan onay alamadığı görüşünde. Bobzin, burada Fatiha Sûresi’ndeki “iyyake na’budu”ifadesinin bu Kur’an nüshasında “iyyake naq’budu” şeklinde yazıldığını ifade ediyor.
 </p>
 <p>
  <img alt="" height="90" src="http://web.archive.org/web/20150310063619im_/http://medya.aksiyon.com.tr/aksiyon/2014/08/04/alcoranus-kutu2.jpg"/>
  Yine Kur’an baskısındaki çarpıcı hatalardan biri de, bazı sûrelerin ayet sayılarının gerçeğinden farklı olması idi. Yine surelerin Mekkî ve Medenî olmalarına ilişkin bilgilerde de yanlışlıklar vardı. 98 ayetten oluşan Meryem Sûresi Venedik Kur’an’ında 99 ayetti mesela. Taha Sûresi, orijinalinde 135 ayet olmasına karşılık Venedik Kur’an’ında 164 ayet olarak kayda geçmişti.
 </p>
 <p>
  Prof. Bobzin’in aktardığı bilgilere göre, Arapça harflerin teknik açıdan mükemmel denecek forma kavuşması 16. yüzyıl sonlarını buldu. Dâhi Avrupalı “Harf terzisi” Robert Granjon (1513-1589) öldüğü tarihe kadar yaşadığı Roma’da, Ermenice, Arapça ve Kiril harflerini üretti. Granjon yaptığı bütün çalışmaları daha sonraları Toskana’nın Herzog’u olarak adlandırılacak olan Kardinal Ferdinando de Medici’nin desteği ile Roma’da kurulan Typographia Medicaea adlı matbaada yaptı.
 </p>
 <p>
  <img alt="" height="90" src="http://web.archive.org/web/20150310063619im_/http://medya.aksiyon.com.tr/aksiyon/2014/08/04/alcoranus-kutu3.jpg"/>
 </p>
 <p>
  Bu matbaanın gerçek yöneticisi olan Giovanni BattistaRaimondi’nin en büyük amacı, Arapça eserleri sadece Oryentalist Hristiyanlar için değil, aynı zamanda Müslümanlar için de basmaktı. Öyle ki Osmanlı Sultanı III. Murat’ın özel izniyle, tıbbi eserlerden birini Osmanlı İmparatorluğunda satabilecekti. Typographia Mediceae matbaası aynı zamanda İskenderiyeli matematikçi Öklid’in Elementler adlı kitabını Arapça olarak yayımladı. Bu matbaanın ikinci ve en önemli eseri İbn-i Sina’nın tıbbi baş eseri “Al-Qanun fi’t-tıbb” oldu. Bunu, İbn al-Hacib’in “Al Kafiya” isimli kitabı izledi.
 </p>
 <p>
  _____________________________
 </p>
 <p>
  Venedik Kur’an’ı ile ilgili tespit edilenler
 </p>
 <p>
  1. Kitabın kapağı yok.
 </p>
 <p>
  2. Birinci sûre ile başlıyor, ancak gerçekten hafif okunabilir durumda.
 </p>
 <p>
  3.  Arapça yazımında hatalar bulunuyor. Kitapta zal (ذ) yerine dal (د), se (ث) yerine te (ت) basılmıştı.
 </p>
 <p>
  4. Harekeler, yani seslerin büyük bölümü yanlıştı. Matbaacı kısa sesler için ne kesre (kısa i) ne de damma (kısa u) kullanmıştı. Zira sadece fatha (kısa a) işareti vardı. Kur’an yazım tekniği açısından bakıldığında ağır hatalar söz konusuydu.
 </p>
 <p>
  __________
 </p>
 <p>
  <strong>
   Venedik Kur’an’ın’daki hatalardan bazıları
  </strong>
 </p>
 <p>
  Sûre adı    Ayet sayısı    Venedik Kur’an’ındaki ayet sayısı
 </p>
 <p>
  Nisa          176              175
 </p>
 <p>
  Hicr             99               97
 </p>
 <p>
  Taha          135              164
 </p>
 <p>
  Şuara         227             220
 </p>
 <p>
  Mutaffifin      36               30
 </p>
 <p>
  Meryem        98              99
 </p>
 <p>
  En’am         165            127
 </p>
 <p>
  _______________________
 </p>
 <p>
  <strong>
   Prof. Dr. Hartmut BobzIn: “Vatikan, Venedik Kur’an’ını yaktırmadı”
  </strong>
 </p>
 <p>
  <strong>
   <img alt="" height="389" src="http://web.archive.org/web/20150310063619im_/http://medya.aksiyon.com.tr/aksiyon/2014/08/04/alcoranus4.jpg"/>
  </strong>
 </p>
 <p>
  <strong>
   -Kur’an üzerine uzun süredir araştırmalar yaptınız ve bu konuda akademik çalışmalarınız ve kitaplarınız var. Avrupa’da bilinen basılmış ilk Kuran’ın tarihi Venedik’e uzanıyor. Alessandro Pagainino adlı matbaacının bastığı birçok hataları bulunan Kur’an’ın var olduğunu biliyoruz. Bu Kur’an baskısının Avrupa’da basılan ilk Kur’an mıdır?
  </strong>
 </p>
 <p>
  Evet, ilk Kur’an baskısıdır. Ama, bu ilk Kur’an baskısı, büyük bir ihtimalle imha edilmiştir. Bunun nedeni de Osmanlı’nın bunu onaylamaması ve kabul etmemesidir. Venedikli matbaacı Alessandro Pagainino bu Kur’an baskılarını Osmanlı’ya satabileceğini düşünüyordu. Kalite açısından çok kötüydü ve içinde birçok hata vardı. Kimsenin bunu kabul etmeyeceğini bilmek gerekirdi. Birçok işaret tamamen hatalı. Mesela ‘iyyake nabudu’ ‘iyyake naqbudu’ şeklinde yazılmış. Bu tip hatalardan dolayı bunu hiçbir Müslümanın kabul etmeyeceği açık. Kur’an baskılarının da onaylanması gerekiyor.
 </p>
 <p>
  <strong>
   -Bu ilk Kur’an’ın Papa tarafından yaktırıldığı söyleniyor...
  </strong>
 </p>
 <p>
  Hayır bu bir efsane, kesinlikle doğru değil. Papa’nın ilgisi bile yoktu. Vatikan’da Arapça okuyup-yazabilen kişiler vardı. Tabii ki, Vatikan’ın Kur’an’a ilgisiz olduğunu söyleyemeyiz.  Üstelik Vatikan’da çok büyük bir Kur’an kolleksiyonu mevcuttur. Vatikan Kütüphanesi’ni ziyaret ettiğinizde, oradaki Kur’an nüshalarının fazlalığını görünce etkilenirsiniz. Dolayısıyla, Papa’nın veya Vatikan’ın Kur’an’ı yaktırması mantıki değil.
 </p>
 <p>
  Matbaacı Pagainino’nun çağdaşı iki kolleksiyoncu bu nüshaya sahipti. Biri İtalyan’dı. Teseo Ambrogio’nun sahip olduğu nüsha bugün San Michelle adlı bir adada bulunan Kilise Kütüphanesi’nde bulunuyor. Bu Kur’an nüshasının tamamı micro film halinde bulunuyor. İstenildiği takdirde uluslararası bir yayınevi olan E.J. Brill’den satın almak mümkün. İsteyen inceleyebilir. İkincisi ise Fransız Guillaume Postel idi. Bu da bu nüshaya sahipti. Türkiye hakkında çok yazmış enteresan bir kişidir. Postel, bu Kur’an’a sahip olduğunu yazmış. Bugün bu Kur’an’ın neden bulunmadığını sorabilirsiniz. Bunun cevabı çok basit. Çünkü hatalarla doluydu. İsteyen herkes Kur’an basamaz. Bu bugün Türkiye’de de böyledir. İzne tabidir.
 </p>
 <p>
  <strong>
   -Ortaçağ Avrupa’sında Kur’an’a olan bu ilgiyi neye bağlıyorsunuz? Arapçanın mistik etkileyiciliği mi, yoksa yeni ve az bilinen bir dine karşı merak mı etkili olmuştur bunda?
  </strong>
 </p>
 <p>
  Elbette Hristiyanlığın karşısında olan bir dine karşı bir merak vardı. İslam, Hristiyanlık sonrası ortaya çıkmış bir rakipti. Bugünkü Hristiyanlık ve İslam arasındaki diyaloglar çok güzel. Ancak tarihî gerçekler farklı: Türklerle yapılan savaş, bir inanç savaşıydı. Dolayısıyla kendi inançları karşısına çıkan bir dine insanların ilgi duyması, merak etmesi, araştırması gayet normal.
 </p>
</div>


Kaynak: [www.aksiyon.com.tr](http://www.aksiyon.com.tr:80/tarih/venedik-kurani-alcoranus-arabice_539075), [web.archive.org (arşiv bağlantısı)](http://web.archive.org/web/20150310063619/http://www.aksiyon.com.tr:80/tarih/venedik-kurani-alcoranus-arabice_539075)
