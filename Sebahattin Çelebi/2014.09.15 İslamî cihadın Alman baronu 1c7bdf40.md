# İslamî cihadın Alman baronu

*Sebahattin Çelebi 2014.09.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Alman casuslar 100 yıl önce de bu topraklarda cirit atıyordu. En büyük kozları Baron Max von Oppenheim, İslam’ı İngilizlere karşı bir silah olarak kullanma fikrini ortaya attı. Lakin Lawrance karşısında hezimete uğradı.
  </font>
 </div>
 <div id="newsText">
  <font class="detail-text">
   <p>
    1990’lı yıllarda Amerikalı tarihçi Donald M. McKale Alman Kayseri II. Wilhelm’in Ortadoğu’da izlediği politikayı tek cümle ile özetleyecekti: Cihat, made in Germany.
   </p>
   <p>
    “Türkiye ve Hindistan’daki elçi ve ajanlarımız, bütün Muhammed dünyasında nefret dolu, yalancı ve vicdansız bu millete (İngilizlere) karşı ayaklanmayı ateşlemeli. Böylelikle biz kan kaybedecek olursak, en azından İngilizler Hindistan’ı kaybetmeli...”
   </p>
   <p>
    <img alt="" height="213" src="http://web.archive.org/web/20140922215142im_/http://medya.aksiyon.com.tr/aksiyon/2014/09/15/islami2.jpg">
     İslam topraklarında kirli bir savaş ve taktik yürüten İngilizlere karşı kitlesel bir ayaklanmanın gerekliliğine inanan bu sözlerin sahibi Alman Kayseri II. Wilhelm’den başkası değildi. Alman Kayseri’nin bu önemli tespitlerine çok büyük katkılar sağlayacak biri vardı ve İslam topraklarında İngilizleri durduracak sihirli formülü Berlin’in kulağına üflemişti. “İngilizlerle içinde bulunduğumuz bu zorlu mücadelede, İslam bizim en önemli silahlarımızdan biri olacak.” diyordu.
    </img>
   </p>
   <p>
    1914’te Berlin’e gönderilen 136 sayfalık strateji belgesinin altındaki imzanın sahibi bankacı bir babanın oğlu olduğu hâlde kendisini Ortadoğu’ya atan Baron Max von Oppenheim’dan başkası değildi. O da tıpkı Arabistanlı Lawrence gibi mükemmel bir şekilde Arapçaya hâkimdi. Bölge insanının kıyafetlerini giyiyor, halkın arasına karışıyordu. Varlıklı ve seçkin bir ailenin oğlu olarak dünyaya gelen bu genç adam, “tatil gezisi” için ilk kez İstanbul’a geldiğinde tarihler 1883’ün kışını gösteriyordu ve Oppenheim henüz 28 yaşındaydı. Tamamen kendi girişimleriyle ileriki yıllarda Mısır, Suriye, Mezopotamya ve yine Türkiye ve Pers Körfezi’ne seyahatler yaptı. Suriye sınırları içindeki Tell Halaf’ta yapacağı arkeolojik kazılarla dünya çapında üne kavuşan bir arkeolog olacaktı Oppenheim. Doğu’ya merakını anlatırken, “İslami Orient’te bir araştırmacı gezgin olarak bulunmak, sürekli güçlenen ve beni asla terk etmeyen bir düşünceydi.” diyecekti daha sonra.
   </p>
   <p>
    1896’da Kahire’deki İbn-i Tulun Ca-mii’nin muhteşem mimarisinden şehre bakan ve dört dili iyi derecede konuşan bu adam, “rüya bir hayat”a kavuşmakla kalmayacak, aynı zamanda “bütün İslam dünyasının gözlemcisi” bir Alman olacaktı.
   </p>
   <p>
    Birinci Dünya Savaşı’nda cephe gerisinde aktif rol oynayan bu Alman diplomat, ilerleyen yıllarda dünyanın birçok yerindeki Müslümanları merkezî gücün etrafında toplamak için bir proje geliştirecekti. Plan, İslam’ın temel disiplinleri içinde önemli bir yere sahip olan ve bugün de dünyanın birçok yerindeki Müslümanlar için oldukça kuvvetli bir argümanı seçmekti... Cihat’ı!
   </p>
   <p>
    Oryantalist bir arkeolog olan Baron Max von Oppenheim’ın amacı, Müslümanları Ortadoğu’daki dönemin hâkim gücü İngiltere ve Fransa’ya karşı kışkırtmak ve Alman otoritesine zemin hazırlamaktı. Londra, bir İslami isyan vasıtasıyla Hindistan’daki hâkimiyetini kaybederse, “3. derecede güce” düşecekti. İstanbul’da Müslümanlar arasında büyük bir nüfuza sahip biri yaşıyordu ve Alman Kayseri’nin bir hareketiyle bir İslami isyanı çıkartabilecek güce sahipti. Bu isyan için gerekli olan yol ve malzemeleri bulması istenen kişiydi Baron. Öyle ki, bazı İslamolog ve Türkologlar Max von Oppenheim için niteliğine uygun bir sıfat bulacaktı: “Deutscher Abu Jihad / Alman Ebu Cihad’ı.” “Kutsal savaşın, cihadın babası” olmak dışında, “Antiemperyalizmin Kahramanı” deniliyordu ona.
   </p>
   <p>
    <strong>
     Almanya’nın Ortadoğu politikası
    </strong>
   </p>
   <p>
    Alman araştırmacılar Alexander Will ve Stefan M. Kreutzer’in keşifleri, Berlin’in Ortadoğu’da iki yöntem kullandığını ortaya koyuyordu. Birincisi, Almanya’nın düşmanı ülkelerin kolonilerinde antiemperyalist ayaklanmaları tetiklemekti. Ki Almanya, bu birinci yolu Ortadoğu topraklarında cömertçe kullandı. Bölgenin önemli ülkelerine yeteri sayıda ajan gönderildi. Ancak birinci yöntem Osmanlı İmparatorluğu sınırlarında çok da pozitif sonuçlar veremedi. İngilizler, Fransızlar ve diğer aktörler, Osmanlı’yı parçalayarak kalanları paylaşma peşindeydi. Biraz da konjonktür gereği, Osmanlı ile daha farklı ve ticarete ve dostluğa dayalı ikinci bir yöntem devreye sokulacaktı. Alman tarafı Osmanlı’nın askerî gücünü çok iyi biliyordu. Alman Genelkurmay Başkanı Hellmuth Johannes Ludwig von Moltke, Mart 1914’te ülkesinin İngiliz ve Fransız sömürge güçlerine karşı desteklediği Osmanlı’nın durumunu şöyle özetleyecekti: “Türkiye, askerî olarak bir sıfır!”
   </p>
   <p>
    Sıfır konumunda gördükleri Osmanlı ordusunu modernize etmek için, Türk subayları Alman askerî okullarında eğitime alınacaktı. Osmanlı ordusunu reorganize etme görevini üstlenen Colmar von der Goltz yani bizdeki tanınmış adıyla Goltz Paşa, Alman silah ihracatçısı Krupp, Loewe ve Mauser gibi firmalar aracılığıyla ordunun modernize edilmesi için bastırıyordu. Birazcık rüşvetle, Osmanlı ordusunun silahlandırılmasını etkilemek mümkündü. Bunun için Mareşal’in rüşvet olarak gerekirse dağıtabilmesi için 30 bin Reichsmarklık bütçe bile oluşturuldu. Hatta silah tüccarı Ludwig Loewe, ona satıştan pay teklif ettiğinde, “Bir Preuss subayı bahşiş almaz!” diyecek kadar dik durmuştu. Bağdat’ta tifodan ölen ve bugün İstanbul Tarabya’daki Alman Elçiliği’nin bahçesinde gömülü olan Goltz Paşa, Osmanlı ordusu içindeki Almanya karşıtı Genç Türklere karşı, Almanya taraftarı unsurları destekledi.
   </p>
   <p>
    2 Ağustos 1914’te yapılan anlaşma ile gizli bir müttefikliğin imzaları atıldı. Anlaşmanın 4. maddesi ilginçti. Bayram değildi, seyran değildi ama Almanya garip denebilecek bir taahhütte bulunuyordu: “Almanya, Osmanlı İmparatorluğu sınırları içinde herhangi bir tehdit hâlinde, gerekli hâllerde silahlı savunmayı taahhüt eder.”
   </p>
   <p>
    Aradaki ilişkiyi sıcak tutmak ve gerekli anlaşmaları yapabilmek için işin temelleri çok önceden atılmıştı aslında. Ekim 1898’de Alman Kayseri II. Wilhelm, eşi Auguste Viktoria ile imparatorluğun merkezine ve kutsal topraklara bir gezi düzenledi. Ev sahibi Sultan II. Abdülhamit’ti. Osmanlı hastaydı ve yeni dostlar, partnerler arayışındaydı. Alman tarafından gelecek maddi bir destek umuyordu Osmanlı tarafı ve Kayser II. Wilhelm efsanevi Bağdat Demiryolu inşasının Alman firmalarına verileceği vaadiyle İstanbul’dan ayrılacaktı. 1900 yılında yapılan bugünkü İstanbul Sultanahmet’teki Alman Çeşmesi, II. Wilhelm’in ziyareti ya da daha ticari bir deyişle büyük ihalenin alınması anısına inşa edilmişti.
   </p>
   <p>
    Bağdat Demiryolu, Ortadoğu’da emelleri olan başta İngilizler olmak üzere Fransız ve Almanlar için bir siyasi hâkimiyet arenası olacaktı. Toplam 30 bin hissenin 8 binini Deutsche Bank alırken, kalan 8 bini Avusturya, İsviçre, İtalya ve Osmanlı bankerlerine aitti ve bunlar da Deutsche Bank’ın ortakları arasındaydı. Osmanlı sadece 3 bin hisseyle projede yer alabilirken, 8 bin hisse de Fransızların elindeydi.
   </p>
   <p>
    1888’den 1918’e kadar hüküm süren Kayser II. Wilhelm, Kudüs kapılarından girdiğinde heyecan doruktaydı ve “II. Wilhelm barışçıl bir haçlı seferi tarzında kutsal topraklara geldi.” denecekti daha sonra. Nitekim Wilhelm’in İslam dünyasına gösterdiği “barışçıl” yüz, posta kartlarına kadar yansıyacaktı, “Halife ve onun Müslümanları”na hürmet ifade eden sözler yer alacaktı.
   </p>
   <p>
    İstanbul “hasta” olmanın verdiği sıkıntılarla boğuşurken, Kahire’den İslam ve Afro-Asya Müslümanları hakkında Kayser II. Wilhelm’e bilgiler aktaran Max von Oppenheim, Alman İmparatorluğu’nun sömürgeci devletlerin göz diktiği topraklardaki politikalarını şekillendirecekti. İlk olarak 136 sayfalık bir cihat planı, Ekim 1914’te Almanya’ya ulaştırıldı Baron tarafından. Başlığı, “Düşmanlarımıza karşı İslami bölgelerde devrim” adını taşıyordu ve İngiliz, Fransız ve Rus hâkimiyetindeki ülkelerin topraklarında Osmanlı sultanlığının ve halifeliğinin verdiği savaşı manipüle etmeye çalışan Alman ‘uzmanların’ çalışmalarını anlatıyordu.
   </p>
   <p>
    “Dinî unsurlar Ezher Camii aracılığıyla öne çıkarılmalı. Mümkün olan birçok küçük darbe ve saldırı gerçekleştirilmeli. Bunların başarıya ulaşıp ulaşmaması çok önemli değil. Her hâlükarda bunlar, İngilizleri Mısır’da başsız bırakmaya katkıda bulunacaktır...”
   </p>
   <p>
    Baron’un aktardığı bu kozmik bilgiler ve hedefler, bir din savaşı için değildi. Yazar Thomas M. Kreutzer’e göre, düşman milletlere karşı yürütülen bir harp söz konusu idi. Baron Max von Oppenheim, bir “özgürlük savaşçısı” da değildi, tam tersine, bir “din savaşının operatörü” idi. Afrika araştırmacısı ve yine Baron Oppenheim gibi devrim casusu Gerhard Rohlfs da, bir başka bölgede, ileride Fransızların sömürgesi olacak Cezayir’de Fransızlara karşı ayaklanma organize etmeye çalışıyordu.
   </p>
   <p>
    Arabistanlı Lawrence ile de iki kez karşılaşacaktı Oppenheim. Rakibi ve düşmanı Lawrence’e karşı başarı sağlayamayan bu adam, 54 yaşına bastığı 1914’te onunla ikinci kez karşılaştığında yenilgiyi kabul etmek zorunda kalacaktı. Lawrence karizmasının doruğunda idi ve o artık Arapların kahramanı idi.
   </p>
   <p>
    <img alt="" height="432" src="http://web.archive.org/web/20140922215142im_/http://medya.aksiyon.com.tr/aksiyon/2014/09/15/islami3.jpg"/>
   </p>
   <p>
    <strong>
     <img alt="" height="386" src="http://web.archive.org/web/20140922215142im_/http://medya.aksiyon.com.tr/aksiyon/2014/09/15/islami4.jpg"/>
     Sömürge yüzyılında Almanya
    </strong>
   </p>
   <p>
    Kayser, bölgeye gönderdiği seçkin casuslarını bilim adamı kılıfıyla ileri cephede, halkı yönlendirmek ve “din savaşına” ikna için vazifelendirmişti. İngilizlerin erişilmesi güç bir dünya hâkimiyetine ulaşmış bulunmaları, Alman Kayseri’ni endişelendirmiş ve onu 19. yüzyılın o uzun ve kasvetli yıllarında yeni formüller aramaya itmişti. İngilizleri takip eden diğer iki rakip, Fransa ve Rusya da, Almanya’ya göre dünyanın değişik yerlerinde önemli köşe başlarını tutmuşlardı. Avrupa kolonyalizminin en cücesi Deutsche Reich idi. Bismark’ın 1871’de, “Asla sömürge istemiyorum!” sözünün üzerinden çok da uzun bir zaman geçmemişken, Alman Kayseri dünyaya yayılma ve etkisini artırma çabaları gösterecekti. Fransızların, Almanların ticari bağlar kurmaya çalıştığı Osmanlılara karşı özellikle ekonomik ve politik alanlarda davranışları Kayser’i kızdıran bir başka husustu. “Galyalılar, Türklere 5’inci kalite bir zenci devleti gibi alay edercesine muamelede bulunuyorlar.” diyecekti Kayser.
   </p>
   <p>
    Kayser’in Ortadoğu topraklarında kullandığı formül oldukça basitti aslında. Sonraki yıllarda Napolyon kuvvetlerine karşı İspanyol gerillalarını motive etmek için de kullanılan bir yöntem tercih edilecekti: “Küçük savaş.”
   </p>
   <p>
    1859’da Avusturya’ya karşı İtalyan, Hırvat ve Macar özgürlük savaşçıları da aynı yöntemle motive edileceklerdi. Çok değil, İkinci Dünya Savaşı’nın karanlık yıllarında da Almanya, cihadı bir savaş enstrümanı olarak kullanacaktı. 1942 Mayısında Berlin’de sürgünde yaşayan Büyük Kudüs Müftüsü Amin el-Hüseyin de, Müslümanlara cihat çağrısı yapacaktı. Yüzbaşı Andreas Mayer-Mader yönetiminde Müslüman savaş esirlerinden oluşan Tiger B adı verilen özel bir birlik oluşturulacaktı. “İlk Doğu Müslümanları SS-Alayı” adı verilen birlik oluşturulduğunda tarihler 1941’i gösteriyordu.
   </p>
   <p>
    __________________________________
   </p>
   <p>
    <span>
     <strong>
      Almanya Ortadoğu’DA neler yaptı?
     </strong>
    </span>
   </p>
   <p>
    <strong>
     <span>
      İran:
     </span>
    </strong>
    İran’ın büyük bölümü I. Dünya Savaşı’nın başlangıcında Rus ve İngiliz birlikleri tarafından işgal edildi. Buna karşılık geçici İran hükümeti Reza Qoli Khan Nezam al Saltaneh başkanlığında Kermansah’ta kuruldu. Geçici hükümet, Berlin tarafından ekonomik ve askerî olarak desteklendi. Teğmen Wilhelm Wassmuss, İngilizlere karşı direnmek için İran’ın yerel halklarını organize etmeye çalıştı.
    <strong>
     <span>
      Irak:
     </span>
    </strong>
    Kayser tarafından görevlendirilen Binbaşı Arthur Bopp, Ekim 1915’ten itibaren İran’daki Ruslara karşı yürütülen Alman savaş operasyonlarını yürütmekle görevliydi.
    <span>
     <strong>
      Arap Yarımadası:
     </strong>
    </span>
    Almanlar, Şerif Hüseyin’i kazanmak ve kendi yanlarına çekmek için büyük çaba harcadı. Ancak Şerif Hüseyin, İngilizler tarafında yer almaya ikna edildi ve 1916’da Türklere karşı bağımsızlık savaşı başlattı. Almanya Max Roloff adlı bir sahtekâra Mekke’ye yapacağı propaganda gezisi için verdiği 200 bin altın markını kaptırdı.
    <strong>
     <span>
      Yemen:
     </span>
    </strong>
    Binbaşı Ottmar von Stotzingen Yemen’de bir istihbarat destek noktası oluşturdu. Ancak 1916 ilkbaharında İstanbul’un baskısıyla çalışmalar kesildi.
    <strong>
     <span>
      Hindistan:
     </span>
    </strong>
    Hindistan’da güçlü bir Müslüman azınlık yaşıyordu. Misyoner Ferdinand Graetsch, Berlin’deki Hint Komitesi 18 kişiyi ajan olarak ülkelerine gönderdi.
   </p>
   <p>
    <span>
     <strong>
      Almanların planları niçin tutmadı?
     </strong>
    </span>
   </p>
   <p>
    - İnanmayanların safında inanmayanlara karşı savaşa girilmesine birçok Müslüman anlam veremedi.
   </p>
   <p>
    -Avrupalı cihatçılar, yerli halkla gerçek anlamda bir etkileşimde bulunamadılar.
   </p>
   <p>
    -Eksik olan şey, işin merkezinde karizmatik bir İslami yönetici figürü yoktu. Finans ve materyal eksikliğinin yanı sıra organizasyon yeteneği yeterli değildi.
   </p>
   <p>
    -Almanya ve Türkiye arasındaki ilişkiler, karşılıklı güvensizlik ve korku ile şekillenmişti.
   </p>
   <p>
    -Osmanlı hâkimiyet emelleri üzerine yapılan Alman planları, İngilizlerin uzun soluklu politikaları ile güçlenemedi. İngiliz sömürge kuvvetleri, gerek Osmanlı gerekse Alman askerî gücü ile kıyaslanamayacak derecede üstündü.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39497-.html), [web.archive.org (arşiv bağlantısı)](http://web.archive.org/web/20140922215142/http://www.aksiyon.com.tr:80/aksiyon/haber-39497-.html)
