# ‘Ayrılıktan zor belleme ölümü’

*Sebahattin Çelebi 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk edebiyatı güzel bir insanını kaybetti. Duru Türkçesiyle unutulmaz şiirlere imza atan Abdurrahim Karakoç, gönül dünyamızda bir boşluk bırakarak ebediyete göçtü.
  </font>
 </div>
 <div id="newsText">
  <font class="detail-text">
   <p>
    Türk şiiri zirve bir ismini kaybetti. Şiirleriyle her gönüle değen bir şairdi Abdurrahim Karakoç. Ocak ayından bu yana önce Konya Selçuk Üniversitesi, sonra da Ankara Gazi Üniversitesi Tıp Fakültesi’nde akciğer enfeksiyonu tedavi si görüyordu. Olmadı, usta şair geçen hafta 80 yaşında hayata gözlerini yumdu.
   </p>
   <p>
    <img alt="" border="0" height="393" src="http://web.archive.org/web/20120618062243im_/http://medya.aksiyon.com.tr/aksiyon/2012/06/11/sebahattin-mihriban-3.jpg">
     Aslen Kahramanmaraşlıydı. Ekinözü ilçesinde doğup büyümüştü. Bir ay kadar önce onu hastanede ziyaret eden kardeşi Osman Karakoç’a vasiyet etmişti: “Memleketimizin her yeri aynı. Orası da Müslüman toprağı, burası da... Onun için ben nerede ölürsem, oraya defnedin. Arkamdan alkış vesaire de istemiyorum.” Öyle de oldu, cenazesi devlet erkanı ve sevenlerinin eşliğinde Ankara’da  Abdulhakim Arvasi Türbesi’nin de bulunduğu Bağlum Mezarlığı’nda toprağa verildi.
    </img>
   </p>
   <p>
    Herkesin dünyasına girmeyi başarabilmiş duygu ve anlam yüklü şiirlerin şairi Karakoç, dupduru bir Anadolu insanıydı. Henüz sağlığı yerindeyken Ankara’daki evine misafir olmuştuk. Kendisine yönelttiğimiz soruları büyük bir samimiyetle cevaplandırmıştı. Hayat tarzıyla, duruşu ve düşüncesiyle de duru bir insandı. Olduğu gibi görünmeyi hayat felsefesi hâline getirmiş, şiirle yoğrulmuş bir gönül adamını hangi kelime anlatabilir ki!
   </p>
   <p>
    Şiir onda bir aile geleneğiydi. Ömrü boyunca, inandığı değerlerden taviz vermeden yaşadı ve yaşadığı gibi yazdı. Soyadına yakışır şiirler üfledi hayata... Mesela ondan öğrendik sevgideki asaleti... Hani şu yürek genişliği denilen şey var ya, öyle bir yaklaşımı vardı Karakoç’un… Konuşmamızda lafı dönüp dolaştırıp ‘Mihriban’a getirmiştik. “Bir kez daha karşılaşmak istemez misiniz?” diye sormuştuk, biraz da arsızca. Mistik bir olgunlukla, “Son bir kez...” diyecekti, sonra da ekleyecekti: “Son bir kez Mihriban’ı görmek istemezdim. O beni hayalindeki gibi yaşatsın, ben de onu hayalimdeki gibi… O aşk, masum bir aşktı. Güzel bir aşktı. Bırakalım öyle kalsın.”
   </p>
   <p>
    <img alt="" border="0" height="491" src="http://web.archive.org/web/20120618062243im_/http://medya.aksiyon.com.tr/aksiyon/2012/06/11/sebahattin-mihriban-7.jpg"/>
    Ne adı Mihriban’dı, ne saçları sarı… O, Abdurrahim Karakoç’un Mihriban’ıydı… Şimdi tıpkı Mihriban gibi şair Abdurrahim Karakoç da sevenlerinin hayalinde yaşayacak.
   </p>
   <p>
    Ankara’daki o güzel sohbeti, sizlerle de paylaşmak istedik:
   </p>
   <p>
    <strong>
     -Halk şairliği geleneğinde bade içme veya bir şekilde rüya vesilesiyle şiire başlama vardır. Sizinki de böyle güzel bir sebebe dayanıyor mu, yoksa aileden gelme bir özellik mi?
    </strong>
   </p>
   <p>
    Babamın etkisi olmuştur. Babam edebiyata meraklı, kendi de şiir yazan, kendi başına Türkçeden başka üç lisanı da öğrenen bir adamdı. Eski kitaplar evde çok olurdu. Eski yazıyla olsun yeni yazıyla olsun şiir yazınca bizim de meylimiz o tarafa oldu. Biz 5 erkek kardeşiz, beşimiz de şiir yazarız. Üçümüzün kitabı var. İkisi de çıkaracak da, “Siz tanınıyorsunuz, biz çıkartamıyoruz.” diyorlar. Onlar da güzel şiir yazarlar. Hâliyle çocukken başladık. Irsi diye bir şey yoktur. İnsan ne görürse onu alır. Önündeki büyükler ne yaparsa sen ona meyledersin, saz çalarlarsa sen de çalarsın, edebiyata meyil varsa, sen de meyledersin.
   </p>
   <p>
    Halk edebiyatını benimsedim ben. Halk şiirini yazdım. Deneme mahiyetinde serbest ölçüyü de kullandım. Ama öyle bir şartlanmam yok. Herkes bildiği gibi yazsın.
   </p>
   <p>
    <img alt="" border="0" height="454" src="http://web.archive.org/web/20120618062243im_/http://medya.aksiyon.com.tr/aksiyon/2012/06/11/sebahattin-mihriban-8.jpg"/>
    <strong>
     -İlk yazdığınız şiirlerinizi iki kitap olacak hacimde iken beğenmeyip yaktığınız söylenir. Doğru mu?
    </strong>
   </p>
   <p>
    Doğru. Gençliğin hevesleri vardır. Hevesle şiir yazıyordum o zamanlar. Geçmişime döndüm baktım, bunlar benim ham dönemlerim dedim. Hevesten ibaret olan şiirlerimi yaktım. İyi ki yakmışım. 1958’den itibaren yazdıklarımın hiçbirini reddetmedim. Birçok şair, tanındıktan sonra geçmiş şiirlerini reddeder. Necip Fazıl’da, Sezai Karakoç’ta da bu var. Bana sorarsanız, hiçbirini reddetmedim.
   </p>
   <p>
    Daktiloya bir gün kâğıdı takdım. Ve köyün insanlarını anlatan bir şiir yazdım. Hepsi yaşayan insanlardı şiirime konu olanlar. Yazdım ve yırtacağım, dedim. Elimden çekti aldı arkadaşım ve “Bu yırtılır mı?” dedi. Zira biliyorum, bu duyulsa, köydekilerle kavga edeceğim. İyi ki de yırttırmamış. Güzel de şiir oldu. Bizim insanlarımızdı onlar. Mübalağa yok. Gerçekler var.
   </p>
   <p>
    <strong>
     -Şiirleriniz genelde aşk ve insan eksenli şiirler?
    </strong>
   </p>
   <p>
    Benim malzemem insan. Benim hitap ettiğim insan. Ben insanların yarası nerdeyse, sıkıntıları neyse bunları arz ediyorum. Sevgiyi, dostluğu ifade etmek güzel şeydir. Her şey insan içindir. Zaten Allah, eşref-i mahlukat olarak yaratmış insanı. Sen şiirinde bunları yazmıyorsan, niye yazıyorsun şiiri? İnsanı yazarken, doğumu da, ölümü de, geleceği de yazacaksın. “Aşk kâğıda yazılmıyor Mihriban” diyorum, ya. Yazılmıyor. Yaşanması gerekir. Şimdikilerin tarif ettiği aşk değil benimki. Beşerî aşk değil. Beşerî aşkın içinde mutlaka ilahî aşk da vardır. Aşk nedir? Adam iki defa âşık olmaz. Bir insana iki defa yıldırım düşer mi, düşmez. Aşk da öyle bir defa gelir. Aşkın ruhu vardır. “Bir kördüğüm baştan sona tamamı çözemedim Mihriban.” dedim. Hakikaten çözülmez aşk. Anlatamazsın, ifadeye sığmaz. Anlayış farklılığından dolayı, herkes aşkı başka türlü düşünür. Bir başkası başka türlü düşünür. Yunus Emre, “Aşkın aldı benden beni, bana seni gerek seni” diyor. Bizim şairlerimiz, âşıklarımız, çok şiirler söylemişler. Bunları dinlersen, senin de bir aşk yorumun olacaktır. Yorumlamadan aşkı yaşayamazsın.
   </p>
   <p>
    <strong>
     -Aşksız bir şiir veya şairlik ölü geliyor…
    </strong>
   </p>
   <p>
    <img alt="" border="0" height="433" src="http://web.archive.org/web/20120618062243im_/http://medya.aksiyon.com.tr/aksiyon/2012/06/11/sebahattin-mihriban-10.jpg"/>
    Şair tefekkür şairi olacak. Şair, hadiseleri birbirine bağlamasını bilecek. Ben aşk dediğimde, toprağa atılmış tohumla yukarıdaki güneşin, yağmurun birleşmesinden çıkan filizi düşünüyorum. Üçü birleştiği zaman bir can doğrulur. İnsanlar da böyledir. Aşk, durağanlık kabul etmez. Hareket ister. Allah yaratırken böyle yaratmış. Hareketsiz hiçbir şey yoktur. Elektrikteki enerji hareket hâlindedir. Ağaçlar hareket hâlindedir. Durmayacaksın, sabitleşmeyeceksin. Edebiyatta da, sanatta da, şiirde de böyle bir şey söz konusudur.
   </p>
   <p>
    <strong>
     -Şüphesiz herkesin sevdiği ve dilinde olan bir “Mihriban” şiiriniz var. Mihriban’ın birkaç farklı hikâyesi anlatılıyor. Nedir Mihriban’ın gerçek hikâyesi?
    </strong>
   </p>
   <p>
    Bazıları “Gerçek mi?” diyor. Gerçek diyorum. Ama adı Mihriban değil. O gençliğimde yaşanmış bir aşktı. Ama şimdi adını deşifre etmem, ayıp olur. Benim takmış olduğum sembol bir isimdir Mihriban. Masa başında yazılmış, hayal bir aşk, bu tadı ve lezzeti vermez. Yaşayacaksın ki, yazacaksın. O zamanlar elektrik yoktu. Lamba ışığı altında yazıyordum. Şiire başladığımda lambadaki alev titremeye başladı. “Lambadaki alev üşüyor” çıktı.
   </p>
   <p>
    <strong>
     -Hangi seneydi…
    </strong>
   </p>
   <p>
    1960…
   </p>
   <p>
    <strong>
     -O aşkınıza kavuşamadınız…
    </strong>
   </p>
   <p>
    Yo, olmadı. Seviyordum. Olmadı. Ayıp olur şimdi adını söylemem. Törelerimize aykırı. İkinci bir Mihriban şiirim var. Biliyorsunuz. “Unutmak kolay, unutursun Mihriban” diye… O da öyledir. Bunlar hep gerçeğe dayalıdır. Güzel, tertemiz bir sevgiydi, tertemiz de bir ayrılma oldu.
   </p>
   <p>
    <strong>
     -Nerede olduğunu biliyor musunuz?
    </strong>
   </p>
   <p>
    Bilmiyorum. Zaten benim memleketlim de değildi…
   </p>
   <p>
    <strong>
     -Yaşayıp yaşamadığını biliyor musunuz?
    </strong>
   </p>
   <p>
    Onu da bilmiyorum… Sivas’ta bir televizyona çıktım. Telefon bağlantısı var. Bir hanım çıktı, “Abi o yaşıyor mu?” dedi. “Bilmiyorum.” dedim. “Nasıl bilmiyorsun?” dedi. “Bilmiyorum işte!” dedim. O bayan, “Eğer yaşıyor da, bu türküyü dinliyorsa, Allah ona yardım etsin.” dedi. Hanımların dayanışması işte! Yaşayıp yaşamadığını bilmiyorum vallahi.
   </p>
   <p>
    <strong>
     -Hâlâ seviyor musunuz?
    </strong>
   </p>
   <p>
    Bazen aklıma düşüyor. Ben unutursun diyorum ama, insan hiçbir zaman unutamıyor… O bir mektup üzerine yazılmıştır. Benim gönderdiğim bir mektuptan dolayı bir cevap aldım. “Unutmak kolay mı” başlığı mektubun. “Unutmak kolay  mı deme/Unutursun Mihriban’ım” diyorum. “Düzen böyle bu gemide/Eskiler yiter yenide/Beni değil, sen seni de unutursun Mihriban’ım” dedim… Allah o hâllere düşürmesin, insan kendini de unutur…
   </p>
   <p>
    <strong>
     -Mihriban’dan başka aşkınız oldu mu?
    </strong>
   </p>
   <p>
    Yok. Mihriban’dan başka aşkım olmadı.
   </p>
   <p>
    <strong>
     -Mihriban nasıl biriydi?
    </strong>
   </p>
   <p>
    Valla ne bileyim, sıradan insanlara benzer birisiydi…
   </p>
   <p>
    <strong>
     -Çok mu güzeldi… “Sarı saçlarına deli gönlümü/Bağlamıştın, çözülmüyor Mihriban” diyorsunuz…
    </strong>
   </p>
   <p>
    Saçı da sarı değildi…
   </p>
   <p>
    <strong>
     -Ben onu biraz yadırgamıştım, Maraş’ta sarı saçlı birini…
    </strong>
   </p>
   <p>
    Maraş’ın içinden de değildi. Başka bir yerdendi…
   </p>
   <p>
    <strong>
     -Öğretmen kızı mıydı, kimin nesiydi hocam?
    </strong>
   </p>
   <p>
    Yok yok… Ben onu gördüm, o beni gördü. Sevdik birbirimizi işte…
   </p>
   <p>
    <strong>
     -Nasıl karşılaştınız?
    </strong>
   </p>
   <p>
    Valla karşılaştık işte… Bir iki şiir gönderdim tamam oldu.
   </p>
   <p>
    <strong>
     -Mihriban’ı okuyan herkes bir şekilde etkileniyor. Şiir bu gücü nereden buluyor?
    </strong>
   </p>
   <p>
    Gerçek yaşanıp yazıldığı zaman okuyucu kendini bulur. Bu yüzden diyorum ki ben, herkesin hayatında bir Mihriban var… Bundan 7-8 sene önce Cebeci’de bir düğün salonunda, sanatçı Mihriban’ı okudu. Karşımızda yaşlı bir çift oturuyor. 80’inden yukarı ikisi de. Tanıyanlar, hocam çok güzel yazmışsınız falan deyince, ihtiyar teyze, “Oğlum bunu sen mi yazdın?” dedi. “Evet.” deyince de… “Hay diline sağlık, ne kadar güzel.” dedi. Yanındaki ihtiyar amcayı gösterdi, “Evde birisi bu şarkı çalarken bir şey söylesin, üstüne yürür. Öyle dalar gider, dinler dinler, gözlerinden yaş akar, oturur.” dedi. “Neden, derdi neymiş?” diye sordum. “Oğul oğul, herkesin gençliğinde bir Mihriban’ı vardır.” dedi. “Öyle yazmışsın ki, herkes Mihriban’ını buluyor o türküde.” dedi.
   </p>
   <p>
    <strong>
     -Musa Eroğlu da çok güzel bestelemiş…
    </strong>
   </p>
   <p>
    Beste de güzel olup güfteyle örtüşünce daha bir güzel oluyor… Bunlar birbirini tamamlayan şeylerdir. Bestelendikten sonra herkes hayret etti. “40 senedir okuyorsunuz.” dedim. Ama bestelenince daha güzel oldu.
   </p>
   <p>
    <strong>
     -Bir gün Mihriban’ı göreceğinize inanıyor musunuz?
    </strong>
   </p>
   <p>
    Bilmiyorum, görmek de istemiyorum. Değişmiştir şimdi. Ben onun nazarında değiştim, o benim nazarımda değişti. Niye görelim? Öyle kalsın ya… İnsanların gönülde kalması, gözde kalması daha iyidir.
   </p>
   <p>
    <strong>
     -“Allah rızası için girmiştim, Allah rızası için ayrıldım.” diyorsunuz kısa metrajlı politik yaşamınız için.
    </strong>
   </p>
   <p>
    Ben MHP’deydim bir zamanlar. Ülkücüyüm. Birtakım yanlışlara itiraz ediyorsun. Söylüyorsun. Ama bir şey değişmiyor. Ben de, sözümün geçmediği, kabul görmediği yerde bulunmam. Rahmetli Türkeş, “Ya ben seni çok seviyorum.” dedi. “Biliyorum sevdiğini.” dedim. “Allah rızası için girdim, ama şimdi Allah rızası için ayrılıyorum.” dedim.
   </p>
   <p>
    BBP’den çağırdılar. Tamam dedim, üye oldum. Biz de klasik bir istifa cümlesi vardır, “Gördüğüm lüzum üzerine...” derler. Ben de dilekçe yazdım ve “Gördüğüm lüzumsuzluklar üzerine istifa ediyorum.” dedim. Allah’a şükür partim yok şimdi benim. Oy da vermiyorum. Bir yerde bulunursa, bir partiye üye olursa, sanatçı kendisini tam veremiyor. Oranın hatırı için, sert şekilde öbür tarafa saldırıyor. Halbuki hiç partisi olmasa, daha objektif olur. Benim bir prensibim var, ben iktidardakini eleştiririm. Muhalefettekini eleştirmem. Siyasetin içinde olacaksın da, fikren, bedenen siyasetin içinde olmayacaksın.
   </p>
   <p>
    <strong>
     -Sanatçı kimdir size göre?
    </strong>
   </p>
   <p>
    Türkiye’de sanatçılık öyle ayağa düşürüldü ki, insan utanıyor sanatçıyım demekten. Kimisi var, sahneye çıkıyor, sıçrıyor, sıçrıyor. Söylediği şarkının sözlerinde hiçbir anlam yok. Güfte güfte değil. Bağıraraktan, çağıraraktan söylüyorlar.
   </p>
   <p>
    <img alt="" border="0" height="799" src="http://web.archive.org/web/20120618062243im_/http://medya.aksiyon.com.tr/aksiyon/2012/06/11/sebahattin-mihriban-1-anne-baba-ve-agabeyi.jpg"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32795-ayriliktan-zor-belleme-olumu.html), [web.archive.org (arşiv bağlantısı)](http://web.archive.org/web/20120618062243/http://www.aksiyon.com.tr:80/aksiyon/haber-32795-ayriliktan-zor-belleme-olumu.html)
