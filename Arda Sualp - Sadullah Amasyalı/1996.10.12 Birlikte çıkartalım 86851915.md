# Birlikte çıkartalım

*Arda Sualp - Sadullah Amasyalı 1996.10.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye ile Yunanistan, aynı coğrafyanın düşman ülkeleri. Her zaman için birinin sevinci, diğerinin üzüntüsü olmuş.
  </font>
 </div>
 <div id="newsText">
  <font class="detail-text">
   Belki bu birinin diğerini yüzyıllar boyunca yönetmesi yüzünden oluşmuş komplekslerin dışa yansımasının ürünü. Belki de ve daha komplocu bir yaklaşımla dünya silah kartellerinin en iyi iki müşteriyi kaybetmemek için zaman zaman giriştikleri pazar kızıştırıcı olayların sonucu. Her ne sebeple olursa olsun yaşanan gerçekliğin bir tek adı var; düşmanlık. Bu düşmanlık iki ülkenin de faydasından ziyade zararına çalışan bir süreç. Bu süreç iki ülke için çok önemli kayıpların nedeni oldu.
   <br>
    <br>
     Aksiyon'nun 85'inci sayısında kapak dosyası olarak çalıştığımız; "20 Yıldır Saklanan GerçekPetrol Ege'nin Altında" konusu, geçmişte kalmış önemli bir olayı Türkiye'nin gündemine taşıdı. Daha önce de anlattığımız gibi Türkiye'nin Oslo Büyükelçiliği'nde albay rütbesiyle görev yapan askeri ataşemiz Gökmen Keçeci'ye bir resepsiyonda, Norveç'in en büyük firmalarından Aker şirketi yetkilileri, Türkiye'ye Ege Denizi'nde petrol çıkarmak için platform satmak istediklerini iletirler. Em. Tüma. Gökmen Keçeci bu isteklerini ancak Ege'de Türk karasularında petrol olduğuna dair ellerinde kesin bilgiler varsa hükümete iletebileceğini söyler. Firma bu garantiyi rahatlıkla verebileceğini bildirir. Bu sırada başka gelişmeler de yaşanır. Gökmen Paşa'nın tesadüfen tanıştığı Det Nortske Veritas firmasında görev yapan Türk mühendis Ali Dinçmen, Akdeniz Havzası'nda petrol varlığını araştıran bir çalışma grubunda görev yapmaktadır. Çalışmaları sırasında Meksika Körfezi, Kuzey Buz Denizi ve Ege Denizi'nde ortak belirtiler dikkatlerini çeker. Bu üç yerde de karbon yoğunlaşması vardır. Karbon yoğunlaşmasının petrolün varlığına işaret ettiği ise daha sonra yapılan araştırmalarla ortaya konur. Det Nortske Veritas firmasının hazırladığı raporu Em. Tüma. Gökmen Keçeci o sıralarda büyük bir krizin içinde bulunan Türkiye'deki yetkililere iletir. Ancak Ankara bu bilgilere kayıtsız kalır.
     <br>
      <br>
       İHTİLAFLAR, ARAŞTIRMALARI  ENGELLİYOR
       <br>
        <br>
         Aslında Türkiye her ülke gibi çevre denizlerindeki zenginlikleri araştırmaya çalışmış. Ancak bu araştırmalar çoğu zaman ekonomik nedenlerle çok fazla ileri götürülememiş. Ege Denizi'ndeki araştırmalar ise Yunanistan ve Türkiye arasındaki ihtilaflar yüzünden geliştirilememiş. Her an kriz çıkabilecek bu sularda her iki ülke de ihtiyatlı hareket etmeyi tercih etmiş. Hatta sırf bu konuyla ilgili olarak İsviçre'nin Bern şehrinde bir anlaşma yapmayı bile gerekli görmüş Türkiye ile Yunanistan.
         <br/>
         <br/>
         Piri Reis Denizcilik ve Deniz Kaynakları Araştırma, Geliştirme ve Eğitim Vakfı Yönetim Kurulu Başkanı Prof. Dr. Erol İzdar, Ege Denizi'nde yapılan bilimsel araştırmaların tamamında görev yapmış bir bilim adamı. Ege Denizi'ndeki araştırmalarla ilgili bize şu bilgileri veriyor:
         <br/>
         <br/>
         "Yunanlılar, Kuzey Ege'de bir jeofizik araştırma yaptılar. Taşoz adasının hemen doğusunda, Doğu Ege'ye bakan yamaçta birşeyler olduğunu tespit ettiler. 12 deneme sondajından sonra üretim sondajına geçtiler. Üretim sondajına geçtikleri sene 197778.  Biz 1976'nın şubat veya martında çok acele olarak İzmir'de duran bir açıkdeniz römorkunu denizde araştırmalar yapabilecek cihazlarla donattık. 76 Nisan'ında denize açıldı. Aslında o sırada denizde araştırmalar yapabilsin diye Piri Reis yapılıyordu. Denizlerde önce genel araştırmalar oluyor, sonra spesifik araştırma yapılıyor. 1976 yılında genel bir araştırma yaptık. Bu egemenlik hakkımızı ortaya koyan ve bayrak gösterme amacına yönelik bir çalışmaydı. Bu olay bile ortalığı ayağa kaldırmaya yetti. Bunun üzerine haziran veya temmuz ayında İsviçre'nin Bern şehrinde büyükelçiler düzeyinde mutabakat imzalandı. 910 maddelik ve 1 daktilo sayfası yazılmış bir metindi. Özetle Ege Denizi'nde, deniz hukukunun belirlediği dahiliyetler belli olmadan iki ülke de kaynak araştırması yapmayacaklardır."
         <br/>
         <br/>
         Prof. Dr. Erol İzdar'ın sözünü ettiği anlaşma Türkiye ile Yunanistan arasında 11 Kasım 1976'da İsviçre'nin Bern şehrinde imzalanır. Türk Delegasyonu adına Ali Suat Bilge, Helen Delegasyonu adına ise Jean Tzounis anlaşmaya imza atar. Bu anlaşmaya göre iki ülke, aralarındaki kıta sahanlığı sorununu daha fazla tırmandırmamak için mevcut durumun olduğu gibi devam etmesini, statükoyu bozacak her türlü davranıştan iki ülkenin de kaçınması gerektiği konusunda mutabık kalırlar. Ege Denizi'nde durum o kadar hassastır ki mevcut durumu değiştirmeye yönelik en küçük bir adım, iki ülkeyi savaşın eşiğine getirir. 1987 Krizi ve 1996 yılının başlarında yaşanan Kardak Krizi burada dengelerin ne kadar hassas olduğunu göstermesi bakımından önemlidir.
         <br/>
         <br/>
         PETROLÜN VARLIĞINI GÖSTERİR  BELİRTİLER VAR
         <br/>
         <br/>
         Prof. Dr. Erol İzdar'la görüşmemizde Norveç firması "Det Norske Veritas" firmasının yaptığı tespitlerin doğruluk derecesini sorduğumuzda aldığımız cevap olumluydu. Evet, Ege Denizi'nde karbon yoğunlaşması mevcuttu. Bunu Ege Denizi'nin çeşitli bölgelerinde yaptıkları araştırmalarda kendileri de tespit etmişti. Bu noktaya kadar "Det Norske Veritas"a hak veren Prof. Dr. Erol İzdar, ancak karbon yoğunlaşmasının tek başına petrolün varlığını göstermeye her zaman yetmeyebileceğini söylüyor. Ama mevcut jeofizik yapının belirli yerlerde petrol ihtimalini çok kuvvetlendirdiğini de belirtmeden geçemiyor. Ayrıca karbon yoğunlaşmasının boş bir olay olmadığını, bunun en azından yeni bir petrol oluşmasını da gösterebileceğini ifade ediyor.
         <br/>
         <br/>
         Karbon yoğunlaşmasından yola çıkılarak petrol olduğu iddia edilebilir mi?
         <br/>
         <br/>
         "Bu çok tartışılan bir konudur. Burada hidrojen basınç azaldıkça küçük kabarcıklar halinde sudan ayıklanır. Bu olayı mahallinde izleyebilmek lazım. Ama bunu doğrudan doğruya petrol üretimine vermek yerine yakın tabakalardaki petrole yönelik olgunlaşma diyerek nitelendirmek daha uygun olur kanaatindeyim. Nasıl ateş olmayan yerden duman çıkmazsa bu da öyle bir şey. Karbon yoğunlaşmasının olduğu bir yerde mutlaka kimyasal reaksiyon var demektir. Türkiye denizlerinde petrol oluşumu önce basit şeker oluşumuyla başladı. Yani tek hücreliler havanın karbondioksiti ile denizin suyunu birleştiriyorlar. Hidrojen, karbon, oksijen birleşimi olan nişasta; basit şekerler yapıyorlar. Bu hayvanlar ölüp de üzeri oksijenle teması kesilen bir ince tabaka örtüldüğü anda başlıyor sıkışmaya ve oksijenin bir kısmını tüketiyor. Geri kalan hidrojen, karbon, metan olarak kalıyor. Zaten metana geçti mi petrolleşme artık ilerlemiş demektir. Böyle bir gaz aşağıda besleniyorsa o seviye normal olarak deniz suyundan daha fazla ısınır. Yanma olduğu için. Tamamen fizikokimyasal bir olay fiziksel belirtiler veriyor" diyerek Ege Denizi'nde meydana gelen kimyasal aktiviteyi açıklıyor Prof. Dr. Erol İzdar.
         <br/>
         <br/>
         Türkiye Petrolleri Anonim Ortaklığı da Ege Denizi'nde petrol varlığından oldukça ümitvar. Dergimize yaptıkları yazılı açıklamada Yunanistan'ın petrol bulduğu Kuzey Prinos sahasına benzer jeolojik yapıların Ege bölgesinin hem kara bölümünde, hem de deniz bölümünde mevcut olduğunu belirtiyorlar.
         <br/>
         <br/>
         EGE PETROLÜNE 12 EYLÜL DARBESİ
         <br/>
         <br/>
         Türkiye ile Yunanistan arasındaki Ege sorununa bir çözüm getirilemediği için Ege'nin denizaltı kaynaklarına ulaşmakta zaman kaybedildiğini belirten DSP Genel Başkanı Bülent Ecevit, 1974 yılında başlattıkları müzakerelerin 12 Eylül döneminde Türkiye tarafından sona erdirilmesinin sebebini anlayamadığını söylüyor.
         <br/>
         <br/>
         İki ülke arasında 70'li yıllarda başlatılan diyalog ve müzakerelerin sürdürülmesi halinde bugüne kadar çözüm geliştirilmiş olabileceğini kaydeden Ecevit sözlerini şöyle sürdürüyor: "Ege sorununa bir çözüm getirilemediği için, Ege'nin denizaltı kaynakları konusunda yeterli bilgi birikimi sağlanamıyor. Biz 1974'te başbakanlığımız sırasında bu konuyu gündeme getirdik ve Yunanistan'ı Ege sorunu için diyalog ve müzakereye davet ettik. Fakat olumlu yanıt alamadık. Onun üzerine kendimiz gerekli bilimsel araştırmalara başladık. Yunanistan buna itiraz edince de, biz sizi diyalog ve müzakereye çağırıyoruz. Kabul etmiyorsunuz o zaman biz kendi haklarımızı kullanırız dedik. 1978'de ben yeniden başbakan olunca o zamanki Yunanistan Başbakanı Karamanlis'e görüşme çağrısında bulundum. 78'in Mart ayında Montrö'de buluştuk ve Ege sorununa iki komşu ülke arasında diyalog ve müzakereler yoluyla çözüm aranması için görüş birliğine vardık. O sırada Dışişleri Bakanlığı Genel Sekreteri olan Büyükelçi Sayın Şükrü Elekdağ ile Yunanistan tarafından Büyükelçi Teodoporos arasında görüşme başladı. Bu görüşmeler hakkında bana verilen bilgiler umut vericiydi."
         <br/>
         <br/>
         Kendisinin başbakanlıktan ayrılmasından sonra Demirel hükümeti döneminde müzakerelerin sürdüğünü ifade eden Ecevit, "Fakat 12 Eylül askeri hükümeti döneminde hâlâ bilemediğim nedenlerle Türkiye diyaloğu kesti ve Ege sorunu rafa kaldırıldı" diyor.
         <br/>
         <br/>
         Ege sorununun denizaltı kaynakları bakımından en önemli boyutunun kıta sahanlığı olduğuna dikkat çeken DSP lideri daha sonra şunları söylüyor: "Bizim kıta sahanlığı konusundaki taleplerimizin haklılığını bütün dünyaya kabul ettirmiştik. Ona rağmen diyaloğun kesilmesi çok sakıncalı olmuştur. Benim başbakanlığım sırasında Türkiye, Yunanistan'a değişik seçenekler önermişti. Bunun arasında ortak işletmecilik konusu da vardı. Yunanistan'dan olumlu yanıt alamamıştık ama diyalog sürseydi belki öyle bir çözüm üzerinde durulabilirdi."
         <br/>
         <br/>
         "ORTAK ÇALIŞMA YAPALIM"
         <br/>
         <br/>
         Türkiye'de başlayan jeolojik bir yapı Ege Denizi'ne uzanıyor. Kendi karasularımızı aşarak uluslararası sularda ve Yunanistan karasularında devam ediyor. Aynı şey Yunanistan için de geçerli. Yunan anakarasında başlayan jeolojik yapı Ege Denizi'nde devam ederek Türk karasularında bitiyor. Dolayısıyla yapılacak teknik araştırmaların doğru sonuç verebilmesi ve anlamlı olabilmesi için iki ülkenin ortak hareket etmesi kaçınılmaz. DSP lideri Bülent Ecevit'in "Gerekirse Ege Denizi'ndeki petrolü birlikte işletelim" çağrısı aslında sadece ona has bir düşünce değil. Özellikle teknik adamlar bu konuya son derece sıcak bakıyorlar. Prof. Dr. Erol İzdar da denizdeki servetin ortaya çıkartılması ve işletilmesi konusunun iki ülke arasında işbirliğini gerektirdiğini, gerekirse ortak bir konsorsiyum kurulabileceğini söylüyor. Bu tür uygulamanın dünya üzerinde çok olduğunu, özellikle Kuzey Buz Denizi ve Hazar petrollerinin işletilmesinin çok uluslu ortaklıklar tarafından yapıldığını belirterek, Yunanistan'a ilk işbirliği çağrısını 197879'da yaptığını hatırlatıyor.
         <br/>
         <br/>
         Türkiye'de iktidarı, devleti temsil etmeyen kişilerin görüşleri böyle. Bir de devletin içinde yer alan kurumlar var ki onların görüş ve düşünceleri bu konuda çok daha önem arz ediyor. Türkiye'de petrol araştırması dendiğinde ilk akla gelen kurum Türkiye Petrolleri Anonim Ortaklığı oluyor. Kendileriyle görüşme isteğini olumlu karşılayan kuruluş yetkilileri, görüşlerini ayrıca yazılı olarak ilettiler. Kendisiyle makamında görüştüğümüz Arama Grubu Başkanı Özer Balkaş, "Teknik misyon açısından Yunanlılar'la görüşmemizi gerektiren çok sayıda neden var. Ama siyasi misyon ne der, onu billemem" diyerek, tek cümleyle olaya yaklaşımını açıkladı.
         <br/>
         <br/>
         Dergimize Türkiye Petrolleri Anonim Ortaklığı  tarafından yapılan, Genel Müdür Yardımcısı Muharrem Türkarslan ve Arama Grubu Başkanı Özer Balkaş imzalı yazılı açıklamada geçen bir cümle ise kurumun olaya sıcak yaklaşımını ortaya koyuyor. Yazılı açıklamada şöyle deniyor:
         <br/>
         <br/>
         "Her türlü etnik ve siyasi mülahazalardan ayrı olarak düşünüldüğünde her iki ülkeninde bu konudaki tecrübelerini ekonomik gayelerle birleştirmesi durumunda Ege Denizi'nin petrol potansiyelinin bütün detayları ile ortaya konulacağına inanmaktayız. Bu konuda iki ülke petrol şirketlerinin sergileyeceği olumlu yaklaşım Ege Denizi petrol nimetlerinden bir an önce faydalanmaya başlamamıza neden olacaktır."
         <br/>
         <br/>
         Türkiye'nin yaklaşımı kısa süre önce yaşadığımız kriz gözönüne alındığında son derece sıcak. Aslında teknik adamlar bir anlamda Yunanistan'a zeytin dalı uzatıyorlar, her zamanki soğukkanlılıklarıyla. Olayın siyasi boyutunu bir yana bırakarak bir noktada akademisyenliklerini, bilim adamlıklarını ortaya koyuyorlar. Türkiye'den bakıldığında bu sıcak yaklaşımlar Yunanistan'da nasıl karşılanacak? Daha doğrusu siyasi düşüncelerden soyutlanmış bu çağrılar, Yunanistan'da nasıl bir aksiseda bulacak? Bu konuda görüşlerine başvurduğumuz Yunanistan Dışişleri Bakanlığı sözcüsü, görüş belirtmekten kaçınıyor. Çünkü kendisinin söyleyeceği her sözün kamuoyu tarafından temsil ettiği hükümete maledileceğini biliyor. Dolayısıyla Türkiye'den uzanan bu dost elin, sıcak yaklaşımın nasıl bir cevap bulacağı bir başka zamana kalıyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1849-birlikte-cikartalim.html), [web.archive.org (arşiv bağlantısı)](http://web.archive.org/web/20131103111902/http://www.aksiyon.com.tr/aksiyon/haber-1849-birlikte-cikartalim.html)
