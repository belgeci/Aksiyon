# Bu bizi son görüşünüz

*Kürşat Bayhan 2006.07.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İsrail’in attığı bombalar altında can derdine düşen Sur kentindeki Lübnan halkı gazetecilere şöyle seslendi: Bu bizi son görüşünüz...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084002im_/http://www.aksiyon.com.tr/resim/608/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   SUR/LÜBNAN - Lübnan günlerdir ağır bombardıman altında. Şehirler harabeye dönmüş durumda. Yollar, köprüler yıkık. Başkent Beyrut'tan sonra uğrak yerimiz bu kez Güney Lübnan'daki Sur şehri oluyor. Şoförümüz Muhammed'le şehirden ayrılmadan önce son hazırlıkları yaparken, Filistinli ailelerin bulunduğu mahalleye uğruyoruz. Şehri terk eden bir Filistinli Lübnan vatandaşı bizi kalbimizden vuran şu cümleyi sarf ediyor: "Bu bizi son görüşünüz."
   <br>
    <br>
     İsrail, Lübnan'ı, askerlerini kaçıran Hizbullah örgütüne zarar vermek için bombalıyor. Özellikle Güney Lübnan ağır ateş altında. İsrail savaş uçaklarının hava saldırılarından en fazla zararı sivil vatandaşlar görüyor. Birçok bölgede mahsur kalan Lübnanlılar sığındıkları okullarda aç susuz kendilerine uzanacak bir yardım elini bekliyor. Bölgeden kaçmaya çalışanlar ise araçlarına bağladıkları beyaz bayraklarla Beyrut'a doğru her an hedef olma korkusuyla ilerliyorlar.
     <br/>
     <br/>
     Sur adeta bir hayalet kent görünümünde. Normal zamanlarda turistleri ağırlayan şehrin sokaklarına tam bir ölüm sessizliği hâkim. Cadde ve sokaklarında en fazla göze çarpanlar ise buraya gelen gazeteciler. Şehrinde açık tek bir dükkan bile yok. Evler tamamen boşaltılmış, geride kalan oyuncaklar savaşın en büyük mağduru olan çocukları hatırlatıyor.
     <br/>
     <br/>
     Akşam saatleri yaklaşırken sessizliği bomba sesleri bozuyor. Basın mensuplarının yoğun olarak bulunduğu Guest House adlı otelin bahçesinden Bazuriye bölgesine yapılan bombardımanı görebiliyoruz. Şiddetli ses mahallelerin arasından yükselen dumanlarla birleşince tahribin ne kadar büyük olabileceği uzaktan da olsa görülebiliyor.
     <br/>
     <br/>
     Gün boyu İsrail uçaklarının bombardımanı altındaki El Kıleyli, El Mansuri, Bazuriye, Reşidiye, Yarane ve Yarune gibi mahallelerde hâlâ sivillerin olduğu bildiriliyor. Birleşmiş Milletler’e bağlı kuvvetler İsrail tarafına haber vererek açılan güvenlik koridoruyla Sur şehrinin merkezine 30 km uzaklıkta mahsur kalmış yüzlerce kişiyi kurtarmaya çalışıyor. Bölgeden çıkartılabilenler gemilerle Beyrut'a ve Güney Kıbrıs'a tahliye ediliyor. Birleşmiş Milletler'den öğrendiğimize göre mahsur kalan yüzlerce kişinin aç ve susuz olduğu, su ihtiyaçlarını İsrail bombardımanı sonucunda açılan çukurlardan çıkan su ile karşıladıkları, acilen yardım bekledikleri söyleniyor. Lübnan'da hastaneler de sivil hedefler arasında. Sur şehrindeki hastanelerde kalan yaralılar zemin katlarda tedavi görüyor. Herhangi bir saldırı anında yaralıları en kısa sürede tahliye etmek için bunu yaptıklarını belirten Jabel Amel Hastanesi Başhekimi Hasan Ammar, "İsrail sivil vatandaşları vurduğu gibi hastanelerin yakınına da bomba atıyor. Bize bir köpek kadar değer vermiyorlar, hastaların can güvenliğini sağlamak için bunu yaptık." diyor. Muhammed adlı Alman vatandaşı Lübnanlı bir çocukta kimyasal silah belirtilerine rastladıklarını belirten Hasan Ammar, Muhammed'i hastaneye getiren arabanın iki defa bombalandığını; ilkinde çocuğun dayısı ve babasının; ikincisinde ise şoförün ağır yaralandığını belirtiyor. Testlerin yapılması için Almanya'nın araya girmesiyle bir gemiyle Muhammed'i Almanya'ya gönderdiklerini belirten başhekim, "Amerika bize yardım etmek istedi, ama gönderdikleri ilaçları kabul etmedik. Madem yardım edecekler neden ortakları İsrail'in bomba yağdırmasına izin veriyorlar." diye soruyor.
     <br/>
     <br/>
     LÜBNAN HARABEYE DÖNMÜŞ DURUMDA
     <br/>
     <br/>
     Lübnan’da, Hizbullah örgütüne yönelik askerî operasyon düzenleyen İsrail, şehirlere bomba yağdırıyor. Sivilleri hedef alan bu saldırılarda köprüler, yollar binalar büyük hasar gördü. Altyapı ise tamamen çökmüş bulunuyor...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24938), [web.archive.org (arşiv bağlantısı)](http://web.archive.org/web/20071126084002/http://www.aksiyon.com.tr:80/detay.php?id=24938)
