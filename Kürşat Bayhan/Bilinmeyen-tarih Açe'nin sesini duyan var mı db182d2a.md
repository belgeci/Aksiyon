# Açe’nin sesini duyan var mı?

*Kürşat Bayhan Bilinmeyen-tarih*

<div>
 <font>
  <img border="0" height="1" src="/web/20050130064857im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050130064857im_/http://www.aksiyon.com.tr/resim/527/14.jpg" vspace="5"/>
  </p>
 </font>
 <font class="content">
  BANDA AÇE - Sofiar Se, eşi el Medina, 6 yaşındaki kızı Utri ve 3 aylık Lulu ile birlikte Banda Açe’de oturuyordu. Sahile üç kilometre uzaklıktaki yeşil boyalı, tek katlı müstakil evleri tsunami dalgalarının altında kaldı.
 </font>
 <br/>
 <p>
  <font class="content">
   “O gece eve gelmemiştim. İşlerim yoğundu. Ertesi gün, sahilden epey içerde olan işyerimde çalışırken müthiş bir gürültüyle irkildim. Bir anda karım ve çocuklarım aklıma geldi. Sular çekildikten iki gün sonra ancak evime ulaşabildim. Karşımda sadece tahta yığınları vardı. Cesetlerine depremden dört gün sonra ulaşabildim. İçimden Allah’ım neden biz demek geldi; ama herkese, bütün insanlara bir uyarıydı.” diye anlatıyor Sofiar Se, dehşet anlarını ve kaybettiklerini.
   <br>
    <br>
     Sofiar Se’ye fotoğraf çekmek için yığınların arasında dolaşırken  rastladım. Birileriyle konuşmak, derdini anlatmak istercesine çevresine bakınıyordu. Daha fazla dayanamayıp yanına gittim. “Affedersiniz size yardımcı olabilir miyim? Biz Müslüman kardeşiz. Türkiye’den geldim.” dedim. O istemese de cebimden para çıkartıp avuçlarının arasına sıkıştırırken daha fazla dayanamayıp birbirimize sarıldık. Sofiar Se, bir yandan ağlıyor, bir yandan da “Allahu Ekber” diyordu.
     <br>
      <br>
       Yaklaşık 4,5 milyon nüfusa sahip Sumatra Adası’nın manevi dinamiği Bande Açe, resmi rakamlara göre 80 bin, gayri resmi rakamlara göre ise 100 bin insanını tsunamide kaybetti. Felaketin ardından tusunaminin etkili olduğu alanda ayakta kalan tek bina Bande Açe’ye bütünleşmiş olan şehrin simgesi Beytül Rahman Camii. Bu kutsal mabet dışında birçok ev ve işyeri yok olmuş. Sahilde bulunan birçok köy de haritadan silinmiş. Yetkililer 400-500 nüfuslu bir köyden en fazla 20 kişinin kurtulduğunu aktarıyor. Şehrin güneyinde oluşturulan yardım kamplarında binlerce aç insan kendilerine uzanacak yardım elini bekliyor. Çoğu yerde temiz su bulunmazken kamplara elektrik verilemiyor. Barınma sorununun da yaşandığı kamplarda bir çadırda ortalama 5 aile kalıyor. Özellikle küçük bebeklerde enfeksiyon hastalıkları başlamış.
       <br/>
       <br/>
       Tsunaminin ardından valisini de kaybeden Bande Açe şehrinde  afet yönetimi konusunda büyük eksiklikler var. Tam bir karmaşa hakim. Yardım için gelen sivil toplum örgütleri genel bir görevlendirmeden ziyade bireysel olarak çalışıyor. Bu da, yardımların belirli noktalarda toplanmasına, diğer kamplarda sorun yaşanmasına sebep oluyor.  Açe Havalimanı’na gelen yardımlar uzun bir süre bekletiliyor. Yardım için bölgeye gelen ekipler karşılarında bir muhatap bulamazken, en sistemli hizmeti Avustralya’dan gelen askerlerle Amerikan ekibi sağlıyor. Avustralya ekibi geldikleri gün temiz su çalışmalarına başladı. Açe Nehri’nden pompalarla büyük balonlara çekilen suları arıtarak yardım kampları için temiz su sağladı. Amerika da, yolların kapalı olması nedeniyle ulaşılamayan köylere havadan yardım gönderiyor.
       <br/>
       <br/>
       Müslüman ülkeler neden geç kaldı?
       <br/>
       <br/>
       Bölgeye ilk hareket eden Avustralya yardım ekibi oldu. Avustralya parasal yardımda ve gıda yardımında ilk sırayı alırken, onu Almanya ve Japonya takip etti. Asya’daki Müslüman topluluklar içinde önemli bir yere sahip Endonezya’ya, özellikle Banda Açe’ye Müslüman kardeşlerinin yardımları geç ulaştı. Bölgede Müslüman ülkelerin neredeyse etkisi yok. Suudi Arabistan, Güney Afrika, Ürdün ve Malezya gibi İslam ülkeleri yardım ve organizasyonlarda geride yer aldı. Malezya ekibi 20 doktoruyla ilaç ve klinik tedavi hizmeti verirken, Ürdün ve Suudi Arabistan’dan gelen ekip felaketten beş gün sonra tam teşekküllü bir hastane açtı. Türkiye bölgeye geç de olsa Kızılay kanalıyla ulaştı. Ayrıca bölgede birçok dinin yardım örgütü de hizmet veriyor. Müslüman ülkelerin neden geç kaldığı sorusunun cevabı ise yok.
       <br/>
       <br/>
       Şehrin birçok noktasına enformasyon masaları kurulmuş. Buradaki panolara kayıp insanların ismi yazılmış. Liste gittikçe kabarıyor. Bu masalardan yükselen her ses yakınını kaybedenler için umut demek. Tanıdık birine rastlamak için günlerce bekleyenler var.
       <br/>
       <br/>
       Depremin üstünden iki hafta geçti. Şehrin güneyinde hayat normale döndü. Kurulan pazarlarda parası olanlar ihtiyaçlarını karşılıyor. Sahil kısmında ise sabah saat 7’de başlayan çalışmalar güneşin batışıyla sona eriyor. Çünkü elektrik yok. Mum ışığındaki çadırlar bu saatlerden sonra derin bir sessizliğe gömülüyor.
       <br/>
       <br/>
       Gömülmek de sırayla
       <br/>
       <br/>
       Endonezya askerlerinin yaptığı çalışma çok yavaş ilerlerken yol kenarlarına torbalar içinde bırakılan kokmuş vaziyetteki cesetler gömülme sıralarını bekliyor. Yani sırada bekleyenler sadece yardım almak için helikopterlerin peşinden koşturanlar, çadırlarda yaşayanlar değil.  Toplanan cesetler kamyonlarla havalimanının 20 km. güneyinde oluşturulan alana götürülüyor. Şehir merkezinde her 20 dakikada bir cesetle dolu kamyonların geçtiği görülüyor.
       <br/>
       <br/>
       Şehrin ayakta kalan tek yapısı Beyt-ül Rahman Camii’nin arka kısmına maske takmadan girmek mümkün değil. Enkaz altından çıkartılmamış yüzlerce ceset olduğu ifade ediliyor. Kesif bir koku sizi bu güzel yapıdan uzaklaştırıyor. Salgın hastalıklardan korunmak için halkın bulduğu tek yöntem maskeler. İlk günlerin korkulu rüyası çamur ve balçıklar birçok bölgede kurudu. Şehrin fakirleri mağazalardan, giysi dükkanlarından balçık içinde elbiseleri çıkarıp nehirde yıkayarak kullanmayı seçiyor.
       <br/>
       <br/>
       Banda Açe’de şu anda ne bir vali ne de yönetici var. Halkın tek umudu dışarıdan gelecek yardımlar. Endonezya devleti de bölgede sistemli bir çalışma yürütemiyor. Çoğu Endonezyalı Bande Açe’de yaşananlara rağmen yılbaşında kutlamalar yaptı. Açe halkı kendi kaderiyle başbaşa. Asıl sorun bir ay sonra yardım örgütleri bölgeden ayrıldığında başlayacak. Üstelik yağmur mevsimi de gelmek üzere. O zaman yazlık çadırlarda barınmaya çalışan binlerce depremzede yeni bir sorunla karşı karşıya kalacak.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### Şenol Bulut, 14-Ocak-2005
> Daha ne bekliyoruz: 
> Önceki sayınızda Tsunami felaketiyle ilgili haberinizi okudum ve Türkiye'nin yardım konusun da etkisiz olduğu yazıyordu. Neden? Depremin sık yaşandığı  ülkemizde insanlar neden bu kadar duyarsız? Buradan bütün Aksiyon okurlarına sesleniyorum. Kendimizi onların yerine koyalım ve bir an önce yardım konusunda biz de bir şeyler yapalım...

Kaynak: [www.aksiyon.com.tr](http://www.aksiyon.com.tr:80/detay.php?id=19372&yorum_id=1), [web.archive.org (arşiv bağlantısı)](http://web.archive.org/web/20050130064857/http://www.aksiyon.com.tr:80/detay.php?id=19372&yorum_id=1)
