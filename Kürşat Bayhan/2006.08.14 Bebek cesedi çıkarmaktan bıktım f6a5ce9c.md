# Bebek cesedi çıkarmaktan bıktım

*Kürşat Bayhan 2006.08.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Aksiyon, enkaz altından çıkardığı ‘mavi emzikli çocuğu’ havaya kaldırarak durdurun bu savaşı’ diye haykıran Lübnanlı kurtarma görevlisini buldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084024im_/http://www.aksiyon.com.tr/resim/610/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Körfez Savaşı’nın medyaya yansıyan yüzünün gerçekliğini sorgulayan Fransız düşünür Jean Baudrillard, ‘Belki de bu savaş hiç olmadı’ diyerek medyanın isterse olmayan bir savaşı dahi var gösterebileceğinin altını çizmeye çalışmıştı. Baudrillard’dan yıllar önce Amerikalı askerler kendilerini Vietnam’dan çekilmek zorunda bırakan sebepleri araştırmış ve sonunda ‘Eğer kameralar Vietnam’a girmeseydi biz bu savaşı kazanırdık’ yorumunu yapmışlardı. Eğer Amerikan askerlerinin Vietnam’da yaptığı zulüm ve katliam televizyon ekranlarına yansımasaydı ordu savaşı bir müddet daha devam ettirebilecekti.
   <br>
    <br>
     Her savaşı başlatan bir kıvılcım olduğu gibi her savaşı bitiren bir fotoğraf da vardır. Bu fotoğraf klasik zamanlarda akan kanın savaşçılara ‘yeter artık’ dedirttiği anın reel görüntüsüydü. Modern dönemlerde ise ekranlara yansıyan, gazetelere manşet olan fotoğraflar görüyor bu işi. Bir tek fotoğraf insanların savaşın ne denli insanlık dışı olduğunu hatırlamalarına, o güne kadar karşı tarafa duydukları nefreti gemlemelerine, sessizliklerini çığlığa dönüştürmelerine yol açabiliyor.
     <br/>
     <br/>
     Eddie Adams’ın 1968 yılında Güney Vietnam’da çektiği bir fotoğraf bu kirli savaşa karşı Amerikan kamuoyunun kanaatlerinin değişmesine yol açmıştı. Güney Vietnam polis şefini Viet Kong’lu olduğundan şüphelendiği bir genci tabancayla idam ederken gösteren fotoğraf Adams’a Pulitzer Ödülü kazandırmakla kalmadı, Amerikan halkının Vietnam’daki müttefiklerinin doğru insanlar olup olmadıklarını da sorgulamaya başlamalarına sebep oldu.
     <br/>
     <br/>
     1988 yılında Irak rejiminin Halepçe’de gerçekleştirdiği kimyasal silahlı katliam, Ramazan Öztürk’ün fotoğraf karelerinde ölümsüzleşmeseydi hayatlarını kaybeden beş binin üzerine peşmergenin hesabı sorulamayacaktı. 30 Eylül 2000 günü Muhammed el Durra adlı on iki yaşındaki Filistinli çocuk babasının kucağında öldürüldü. Bu olay televizyon kameralarına yansımasaydı unutulup gidecekti. Oysa Filistin Davası’nın haklılığı konusunda dünya kamuoyunu yönlendirmiş oldu. Yazık ki kısa bir müddet sonra benzer iğrençlikte bir fotoğraf karesini hazırlayanlar bu kez Filistinlilerdi. 12 Ekim 2001’de yollarını kaybederek veya casusluk amacıyla Ramallah’a giren üç İsrail rezerv askeri götürüldükleri polis karakolunda ayaklanan halk tarafından linç edildi. Öldürdükleri İsraillilerin cesetlerini parçalayan Filistinli gençler ellerindeki kanla karakolun penceresinden halkı selamladılar. İtalyan kameraman Ricardo Christiano bu vahşet sahnesini tarihe mal etti.
     <br/>
     <br/>
     Güney Lübnan işgali birkaç hafta içinde medyaya o kadar fazla vahşet görüntüsü sağladı ki bunların herhangi birini ‘savaş bitirecek’ fotoğraf olarak görmek mümkün değil. Annesinin kucağında, yıkılan duvarların altında kalarak can veren on günlük bebek Vaad, birkaç gün önce objektiflere takılan ve ‘mavi emzikli çocuk’ diye bilinen bir buçuk yaşlarındaki çocuğun cesedini takip etti. Bu fotoğrafların İsrail’e ve İsrail’in kınanmasına izin vermeyen Amerika Birleşik Devletleri’nin Ortadoğu Planı’na zarar verdiği muhakkaktı. Nitekim İsrail yanlısı bazı yayın organları ‘mavi emzikli çocuğun’ cesedini tutup kaldıran kişinin 1996 yılında aynı kasabanın bombalanması sırasında kafası kopmuş bir çocuk cesedini kaldırarak gazetecilere gösteren kişiyle aynı şahıs olduğunu söyleyerek Hizbullah’ı çocuk cesetleri üzerinden propaganda yapmakla suçladı. Türkiye’de Hürriyet gazetesi bu ihtimali ciddiye aldı ve ‘Komplo Savaşları’ başlığıyla duyurduğu haberde Hizbullah’ın can kaybını yüksek göstermek için vurulan yerlere çocuk cesedi taşıdığı gibi iddialara da yer verildi.
     <br/>
     <br/>
     Aksiyon, 28 yıldır Lübnan’da sivil savunma kurtarma ekiplerinde çalışan ve 1996 Kana bombardımanı ile 2006 Kana saldırılarının her ikisinde de elindeki çocuk cesediyle dünyaya seslenen Salem Daher’i buldu ve konuyu ona sordu. 48 yaşındaki Daher, 1996 ve 2006 saldırılarının yanı sıra 1982 ve 1993 saldırılarına da tanıklık etmiş. Her saldırıda yıkılmış duvarların altından onlarca çocuk cesedi çıkarmış olan Daher, Lübnan’ın güneyindeki Sur şehrinden. Güney Lübnan işgaliyle birlikte üç çocuğunu ve eşini Beyrut’a gönderen Salem Daher son bir ayını insan kurtarma faaliyetleriyle geçirmiş.
     <br/>
     <br/>
     Daher 1996 Kana saldırılarında elinde kafası kopmuş bir bebekle objektiflere takılan kişinin kendisi olduğunu doğruluyor. O yıl binaların altından 110 ceset çıkarmışlar. Saldırı o kadar ağırmış ki yaralı olarak dahi kurtulan kimse olmamış o zaman. Bu yılki saldırıda ise 18 cesedin yanında hiç değilse üç kişiyi yaralı olarak kurtarabildiklerini söylüyor Salem Daher.
     <br/>
     <br/>
     Salem Daher ilk Kana katliamındaki başsız bebeği hâlâ hatırlıyor. “İnsan kurtarmaya çalışırken o kadar vahşi manzaralarla karşılaşıyorsunuz ki ne yaptığınızı bile unuttuğunuz oluyor. Her iki seferinde de bebekleri havaya kaldırmışım. Sonradan fotoğrafları gördüğümde daha iyi anlıyorum niye böyle davrandığımı. Bu bir çocuk, bir bebek, sivil, silahsız, savunmasız. Dünyanın bunu bilmesi lazım. Sanırım bu düşünceyle böyle hareket ettim.” şeklinde konuşan Daher yine de o anki dehşeti yaşamayan birinin bunları anlamasının zor olduğunu söylüyor.
     <br/>
     <br/>
     O günü hâlâ gözleri yaşlı bir şekilde hatırlıyor Salem Daher. Hafızasında on yıl önceki katliam ile geçtiğimiz günlerin katliamı birbirine karışıyor: “Gece meydana gelen olayda öncelikli olarak üç kişiyi kurtardık. Ama elektrikler kesik olduğu ve bombardıman devam ettiği için kurtarma faaliyetini sabaha bırakmak zorunda kaldık. Birinci Kana katliamında da bölgeye ilk ulaşan kurtarma ekibi bizdik. O zaman 110 tane yanmış cesetle karşılaşmıştık. Çoğunun ya ayağı ya da başı yoktu. O gün neredeyse hepimiz, hatta haberciler bile gözyaşlarımızı tutamamıştık. İkinci Kana katliamında ise cesetler zarar görmemişti. Elleri yüzleri topraktı. Çoğu boğularak ölmüştü. Ölüm onları uykuda yakalamıştı.” Salem, birinci Kana katliamında da çok sarsılmış. Ama belki hatırası taze olduğu için belki de birincisinde henüz tatmamış olduğu babalık duygularından dolayı “mavi emzikli bebek” çok etkilemiş onu.
     <br/>
     <br/>
     ‘Mavi emzikli çocuğu’ havaya kaldırmış vaziyetteki fotoğraflarını sonradan uzun uzun düşünmüş Daher. “Belki bu fotoğraflar savaşı durdurmayabilir, ama insanların duygularını harekete geçirebilir. Dünyanın gözünü bu bölgeye çevirebilir.” diye düşünüyor şimdi. Yaptığının bir propaganda olduğunu ise asla kabullenmiyor. “Odamda yalnız kaldığımda bebek cesetleri gözümün önüne geliyor. Ben de bir babayım. Çocuklarını uzakta terk etmiş ve can kurtarmaya çalışan bir baba. Akşamları çocuklarımla değil de mavi emzikli çocuğun hayaliyle baş başa kalıyorum.” diyor Daher ve ekliyor: “Bunu burada olmayan bilemez. Elimde tuttuğum bir buçuk yaşlarında bir ceset bana kendi çocuklarımı hatırlatıyor. Orada benim çocuklarımdan biri de ölmüş olabilirdi. Bir baba olarak bu çocuğu havaya kaldırarak bu savaşın anlamsız olduğunu göstermek istedim.”
     <br/>
     <br/>
     Sur şehrinin kurtarma ekiplerinin amirliğini yapan Salem Daher çaresizliğin sadece Lübnanlılara dayatılmadığı, BM ve Kızılhaç’ın da çaresiz olduğu kanaatinde. “Karşımızda İsrail gibi kimseyi dinlemeyen bir devlet var. Magrup denilen bir kasabada 3 gündür kurtarılmayı bekleyen üç çocuklu bir aile var. Ama Kızılhaç İsrail’den kurtarma için gerekli izni alamıyor. Yollar kapalı olduğu için biz de hareket edemiyoruz. İş makineleri de böyle bir durumda hava saldırılarında öncelikli hedef oluyor.” diye yakınıyor.
     <br/>
     <br/>
     Önceki üç savaş tecrübesine dayanarak henüz gerçek savaşın başlamadığını söylüyor Salem Daher. Ona göre daha İsrail hedeflerinden hiçbirine ulaşmış değil. Olan sivil vatandaşlara olmuş durumda. Yüzlerce ölü, binlerce evsiz barksız insan. Ama yine de gerçek savaş başlamamış henüz. Bu sebeple yeniden seslenmek istiyor dünyaya Salem, bu kez cesetsiz ve acısız ama yalvaran bir sesle ulaşmak istiyor dünyaya: “Ne olur bir an önce ateşkes olması için çalışın. Daha fazla bebek cesedi çıkarmak istemiyorum.”
     <br/>
     <br/>
     *Katkıda bulunanlar Ebru Birtane ve Yurdanur Yılmaz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25040), [web.archive.org (arşiv bağlantısı)](http://web.archive.org/web/20071126084024/http://www.aksiyon.com.tr:80/detay.php?id=25040)
