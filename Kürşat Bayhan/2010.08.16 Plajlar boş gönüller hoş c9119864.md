# Plajlar boş, gönüller hoş

*Kürşat Bayhan 2010.08.16*

<font class="agenda2NewsSpot">
 “Hoş Geldin Ya Şehr-i Ramazan” mahyasının hemen altında, hoş bir ilahi eşliğinde iftar saatinin gelmesini bekliyoruz.
</font>
<font class="newsDetail">
 <p>
  <p class="MsoNormal">
   Ramazan şerbeti dağıtan geleneksel kıyafetli görevli, ‘ramazan geldi hoş geldi’ nidalarıyla etrafı inleten takma bıyıklı davulcu, bir an insana, Sultanahmet Meydanı’nda iftar saatini sabırsızlıkla beklediğini hissettiriyor. Oysa buralar, farklı konsepti ile misafirlerini ağırlayan beş yıldızlı Bera Otel ve Şah İnn Paradise… Ramazan ayında tatil yapan Müslümanlar için burada her şey 11 ayın sultanına uygun olarak düşünülmüş desek yanlış olmaz. Gündüz vakti plajların boşaldığı bu alternatif tatil mekanlarında iftar saatinin yaklaşmasıyla heyecan doruğa tırmanıyor. İftara az bir zaman kala lüks restoranın girişinde heyecanlı bir yoğunluk kendini gösteriyor. İçeride canlı olarak okunan ezan, toplu olarak iftar yapmanın, kısacası ramazan ayının ruhunu yakalamayı sağlıyor.
  </p>
  <p class="MsoNormal">
   Sahuru bekliyorum laptopum açık
  </p>
  <p class="MsoNormal">
   Alternatif otellerde animasyon hizmetleri de ramazan ayına ayak uydurmuş. Hacivat ve Karagöz’ü canlandıran animatörler çocukları güldürürken, mehter takımının verdiği konserle coşan büyükler çimlerin üzerine kurulmuş yer masalarında çaylarını yudumlamayı tercih ediyor. Kimi de dizüstü bilgisayarı ile vakit geçiriyor. İşin en güzel yanıysa ramazan davulcusu ile uyandığınız sahurda eşinizin sahurda ‘ne hazırlasam’ derdinden kurtulması.
  </p>
  <p class="MsoNormal">
   Toplu teravih, toplu eğlence
  </p>
  <p class="MsoNormal">
   Oteldeki her şey ramazana göre ayarlanmış. Gündüz oruçlu olan müşteriler için gece sahura kadar havuzlar açık. Çocuklarınız kaydırak havuzunda eğlenirken siz de arkadaşlarınızla su topu oynayabiliyorsunuz. Toplantı salonlarının mescide dönüştürüldüğü otellerde cemaatle teravih namazı da kılınıyor. İmam eşliğinde okunan ilahilerle ve getirilen salavat-ı şeriflerle bir yandan ailecek tatil yaparken bir yandan da ramazanın manevi havasını yakalıyorsunuz.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27350-plajlar-bos-gonuller-hos.html), [web.archive.org (arşiv bağlantısı)](http://web.archive.org/web/20100830004822/http://www.aksiyon.com.tr:80/aksiyon/haber-27350-plajlar-bos-gonuller-hos.html)
