# Türk resminin öncüleri Vakko'da

*Esra Ballım 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Cumhuriyetinin kuruluşunun 75. yıldönümü nedeniyle Kültür Bakanlığı Ankara Devlet Resim Heykel Müzesi koleksiyonundan oluşturulan İbrahim Çallı, Feyhaman Duran,
  </font>
 </div>
 <div id="newsText">
  <font class="detail-text">
   Nazmi Ziya Güran, Namık İsmail ve Hasan Vecih Bereketoğlu'nun resim sergisi Vakko Ankara Sanat Galerisi'nde devam ediyor.
   <br/>
   <br/>
   Sergide, 1914 dönemi sanatçıları arasında adı en çok bilinen ve tanınan ressamımız İbrahim Çallı'nın resimleri geniş bir yer tutuyor. Resimlerinde hemen hemen tüm konuları işleyen Çallı, kompozisyonlarında düzene hiç önem vermemiş. Renklerle oynayarak resmi hemen renklendirme arzusu, aceleci sanatçı kişiliğinin bir yansıması olarak eserlerini etkilemiş. Çallı'nın en başarılı olduğu konu 'portreler'.
   <br/>
   <br/>
   20. yy Türk resminin en değişken ustalarından olan ve eserlerinden bazıları sergide yer alan Namık İsmail'in de dekoratif düzenlemeler, portreler ve savaş resimleri gibi, değişik türde pek çok resmi bulunuyor. Almanya ve Fransa'da eğitim gören sanatçının resimleri iki dönemde incelenebilir. Paris dönüşünde izlenimcilikten hareketle yaptığı doğa resimlerinde uyumlu mavilerin, yeşillerin, sarıların ve yumuşak kahve tonlarının izleri görülüyor. Alman resminden etkilendiği ikinci dönemde ise sanatçı, kalın fırça darbelerinin parlak ve zıt renklerin egemen olduğu dışavurumcu ekolü benimsemiş.
   <br/>
   <br/>
   Serginin bir diğer usta ismi Hasan Vecih Bereketoğlu. Sanatçının resimle ilişkisi 1911'den sonra Halil Paşa'dan aldığı derslerle başlamış. Paris'te Academia Julian'da, L. Simon'dan dersler alan sanatçı, çoğunlukla yağlıboya çalışmasına rağmen Nazmi Ziya Güran'la birlikte ara sıra suluboya resim de yapmış. Vakko'daki sergi Türk resminin 19. yy'dan bugüne kadar geçirdiği evreyi geniş bir yelpazeden sunuyor. Bu fırsatı değerlendirmek için 11 Temmuz'a kadar vaktiniz var. (312417 44 45)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3877-turk-resminin-onculeri-vakkoda.html), [web.archive.org (arşiv bağlantısı)](http://web.archive.org/web/20130820211039/http://www.aksiyon.com.tr:80/aksiyon/haber-3877-turk-resminin-onculeri-vakkoda.html)
