# Eşim şirketten...

*Esra Ballım 1998.09.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Günbegün zorlaşan hayat şartları, hızla gelişen teknoloji ve şehir hayatının beraberinde getirdiği sorunlar... Onca çabaya rağmen kurtulamadığınız yalnızlık duygusu...
  </font>
 </div>
 <div id="newsText">
  <font class="detail-text">
   Günlük yaşamın bitmeyen koşuşturması, ertelenen hayatlar, mutluluklar... Annebabanızın sözünü dinlemediğinize hayıflanıyorsunuz. Eş dost durmadan önünüze birilerini çıkarıyor;"evlen artık, zaman geçiyor" diye. Belki çevrenin baskısı, âşık oldunuz, acısı ve mutluluklarıyla hayatı paylaşmak istiyorsunuz, belki de huzurevindeki yaşlılık günlerinizi yoldaşsız geçirmeye tahammül edemeyeceksiniz. Kısacası anlaşabileceğiniz bir eş ve klişe deyimle "sıcak bir aile yuvası" düşlüyorsunuz. Tabii bu durumda da evlilik kaçınılmaz hale geliyor. Siz de evliliğin getireceği sorumlulukları artık yüklenmeye karar verdiniz. Ve düzenli bir hayatı tercih ediyor, kendinize uygun bir eş bulamamanın sıkıntısını yaşıyorsunuz. Bulunduğunuz çevrede sizin istediğiniz özelliklerde bir aday yok.
   <br/>
   <br/>
   'Evlenmeye vakit ayırmıyoruz'
   <br/>
   <br/>
   Bu niyetinizi Ankara'da bundan sonra daha kolay gerçekleştirebilirsiniz. Çünkü orada bir "çöpçatan merkezi" kuruldu. Siyasi evlilik ve boşanmaların (anladınız, koalisyonları kastediyoruz) sık rastlandığı Ankara'da insanların birbirleriyle tanışıp evlenmelerine imkan sağlayan bir evlilik merkezi kuruldu. Partilerin çöpçatanları biraz geride, puslusisli ortamlarda durmayı tercih ederler. Fakat "İlk Adım Evlilik Danışma ve Tanıştırma Merkezi" sislerin ardında değil, herkesin kolaylıkla ulaşacağı ortalık bir yerde.
   <br/>
   <br/>
   9 aylık bir kuruluş olan İlk Adım, şu ana kadar 5 tane çift evlendirmiş. Ve sırada evlenmeyi bekleyen 500 aday var. Başvuranların yüzde 60'ını bayanlar oluşturuyor. Bunların içinde sözlü ve nişanlı çiftler de mevcut. Adayların yaklaşık 4'te biri boşanmış veya eşleri ölmüş.
   <br/>
   <br/>
   Merkeze 'çöpçatan' diyenlere çok kızıyor İlk Adım'ın halkla ilişkiler uzmanı Serpil Kutlu. Kavramların içinin doğru doldurulması gerektiğinde ısrar eden Kutlu, çöpçatanlığınbir insanı karşı tarafa övmekten ibaret olduğunu söylüyor. Kendilerinin ise hiç kimseye "malı mülkü var, şöyle iyi, şöyle güzel" gibi övgü sözleriyle göz boyamadıklarını da ekliyor. "Biz kimseye artı bir özellik katamayız. Biz sadece insanların tanışmalarına ve uygun adayı bulmalarına vesile oluyoruz. Tanışma sonrası ileri düzeyde alınacak kararlar şahısların tercihidir" diyen Kutlu, insanların diğer konularda olanca güçleriyle çalıştıklarının ama hayati önem taşıyan evlilik konusunda kendilerine yeterince vakit ayırmadıklarının da altını çiziyor. Evlenmek için merkeze başvuranlar arasında emekli milletvekilleri, işadamları, öğretim üyeleri, hakimler, gazeteciler, doktorlar ve öğretmenler var. Çok merak ettiysek de isim vermiyor Serpil Hanım.
   <br/>
   <br/>
   'Merkezimize başvuran kişiler düzeyli'
   <br/>
   <br/>
   Amerika, Avrupa ve İran'da çok yaygın olan bu sistem artık Türkiye'de de gündemde. Serpil Kutlu, merkeze gelen bay ve bayanların öncelikle evlilik fikrini ve belli konuları kafalarında olgunlaştırabilmiş kişilerden oluştuğuna dikkat çekiyor. Evlenmek üzere merkeze başvuran adayların yapması gereken işlemleri sorduğumuzda da şöyle sıralıyor: "Adaylar öncelikle 2 milyon lira vererek, başvuru formu satın alıyorlar. Kendilerinden üç bölümden oluşan 210 soruluk formu doldurmalarını istiyoruz. Birinci bölümde adayların kişisel bilgileri, ikinci bölümde evliliği düşünebilecekleri kişilerde olmasını istedikleri özellikler ve son olarak da üçüncü bölümde kişilerin alışkanlıkları ve yaşam tarzlarına ait soruları içeren bir davranış testi var. Adaylardan daha sonra nüfus cüzdanı fotokopisini, boşanmışsa boşanma ilanını, eşi ölmüşse ölüm belgesini mutlak surette istiyoruz. Biz aslında aracı kurumuz. Adaylara gerçek dışı beyanlarda bulunmamız söz konusu değil. Ki zaten Ankara gibi bir bürokrasi şehrinde bu mümkün değildir. Adaylar kendi kişisel özelliklerini ve karşı tarafta aradıkları özellikleri yazılı olarak belirtiyorlar. Biz bu bilgileri bilgisayara aktarıyoruz. Bilgisayar taleplerdeki yüzde seksen uygunlukları ortaya çıkarıyor. Bilgileri en son biz değerlendiriyoruz. Daha sonra her iki tarafı da arıyoruz. Onayladıkları takdirde adayların isim ve adreslerini vermemek üzere merkezimizde tanışmalarını sağlıyoruz. Adaylar anlaşırsa uzman psikoloğumuz her iki adayla ayrı ayrı görüşüyor. Ve tanışma sonrasındaki süreç başlamış oluyor. Tanışıp görüşmeye karar veren adaylardan 10 milyon lira talep ediyoruz. Eğer bir yıl içerisinde herhangi birşey olmazsa ücreti iade ediyoruz."
   <br/>
   <br/>
   'İlkokul mezunlarını da evlendirmek istiyoruz'
   <br/>
   <br/>
   Bu arada en çok ilkokul ve ortaokul mezunlarını evlendirmek istiyorlar. Eğer erkek ilkokul veya ortaokul mezunuysa, eğitim düzeyi uygun bayanlar başvurmadığı için onları evlendiremiyorlar. Çünkü onların çevresinde bu tür davranışlar yadırganıyor. Mağdur durumda olan bayanları evlendirmek, bunun yanı sıra fiziksel engelli, âmâ insanlarımıza da yardım etmek istiyorlar.
   <br/>
   <br/>
   AIDS hastalarının da merkeze başvurması ve adaylardan herhangi biriyle evlenmesi durumunda ne yapacaklarını sorduğumuzda; "Adaylardan başlangıçta böyle bir rapor isteyemeyiz. Ancak tanışma sonrasında her iki aday ciddi bir karara varırsa kendi talepleri doğrultusunda test yaptırabilir" diyorlar. Öte yandan şu ana kadar evlendirdikleri çiftler arasında mesleklerini merkezden gizleyenler olmuş. Onlara da saygı duyuyorlar. Zaten merkeze başvuran herkes çok seviyeli ve olgun insanlardan oluşuyor. Evlilikte çok önemli etkenler var diyor merkezin diğer Halkla İlişkiler Uzmanı Hülya Güzel; "Ortak bir aile kültüründen gelmek, ebeveynin meslekleri, ilgi alanları, dünya görüşleri hepsi puanlanmış durumda. Ve testlerimiz uzmanlarca hazırlandığı için hepsinin ağırlıklı puanları bellidir. Zaten bu puanlar sonucunda yüzde seksen uygunluklar ortaya çıkıyor" diyor.
   <br/>
   <br/>
   Bu tür bir evlilik şeklini tercih edenlerin asosyal özellikleri olupolmadığını soruyoruz Hülya Güzel'e. Kişilerin kafalarında istedikleri aday için bir tablo çizdiklerini ve merkezlerinde aradıkları kişiyi bulabilme ihtimallerinin daha fazla olduğunu söylüyor Hülya Hanım. Öğretmenler genelde kendi mesleklerinden biriyle evlenmeyi tercih ediyorlarmış. Doktorlar da genellikle vakit darlığı yüzünden böyle bir evlenme türünün daha sağlıklı olduğuna inanıyorlarmış. İnsanların yüzyüze olduklarında birbirlerine söylemekten çekindiği pek çok şeyi yazılı bir şekilde ifade etmeleri onlara psikolojik bir rahatlık da sağlıyormuş. "Mesela; nişanlısından ayrılmış bir adayımız vardı. Nişanlısında hoşlanmadığı birkaç özellik varmış ama kendisine söyleyemiyormuş. Burada daha açık davranabildiğini söyledi adayımız. Bu tür hadiselerle de karşılaşıyoruz" diyor Güzel. Özellikle bayan adaylarla tanıştırma öncesi ve sonrasında mutlaka görüşüyorlarmış. Bayanlar genellikle evliliğe daha sıcak bakıyorlarmış. Hoşlarına gitmeyen birşey olduğunda bayanlara görüşmeye devam etmeleri ya da bırakmaları yönünde tavsiyelerde bulunuyorlarmış. Eğer kişiler arkadaş kalmak ya da beraber yaşamak şeklinde bir yolu tercih ederlerse bu konuda zaten merkezlerine ihtiyaç olmadığını düşünüyorlar. Adaylarla veya evli çiftlerle görüşmek istedik ancak medyaya çıkmayı istemiyorlar. Doğal olarak çekingen davranıyorlar. Modern çağın her alanda gelişen teknolojisi artık evlenme şeklimize kadar sirayet etti. Ama bu da kişilerin hayatını kolaylaştırıcı bir alternatif. Görücü usulüyle evlenme yöntemini denediniz olmadı, çevrenizdeki arkadaşlarınız da size uygun bir aday bulamadıysa, bir de İlk Adım'ı deneyin! Merkeze başvurmak isteyenler için tel: 312 230 35 15
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4112-esim-sirketten.html), [web.archive.org (arşiv bağlantısı)](http://web.archive.org/web/20131110164057/http://www.aksiyon.com.tr:80/aksiyon/haber-4112-esim-sirketten.html)
