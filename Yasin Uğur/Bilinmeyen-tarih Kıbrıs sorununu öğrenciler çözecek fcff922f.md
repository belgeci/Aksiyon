# Kıbrıs sorununu öğrenciler çözecek

*Yasin Uğur Bilinmeyen-tarih*

<div>
 <font>
  <img border="0" height="1" src="/web/20050220042532im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050220042532im_/http://www.aksiyon.com.tr/resim/508/66.jpg" vspace="5"/>
  </p>
 </font>
 <font class="content">
  Kıbrıs uyuşmazlığı, Türk ve Yunan diplomasisinin en önemli ayaklarından biri. Tarafların yıllardır çözemediği uyuşmazlığa, uluslararası toplum da kalıcı ve adil bir çözüm üretebilmiş değil.
 </font>
 <br/>
 <p>
  <font class="content">
   1974 yılından beri Birleşmiş Milletler Güvenlik Konseyi'nin aldığı karar sonucu Genel Sekreter'in iyi niyet misyonu çerçevesinde yürütülen barış görüşmeleri bir neticeye ulaşmadı. Bir çok genel sekreter, Ada'da barışı sağlayan adam olmaya niyetlendi; ancak hiçbiri bu hülyasını gerçekleştiremedi.
   <br>
    <br>
     En son halihazırda BM Genel Sekreterliği görevini yürüten Kofi Annan, kapsamlı bir barış planı hazırladı ve taraflara sundu. Uzun müzakereler sonrası bir kaç kez tadil edilen ve nihai hali iki toplumun oylarına sunulan plan, 24 Nisan 2004 tarihinde yapılan referandumla tarihin tozlu sayfaları arasına girdi. Zira referandum, Ada'da iki toplumun, öngörülen barış planı konusunda hem fikir olmadığını ortaya çıkardı. Kuzeyde yaşayan Türkler Ada'da Annan Planı zemininde çözüm sağlanmasını istediklerini ortaya koyarken, Rum Kesimi plana 'hayır' dedi. Böylece iki kesimli Adanın, Birleşik Kıbrıs Cumhuriyeti'ne dönüştürülmesi hayalleri uzun bir süre için suya düşmüş oldu.
     <br>
      <br>
       Ancak, bütün bunlar Ada'nın sonsuza kadar yeniden birleşme ihtimalinin olmadığını göstermiyor. En azından iki toplumun birbiriyle barışık yaşaması ve uzun döneme ilişkin iyi ilişkiler geliştirmesi kuvvetle muhtemel. Türk-Yunan Öğrenci Topluluğu (Turkish-Greek Student Society) bu düşünceyi benimseyen ve Ada'da kalıcı bir çözüm sağlanması için çalışmalarını iki toplumun gençleri arasında iyi ilişkiler kurulmasını hedefleyerek yürüten bir gençlik kuruluşu. Topluluğa üye Türk, Yunan ve Kıbrıslı gençler bu doğrultuda 1-8 Eylül 2004 tarihleri arasında Adanın Güney Kesimi'nde bir araya geliyor. Amaç, Kıbrıs Adası'nın geleceğini tartışmak ve iki toplum arasındaki sorunlara çözüm önerileri sunmak.
       <br/>
       <br/>
       Yeniden Birleşme Hâla Mümkün mü? (Is Reunification Still Possible?) başlığıyla düzenlenecek programa Kıbrıs'ın Güney ve Kuzey kesimi ile Türkiye ve Yunanistan'da okuyan toplam otuz üniversite öğrencisi katılacak. Programın Türk ve Rum koordinatörleri Meri İzrail ile Andreas Nicolaou ortak amaç doğrultusunda düzenleyecekleri programın Ada'nın yeniden birleşmesine katkıda bulunmasını istediklerini ifade ediyor. Bu bakımdan, özellikle gelecekte Ada'nın yönetiminde söz sahibi olabileceklerinden dolayı üniversite öğrencilerinin programlarına katılımını öngörüyorlar. Topluluk, Kıbrıs'ta somut çözüm sağlanana ve iki toplum arasında iyi ilişkiler kurulup, kalıcı bir barış garanti altına alınana kadar faaliyetlerini durdurmayı düşünmüyor. Bu sebeple, yılda iki defa program düzenleyen Türk-Yunan Öğrenci Topluluğu'nun bir sonraki programı 2004 yılının sonlarına doğru Yunanistan'da gerçekleştirilecek.
       <br/>
       <br/>
       İki yıldır aktif olarak Türkiye ve Yunanistan'da faaliyet gösteren topluluk, ilk kez Kıbrıs'ta program düzenliyor. Daha önce gerçekleştirdikleri organizasyonlarla Türkiye ve Yunanistan arasındaki ilişkilerin geliştirilmesini amaçlayan topluluk, Kıbrıs sorunu hakkında da paneller düzenlemeyi ihmal etmemiş. Önceki programlarda az sayıda Kıbrıslı katılımcı bulunmuş. Bu durum hiç şüphesiz Ada'daki sorunun Türkiye ve Yunanistan'dan bağımsız düşünülemeyecek olmasından kaynaklanıyor. Ancak, programların içeriği gittikçe Kıbrıs sorununun geleceği hakkındaki çözüm arayışlarına dönüşünce her iki milletten topluluğun programlarına katılan öğrenci sayısında da önemli oranda artış sağlanmış.
       <br/>
       <br/>
       Bir hafta sürecek olan programa öğrencilerin yanı sıra Kıbrıs'ın her iki kesiminden siyasetçilerle Avrupa Birliği ve Birleşmiş Milletler'den temsilciler de katılacak. Açılış konuşmasını Güney Kıbrıs Rum Kesimi eski Devlet Başkanı Glafkos Klerides'in yapacağı programda Kuzey ve Güney Kıbrıs'tan, Annan Planı'na 'evet' ve 'hayır' diyen milletvekilleri bulunacak. Düzenlenecek panellere, güneyden 'evet'çi olarak bilinen DHSY (DİSİ) Partisi Milletvekili Kathy Klerides, Kuzey'den Barış ve Demokrasi Hareketi (BDH) Partisi Genel Başkanı Mustafa Akıncı, Avrupa Komisyonu Kıbrıs Temsilcisi Adriaan Van Der Meer ile Birleşmiş Milletler'den bazı temsilciler katılacak ve öğrencilere Kıbrıs sorunu ve Annan Planı hakkında birinci ağızdan bilgi edinme, tatmin olmadıkları konularda kendilerini eleştirme ve çözüm yollarını içeren görüşlerini açıklama fırsatı verecekler. Öğrenciler aynı zamanda kendi aralarında da yapacakları fikir alışverişleri ve tartışmalarla ortak bir paydada buluşmaya çalışıp Annan Planı'nı her iki toplum içinde kabul edilebilir hale getirmenin yollarını arayacaklar.
       <br/>
       <br/>
       Türk-Yunan Öğrenci Topluluğu, faaliyetlerine 2002 yılında Yunanistan'dan Panteion (Atina) ve Türkiye'den Galatasaray Üniversitesi'nin işbirliği yapması sonucu başladı. İlk programını 2002 yılının Ağustos ayında Galatasaray Üniversitesi'nde gerçekleştiren topluluk kısa zamanda bu iki ülkeden diğer üniversite öğrencilerinin de ilgisini çekti. Böylece Türkiye'den Boğaziçi, ODTÜ, Galatasaray, Yıldız Teknik, Bilgi ve Dicle ile Yunanistan'dan Panteion (Atina), Demokritus (Gümülcine), Makedonya (Selanik) ve Atina Kopodistrias üniversitelerinde okuyan öğrencileri bünyesine dahil ederek genişledi ve zamanla Kıbrıs sorununu düzenlediği panel ve seminerlerin merkezi haline getirdi. Topluluğun Ada'daki üyeleri ise kuzey kesiminden Girne Amerikan, Güney Kesiminden Cyprus College (Kıbrıs Koleji), University of Cyprus (Kıbrıs Üniversitesi) ve Inter College'de okuyan öğrenciler. Cyprus College'in (Kıbrıs Koleji) ev sahipliğini yapacağı programın finansmanı bizzat Birleşmiş Milletler tarafından karşılanacak ve tüm vatandaşlar ile basına açık olarak gerçekleştirilecek.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15067), [web.archive.org (arşiv bağlantısı)](http://web.archive.org/web/20050220042532/http://www.aksiyon.com.tr:80/detay.php?id=15067)
