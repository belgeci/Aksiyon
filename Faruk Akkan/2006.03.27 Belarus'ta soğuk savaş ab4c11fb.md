# Belarus’ta soğuk savaş

*Faruk Akkan 2006.03.27*

<div>
 <p>
  <font>
   Belarus'un gelecek 5 yılını belirleyecek seçim, Rusya ile Batılı ülkeler arasında nüfuz savaşına sahne oluyor. İlk raundu Moskova kazandı.
   <br/>
   <br/>
   19 Mart'ta Belarus'ta devlet başkanlığı seçimleri yapıldı. Ülkeyi beş yıl yönetecek lideri seçmek için sandık başına giden halkın yüzde 82,6'sının tercihi, ülkeyi 12 yıldır yöneten Aleksander Lukaşenko oldu. Mavi Devrim'i gerçekleştirecek lider olarak gösterilen ana muhalefet lideri Aleksander Milinkeviç yüzde 6, diğer adaylar Syarhey Haydukoviç yüzde 2,8, Aleksander Kazulin de yüzde 1,5 oy aldı. Moskova, sonuçlardan memnun olduğunu açıklarken, Batılı ülkeler ve ABD ise seçim sonuçlarına hile karıştırıldığını öne sürdü.
   <br>
    <br>
     Rusya ile Batılı ülkeler arasında seçim öncesi başlayıp sonuçlar açıklandıktan sonra da devam eden nüfuz mücadelesini şimdilik Moskova kazanmış görünüyor. Rusya, Belarus'u enerji nakil hatlarının güvenliği ve NATO'nun genişlemesine karşı bölgede işbirliği yapacağı tek ülke olarak görüyor. Batılı ülkeler ise Gürcistan ve Ukrayna gibi Belarus'un da Moskova'nın nüfuz alanından çıkmasını istiyor. Bu hedef doğrultusunda Belarus'u Batı'ya açabilecek tek aday olarak gördükleri Milinkeviç'i desteklediler. Ancak, Belarus'ta Gürcistan ve Ukrayna'dakine benzer bir Kadife Devrim şimdilik gerçekleşmedi.
     <br>
      <br>
       Şimdi AB, Lukaşenko ve hükümet üyelerine vize verilmemesi dahil bir dizi yaptırıma hazırlanıyor. ABD de Belarus'u İran'a illegal yollarla silah satmakla suçluyor. Lukaşenko hükümetinin şer ekseni olarak nitelediği ülkelerle yaptığı işbirliğini bırakmasını istiyor. Milinkeviç liderliğindeki muhalefet ise sokak gösterileri yaparak seçim sonuçlarına itiraz ediyor. Kitlesel bir halk hareketiyle Mavi Devrim yaparak Lukaşenko iktidarını, Batılı ülkelerin de desteğiyle devirmeye çalışıyor. Peki bu mümkün mü?
       <br>
        <br>
         Milinkeviç, 19 Mart öncesi seçimde 'büyük hile' olması halinde halkı 'Mavi Devrim' olarak isimlendirdikleri sokak gösterilerine katılmaya davet etmişti: "Eğer Lukaşenko kaybederse çekileceğini söylüyor. Ama bilmeli ki kazanırsa biz çekilmeyeceğiz. Gürcistan ve Ukrayna'da gerçekleşen turuncu devrimleri burada deneyeceğiz." Seçim sonuçlarının açıklanmasından sonra da söylediklerini hayata geçirmek için halkı gösterilere davet etti. Yaklaşık 10 bin kişi geçtiğimiz pazar günü başkent Minks'in Ekim Meydanı'nda toplandı. Ellerinde Belarus ve AB bayrağı taşıyan göstericilerin amacı halkın eylemlere katılımını sağlamaktı. Ama bu hedefe ulaşamadılar. Ertesi gün protesto eylemine katılanların sayısı beş bine, sonra da yüzlerle ifade edilebilecek rakamlara düştü.
         <br/>
         <br/>
         Radio Free Europe'tan Belarus ve Ukrayna Bölge Uzmanı Jan Maksymiuk'a göre Mavi Devrim bir hayaldi: "Ukrayna'da adaylar eşit güce sahipti ve hiç bir liderin ağırlığı yoktu. Burada Lukaşenko'nun ağırlığı bütün ülkede hissediliyor. Belarus'ta muhalefet mecliste de temsil edilmiyor. Karar mercilerinin hiçbir noktasında yoklar. Muhalefetin geniş kitlelere sesini duyurabilecek ne bir televizyonu ne de gazetesi var. Son yıllarda gerçekleşen ekonomik iyileşme Lukaşenko'nun yeniden seçilmesinin önünü açıyor."
         <br/>
         <br/>
         Ancak başta ABD olmak üzere Batılı ülkeler aynı kanaatte değil. Washington, Belarus'ta bağımsız gözlemcilerin bulunduğu özgür ve adil yeni bir seçimin yapılmasını istedi. ABD Kongresi, Belarus Devlet Başkanı Lukaşenko'nun İran'a gayriresmi yollarla silah sattığını iddia eden bir önergeyi kabul etti. Beyaz Saray Sözcüsü Scott McClellan'a göre Belarus gayriresmi silah satışlarından yıllık 2,7 milyar dolar gelir elde ediyor. AB Dönem Başkanı Avusturya Dışişleri Bakanı Ursula Plasnik de Belarus'ta muhalefetin sistematik olarak yıldırma politikasına maruz kaldığını iddia etti. AGİT ABD Temsilcisi Alcee L. Hastings'e göre devlet gücünü tekeline toplamış başkan, adil ve özgür bir seçim yapılmasına engel olmuştu. NATO Genel sekreteri Jeap de Hoop Scheffer da Belarus'da yapılan seçimleri tanımayacaklarını ifade ederek, Lukaşenko'nun hile ile gücü yeniden ele geçirdiğini söyledi. BELARUS KGS’Sİ: “MAVİ DEVRİM’İ ENGELLEDİK”
         <br/>
         <br/>
         Rusya Federal Güvenlik Teşkilatı (FSB, eski KGB) Direktörü Nikolay Patrushev, yabancı istihbarat örgütlerinin Belarus'ta muhalefeti, özellikle gençleri örgütleyerek turuncu devrim girişiminde bulunacakları konusunda Belarus hükümetini uyardıklarını açıkladı. Belarus Devlet Güvenlik Servisi (KGB) de yaptığı açıklamada, 19-20 Mart tarihlerinde gerçekleştirilmesi planlanan muhalefetin devrim planlarını ele geçirdiklerini ve gerekli önlemleri aldıklarını duyurdu. Belarus gümrük yetkilileri de seçimlere üç gün kala sınırda tahmini değeri 200 bin dolar civarında olan bir TIR  yakaladıklarını, TIR'da mavi renklerden yapılmış tişört, kaşkol, gömlek ve kışlık çadır malzemeleri ele geçirdiklerini, malzemelerin muhalif lider Milinkeviç'in destekçilerinden Anatoly Lebedko'ya ulaştırılmak üzere gönderildiğini açıkladı.
         <br/>
         <br/>
         Seçimlerden bir gün önce cep telefonlarına gönderilen "Provokatörler Ekim Meydanı'nda kanlı bir gösteri yapacak. Hayatını ve sağlığını korumak isteyen oradan uzak dursun." mesajıyla halkın protestolara katılmasına engel olunmaya çalışıldı. Seçim sonrası yakaladıkları bir göstericiyi basına gösteren Belarus KGB'si, muhalefeti 'okul bombalayacaklardı' iddiası ile suçladı.
         <br/>
         <br/>
         Haziran 1994 seçimlerinde iktidara gelen Lukaşenko, bugüne kadar iktidarda kalmayı başararak sürekli konumunu kuvvetlendirdi. 1999'da yapılması gereken seçimleri referandumla 2001'e erteleten Lukaşenko, ikinci dönemde yüzde 75,6 oyla seçilmişti. Lukaşenko 2004'te anayasada yapılan değişiklikle üçüncü dönem de aday olabilmenin yolunu açmıştı.
         <br/>
         <br/>
         Rusya, turuncu devrimlerin Avrupadaki 'son ortağı'nın başına dert olmasından endişe ediyordu. Kampanyaya destek olmak amacı ile Belarus'a verdiği gazın fiyatını 47 dolara kadar düşürdü. Oysa aynı gazı Ukrayna 230 dolardan alıyor. Moskova, 1999'da imzalanan anlaşma gereği Rusya ve Belarus tek devlettir düşüncesi ile hareket ederek ekonomik, stratejik her türlü konuda bu ülkeye yardım ediyor. Belarus ekonomisi 2005'te yüzde 8,3 büyüdü. Bunun 2006'da yüzde 6 olarak gerçekleşmesi bekleniyor. Enflasyon yüzde 12,5 olarak gerçekleşirken, ücretlere bu oranın iki katı zam yapıldı. Belarus'ta devlet ekonominin yüzde 80'ini kontrol ediyor.
         <br/>
         <br/>
         Belarus lideri Lukaşenko, Batılı güçlerle birlikte komplolar hazırlamaya çalışan muhalefeti ülkeyi bölmekle suçladı. Demokratik değişim taleplerine ve turuncu devrimlere karşı olduklarını belirterek, "Gürcistan, Ukrayna ve Kırgızistan'da gerçekleşen devrim değildir. Sadece demokrasinin adını kullanarak eşkıyalık yapmaktır. Geçen zaman Belarus halkının bu tür girişimlere prim vermeyeceğini göstermiştir." dedi.
         <br/>
         <br/>
         Eğer olağanüstü bir gelişme olmaz ise Lukaşenko 2011'e kadar Belarus'u devletçi ekonomik modeliyle yönetmeye devam edecek. Rus şirketleri tek yabancı firmalar olarak bu ülkede yatırım yapacak. Kesin olmamakla birlikte sivil toplum kuruluşları ve uluslararası toplum Belarus'u daha liberal bir yapıya kavuşturmak ve dünyaya açmak için uğraşılarına devam edecek. Bilinmesi gereken Rusya destekli ekonomik büyüme ve ekonomik istikrar devam ettiği sürece bu zor olacak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2636 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23713), [web.archive.org (arşiv bağlantısı)](http://web.archive.org/web/20070807130929/http://www.aksiyon.com.tr:80/yazdir.php?id=23713)
