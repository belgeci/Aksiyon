# Yeni süper enerjik güç

*Faruk Akkan 2006.03.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Putin liderliğindeki Rusya petrol ve doğalgazı etkin bir şekilde dış politika silahı olarak kullanıyor. İran'dan Filistin'e, Kafkaslar’dan Ukrayna'ya kadar pek çok bölgede Batılı ülkelerin politikalarına ayak direyen Rusya yeni bir enerji süper gücü olarak ortaya çıkıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405110113im_/http://www.aksiyon.com.tr/resim/588/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Demirperde'nin yıkılması ve Soğuk Savaş'ın sona ermesi Batılı çevrelerde 'tarihin sonu'nun geldiği, artık liberal demokrasinin rakipsiz bir ideoloji olarak yeryüzüne hâkim olacağı tezlerinin seslendirilmesine sebep olmuştu. Rusya'nın Sovyetler Birliği mirası ile birlikte bütün imparatorluk hayallerini de tarihe gömmesi bu tezleri güçlendiriyordu. Ekonomik olarak çöken Rusya, ABD yardımına muhtaç görünümdeydi. Bir zamanların sosyalist devi NATO'yla işbirliği yapıyor, açık pazar ekonomisini benimsiyor, özelleştirme hamleleriyle Doğu Avrupa ülkelerinin dahi önünde hızla kapitalistleşiyordu.
   <br>
    <br>
     Yirminci yüzyılın hasta adamı
     <br/>
     <br/>
     Buna karşılık ABD Rus ekonomisinin toparlanması için bu ülkeye yönelik yatırımları teşvik ediyor, Çeçenistan savaşını Rusya'nın bir iç meselesi olarak gördüğünü söyleyerek dostluk mesajları veriyor, enerji yatırımları konusunda ortak hareket kararı almaktan çekinmiyordu. Geçmişin iki düşman süper gücü, Soğuk Savaş'ı geride bırakmış, sıcak bir dostluk başlatmıştı. 21. yüzyıl bir Amerikan yüzyılı olacak, ABD'nin karşısında ise ekonomik olarak Çin, güvenlik olarak El Kaide gibi terör örgütü ağları yerlerini alacaktı. Soğuk Savaş'ın gerçekte bitmemiş olduğunun açığa çıktığı 2006 yılı başına kadar dünya politikasının yeni çehresi böyle görülüyordu.
     <br/>
     <br/>
     Putin öncesinde Rusya ekonomik çöküntüsünün çözümünü Batı ekonomisi ile entegrasyonda ve genel olarak IMF'nin benzer ekonomik kriz içindeki ülkeler için önerdiği özelleştirme ve merkezî otoritenin zayıflatılması gibi politikalarda görmüştü. Amerikan ekonomik hareketliliği Rusya'yı ve yakın çevresini siyasi olarak da Amerikan etkisine açık hale getirmişti. Bir zamanlar Rusya'nın 'uydu devletleri' olarak görülen Doğu Avrupa ve Orta Asya ülkelerinde Amerikan etkisi 'renkli' devrimlere sebep oldu. Rusya'nın Ortadoğu'daki müttefiklerinin tamamı da rotalarını Batı'dan yana çevirmişler, ABD'den yüz bulamayanlar da Fransa ve Almanya gibi AB ülkeleri ile işbirliğine girişmişlerdi. Baltık, Kafkasya ve Karadeniz havzasındaki geleneksel Rus müttefikleri NATO, AGİT ve AB gibi uluslararası kurumlara katılabilmek ve Rusya'nın etki alanından çıkabilmek için ellerinden geleni yapıyorlardı.
     <br/>
     <br/>
     Oligarklardan kurtuluş
     <br/>
     <br/>
     Batı'nın zayıflatıcı etkisi Rusya'nın kendi iç politikasını da karıştırmıştı. Hızlı ve kontrolsüz bir özelleştirme politikası ile ortaya çıkan oligarklar Moskova üzerinde etkili oluyorlardı. Hemen hemen hiçbir şey ödemeden sahip oldukları dev petrol şirketlerini Rusya'nın iç ve dış politikasını yönlendirmek için kullanan oligarklar vergi kaçakçılığından haksız kazanca kadar varan bir dizi usulsüzlükle ülke ekonomisini kontrollerine geçirmişlerdi. Rusya yeni asrın hasta adamıydı ve gerek içten, gerekse dıştan çökertilmeye çalışılıyordu.
     <br/>
     <br/>
     Rusya'nın dış politikada sergilediği pasif tavrı Vladımir Putin'in birinci dönem devlet başkanlığı döneminde gerçekleşen 11 Eylül terör saldırıları ve takip eden Afganistan ve Irak işgalleri değiştirdi. Bu dönemde petrol piyasalarında görülen dalgalanmalar Rusya'yı yeniden ekonomik ve siyasi bir güç haline getirdi. Petrol fiyatlarındaki artık Rusya'nın keyfini artırıyor, Amerikalıları ise rahatsız ediyordu. Doktorasını enerji endeksli dış politika üzerine yapan Başkan Putin, Rusya'yı yeniden bir süper güç yapacak politikaları keşfetmişti: Petrol vanalarını elinde tutmak. Tabii bunun için önce oligarklardan kurtulması gerekiyordu.
     <br/>
     <br/>
     Putin'in oligarklardan kurtuluş tarzı onun siyasî zekâsı kadar 15 yıllık KGB tecrübesini de ortaya koyuyordu. Dev Lukoil şirketinin sahiplerinden Mihail Hodorkovski gibi isimler kısa zamanda hapsedildi. Oligarkların kaderi konusunda Batı dünyasının hiçbir şey yapamaması Rusya liderinin ve vanaları kontrol etmenin gücünü gösteriyordu. Moskova kısa zamanda petrol şirketlerini devlet kontrolüne almayı başardı. Yeni merkezileşme hamlesini enerji bağlantılı diğer dev şirketler izledi. Putin'in 2004 yılında ikinci kez devlet başkanı seçilirken yüzde 71,2'lik bir halk desteği bulması merkeziyetçi politikalar için ekstra bir destek sağladı. Bütün korumacı ekonomi politikalarının erken evrelerinde olduğu gibi Rus ekonomisi kısa zamanda toparlanmaya başladı.
     <br/>
     <br/>
     Putin döneminde gayri safi milli hasıla yüzde 40 oranında büyüdü. Dış borçlar 190 milyar dolardan 100 milyar dolara geriledi. Rusya, Paris Kulübüne olan borcunu 2006 yılı sonunu beklemeden kapattı. Enerjinin ekonomik büyümenin tetikleyici unsuru olarak kullanılması işe yaramaya başlamıştı. Şimdi sıra enerjinin dış politika üzerindeki tetikleyici rolünü göstermeye gelmişti. Birinci Dünya Savaşı sırasında Winston Churchill'in Alman savaş gemilerine karşı İngiliz gemilerinin daha hızlı hareket edebilmesi için kömür yerine petrol kullanılmasını emrettiği günlerden sonra 'enerji' yeniden Rus ve ABD politikalarının ve dünya siyasetinin temel parametresine dönüşecekti.
     <br/>
     <br/>
     Rusya'nın enerji politikaları ile dış politikasını örtüştüren yaklaşımını dünyaya dayatması için önünde tarihî bir fırsat da bulunuyordu. 2006 yılında G-8 dönem başkanlığı Rusya'nın olmuştu. ABD'nin de yer aldığı dünya ekonomi ve siyasetine yön veren en büyük sekiz ülkenin başkanlığını yürüten Rusya temmuz ayında yapılacak zirvenin konusunu dayatmıştı: Dünya enerji politikaları. Ukrayna Krizi ve Rusya'nın yakın çevre müdahaleleri
     <br/>
     <br/>
     Putin Rusyası’nın enerjiye endeksli dış politikasını uygulama alanına atması 2005'i 2006'ya bağlayan gece oldu. Ukrayna'yı vuran soğuk kış günlerinde Moskova Ukrayna'nın doğal gaz kaynaklarını keserek Turuncu Devrim'i cezalandırdı. Ukrayna daha önce Batılı yeni dostlarının baskı gücüne güvenerek reddettiği 160 dolar teklifini bu kez karşısında 230 dolar olarak buldu ve dünya Rusya karşısında sessizliğe büründü. Rusya'nın doğalgaz vanalarıyla oynaması bir anda bütün Avrupa'da tedirginliğe yol açtı. İtalya'da bile doğalgazla işleyen enerji santralleri geleneksel yakıta geri dönüş çalışmaları yapmaya başladı. Rusya gücünü denemiş ve ümit ettiğinden bile daha güçlü olduğunu öğrenmişti.
     <br/>
     <br/>
     Ukrayna ile Rusya arasında gerçekleşen kriz Rus dış politikasında değişimin kırılma noktasını oluşturdu. Nitekim Duma uzmanı Dmitry Kulikov, Moskova'nın Kiev'e verdiği bu dersin Rus dış politikasında gerçekleşecek bir dizi gelişmenin ilk halkası olduğunu söyleyecekti. Elbette bu dönüşüm Moskova'nın Batı ile girişilecek bütün işbirliklerini reddedeceği anlamına gelmiyordu. Putin, Kremlin'in Soğuk Savaş döneminde olduğu gibi bütün dünyayı karşısına almış bir tehdit unsuru olarak algılanılmasını da istemiyordu. Nitekim Rusya'nın dış politika hamleleri sadece güç gösterisinden ibaret değildi. Putin yıllar önce yazdığı bir makalede belirlediği yol haritasını uyguluyordu o kadar.
     <br/>
     <br/>
     Vladimir Putin, Teknik Dergi'de 1999'da yayımlanan bir makalesinde Rusya'nın ekonomik olarak yeniden inşasının yol haritasını şöyle çizmişti:
     <br/>
     <br/>
     1- Rus ekonomisinin büyümesi Batının en az iki katı hızda olmalı. Rusya'nın gecikmişliğinin farkı ancak bu şekilde kapatılabilir.
     <br/>
     <br/>
     2- Rus ekonomisinin büyümesi petrol ve doğalgaz başta olmak üzere yeraltı zenginliklerinin çıkartılması, son ürün haline gelecek şekilde değerlendirilmesi ve serbest piyasa fiyatlarında çok alternatifli yollarla pazarlanmasına bağlıdır.
     <br/>
     <br/>
     3- Yeraltı zenginliklerinden elde edilecek gelirin diğer sektörlerin de iyileştirilmesinde kullanılması suretiyle istihdam sağlanmalıdır.
     <br/>
     <br/>
     4- Sovyet döneminden kalan ekonomik yapı Batı karşısında Rusya'nın gücünü zayıflatan en önemli handikaptır. Dünya piyasalarında rekabet edebilecek büyüklükteki şirketlerin devlet kontrolünde olması gerekmektedir.
     <br/>
     <br/>
     Putin'in bu makalede çizdiği ekonomik yeniden yapılanma 2005 sonu itibarıyla tamamlanmıştı. Şimdi bu makalenin ikinci yarısı yazılmalıydı: Rusya bir enerji süper devleti olarak uluslararası politikada kendisini nasıl konumlayacaktı? Putin'in bu soruya cevabı 22 Aralık 2005'te Rusya Güvenlik Konseyi'nde yaptığı konuşmayla geldi. Putin Rusya'nın dünya siyasetinde aktif ve en üst düzeyde rol alması gerektiğinin altını çiziyordu. Bu yer alma da postmodern dünyanın belirlediği parametreler üzerinden değil, Rusya'nın en iyi bildiği Soğuk Savaş parametreleri üzerinden olacaktı. Savunma Bakanı Seygey İvanov Başkan Putin'in konuşmasını yorumlarken 'Günümüz dünyasının sadece güce saygı duyduğunu' ifade edecek, Rus ordusunun ve istihbaratının karşısında yer almakla suçladığı liberallerin de yabancı ülkelerin Rusya'ya yardım edeceğini zanneden' aptal insanlar olduklarını söyleyecekti.
     <br/>
     <br/>
     Putin'in dünya politikasında aktif rol alma projesi önce yakın çevrede bulunan ve bir zamanlar Sovyetlerin kontrol ettiği ülkelerin iç ve dış politikalarına hükmetmeyi gerektiriyordu. Rusya bunu kendi federasyonu içinde ayrılıkçı politikalar güden azınlıkların hızla bastırılması ve komşu devletlerin Rusya'ya enerji kaynakları açısından bağımlı oldukları dersinin verilmesi yoluyla gerçekleştirecekti. Ukrayna'ya verilen dersten sonra Gürcistan'a petrol ve doğalgaz taşıyan boru hatları ve elektrik kabloları bombalandı. Rusya saldırıyı teröristlere yıksa da bunun Tiflis'e verilmiş bir mesaj olduğu açıktı.
     <br/>
     <br/>
     Rus Savunma Bakanı Sergey İvanov The Wall Street Journal'a verdiği röportajında Rusya'nın ikinci önceliği olarak yakın çevresinde gerçekleştirilmeye çalışılan renkli devrimleri önlemeyi açıkladı. Beyaz Rusya'da 19 Mart günü yapılacak seçimlerle alakalı Moskova peşpeşe açıklamalar yaparak Batılı devletleri seçimin kaderini etkilemeye kalkışmamaları yönünde uyardı. Rusya'nın Kafkasya politikaları hakkında Batılı başkentlerde dile getirilen eleştiriler yoğun bir baskı ile susturuldu. Şanghay İşbirliği Teşkilatı aracılığıyla da ABD'nin Orta Asya'daki nüfuzunu kırma yolunda önemli adımlar atılmış oldu. Sovyetler tecrübesini çok iyi okumuş olan Putin biliyordu ki dünya politikasında güç gösterisi Ortadoğu'da yapılıyordu. Rusya aktif bir süper güç olarak dünya politikasında yer alacaksa Ortadoğu politikasında Amerikan politikalarının alternatifi olan bir konum belirlemek zorundaydı.
     <br/>
     <br/>
     Rusya'dan İran ve Hamas atakları
     <br/>
     <br/>
     Rusya'nın kendini yeni asrın enerji süper gücü olmaya hazırladığı dönem Amerika'nın dümeninde olduğu dünya politikasının da karıştığı bir dönem oldu. Büyük Ortadoğu Projesi'nin doğmadan ölme ihtimali tartışılmaya başlamıştı. Afganistan'da Amerika kurtuluşu NATO'yu öne sürmekte bulmuştu. Irak büyük bir kan gölüne dönüşüyor, Amerikan askerleri başları dik olarak geri çekilebilecek bir ortam dahi hazırlayamıyordu. İran'da Ahmedinecad iktidarı Amerikan denetiminde bir Ortadoğu hayallerine ağır bir darbe vurmuş, Hamas'ın seçim zaferiyle İsrail-Filistin ilişkileri yeni bir belirsizlik dönemine girmişti. Amerikan dış politikası Çin cephesinde de, AB cephesinde de, Latin Amerika cephesinde de kan kaybediyordu. Bush Birliğe Sesleniş konuşmasında 'uzun bir savaş'tan bahsediyordu.
     <br/>
     <br/>
     Rusya ne zamandır dışında kaldığı oyuna en iyi bildiği yerden girdi: Ortadoğu. Geçmişte Batı'nın El Kaide ile dahi görüşmesi gerektiğini söyleyen Putin, Hamas meselesinde tavsiye vermeyi bırakıp, Batı dünyasının asla meşru bir görüşme ortağı olarak görmediği Hamas'ın temsilcilerini Moskova'ya çağırdı. Bu tavır, daha önce Amerikalıların uçağını indirerek terörist muamelesine tabi tuttukları Yusuf İslam'a Barış Ödülü veren Rusya'ya yakışır bir tavırdı. Putin, Hamas'ı hiçbir zaman terörist bir örgüt olarak görmediğini de ifade etmekten uzak durmayacaktı.
     <br/>
     <br/>
     Rusya'nın İran konusunda arabuluculuk adı altında hayata geçirdiği politika Amerika'nın İran'ı yalnızlaştırma politikasını altüst edecek nitelikteydi. Ruslar İran'a uranyum zenginleştirmesi konusunda açılımlar ve ortak proje teklifleri sunmakla kalmayıp, dünyanın nükleer teknolojisi karşısında ayağa kalkmış olduğu bu ülkeye yeni reaktörler satmaya kadar varıyordu. 2005 sonunda bu ülkeye satılan kısa menzilli füzeler ve halen pazarlıkları süren S-300 satışları; İranlı nükleer fizikçilere verilen eğitim ve dünyanın yalnızlığa ittiği İran'ı Şanghay İşbirliği Teşkilatı'na davet gibi hamleler ise Amerikalılara Rusya'nın oyunun asli oyuncularından biri olduğunu hatırlatır mahiyetteydi. Bu hatırlatma Rusya'nın güvenilir bir ortak olup olmadığı konusunda Washington'da ciddi endişelerin uyanmasına sebep olacaktı.
     <br/>
     <br/>
     Washington: Rusya'sız bir G-8
     <br/>
     <br/>
     Rusya Dışişleri Bakanı Sergey Lavrov'ın geçtiğimiz hafta Washington'a gerçekleştirdiği ziyaret karşılıklı güvensizliğin ne boyutlara ulaştığını gösteren olaylarla örtüştü. Amerikan Dışişleri Bakanı Condoleezza Rice, Rusya'nın Ortadoğu'da çözüm arayan "AB, BM, ABD, Rusya" dörtlüsünde ve G8 başkanlığındaki konumu ile son dönemlerde ortaya koyduğu Sovyet dönemini hatırlatan politikalarının birbiriyle uyuşmadığını ima eden açıklamalarda bulundu. Lavrov'un ziyareti ile eşzamanlı olarak yayımlanan bir dizi raporda da Rusya'nın artık ABD için güvenilir bir ortak olmadığının altı çiziliyordu.
     <br/>
     <br/>
     Heritage Vakfı uzmanlarından Ariel Cohen, Rusya'nın Ortadoğu politikalarına müdahil olma girişimlerinin G8 ülkelerinin Ortadoğu'daki planlarının altını oyduğu yorumunu yapıyordu. Rand Corporation ABD'nin Rusya'yı stratejik bir ortak olarak gördüğü dönemin artık geçmişte kaldığı ve bu ülkenin G8'den çıkarılmasının düşünülmesi gerektiğini iddia eden raporuyla gündem oluşturdu. Fakat, Putin politikasını yerden yere vuran asıl çalışma Amerikan Dış politikası üzerindeki etkinliği ile bilinen Council on Foreign Relations'dan (CFR) geldi. CFR tarafsız akademisyen ve strateji uzmanlarından oluşan bir heyete hazırlattığı rapora "Rusya'nın hatalı yönlenişi: ABD ne yapabilir ve ne yapmalıdır?" başlığını koydu.
     <br/>
     <br/>
     Rapor, Rusya'nın son beş yıl içinde daha otoriter, daha kapalı ve daha Batı karşıtı kesildiğini, ülkede muhalefetin ve bağımsız medyanın susturulduğunu, anti-demokratik uygulamaların norm halini aldığı, enerjinin bir silah olarak kullanılmaya başlandığı gibi eleştiriler içeriyor. Rusya'nın yeni dış politikasının ABD ve NATO'nun teröre karşı mücadelesine de engel olduğu kaydedilen raporda bütün bu gelişmelere rağmen Rusya'nın vazgeçilmez bir ortak olduğunun, dolayısıyla Amerika ve Batı'nın Rus dış politikasındaki bu tehlikeli yönlenişi tersine döndürmek zorunda olduğunun altı çizildi.
     <br/>
     <br/>
     CFR'ın raporuyla eş zamanlı olarak yayımlanan ABD Küresel İnsan Hakları Raporu da Rusya'nın özellikle Çeçenistan'daki uygulamalarına ayrı bir bölüm ayırdı ve Putin rejiminin gücü başkentte toplayan politikaları eleştirildi. Rapor Rusya'da yargı mekanizmasının da Putin hükümetinin baskısı altında bulunduğunu, sivil toplum örgütlerinin haklarının kısıtlandığını ve azınlıkların haklarının tanınmadığını kaydetti.
     <br/>
     <br/>
     Sıcak savaş ihtimali
     <br/>
     <br/>
     Amerika cephesinde yapılan bütün eleştirilere rağmen Rusya gerek dış politikasında gözlenen anti-batıcı söylemi, gerekse iç politikasında gözlenen merkeziyetçi meyli devam ettiriyor. Geçtiğimiz ay içinde Rus Parlamentosu Duma, 'Rus kimliği'ni tanımlayan yeni bir yasayı gündeme getirerek dini ve etnik azınlıkların iyiden iyiye hükümetten soğumasına sebep oldu. Putin'in inisiyatifiyle hazırlanan yasa, çokkültürlülüğe rağmen birleşmiş bir Rus kimliğinin oluşmasını öngörüyor ve tabii ki alt kültürlerin farklılıklarını görmezden geliyor.
     <br/>
     <br/>
     Rusya'nın Batı ve Batı normları ile son çatışması Ukrayna ile Moldova arasında Batılı ülkelerin teşvikleri ile yapılan yeni ticaret anlaşmasına müdahalesi ile ortaya çıktı. Putin hükümetinin yorumu bu uygulamanın Rus nüfusunun ağırlıkta olduğu Transnistria bölgesinin kaderini değiştireceği şeklinde oldu ve Rusya Ukrayna ile bir sıcak savaşı dahi göze alabileceğini ima eden açıklamalarda bulundu. Moskova, daha önce Gürcistan'ın Güney Osetya'da kalkıştığı politikalarla paralellik kurduğu Transnistria krizinde Avrupa ülkelerinin müdahalesine izin vermeyeceğini açıkça ifade etti.
     <br/>
     <br/>
     Amerika ve Avrupa'dan gelen bütün tepkilere rağmen Rusya yeni dış politikasını başarıyla sürdüreceğe benziyor. Bunun da tek sebebi Putin yönetiminin asla yasaklanamayacak olan tek silahı, petrol ve doğalgazı, en etkin bir şekilde kullanıyor olması. Nükleer enerjinin daha yaygın kullanılması ve alternatif enerji kaynaklarının devreye konulmasına rağmen enerji uzmanları 2025 yılında dahi dünyanın fosil yakıtlara bugün olduğu kadar muhtaç olacağını söylüyorlar. Bu da Amerika'nın ve Avrupa'nın önümüzdeki 20 yıl boyunca Rus dış politikasında gözlenen 'agresif enerji'ye boyun eğmek zorunda oldukları anlamına geliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23561), [web.archive.org (arşiv bağlantısı)](http://web.archive.org/web/20070405110113/http://www.aksiyon.com.tr:80/detay.php?id=23561)
