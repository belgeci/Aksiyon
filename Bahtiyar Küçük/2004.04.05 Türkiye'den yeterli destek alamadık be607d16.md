# Türkiye'den yeterli destek alamadık

*Bahtiyar Küçük 2004.04.05*

<div>
 <p>
  <font>
   Kenan Makiya, Iraklı bir entelektüel. Irak"ın yeni oluşum sürecinde görev alıyor. Irak, Kudüs ve kitabı Kaya hakkında söyleyecek sözü olanlardan birisi. Ankara"nın davetlisi olarak geldiği sırada kendisiyle konuşma fırsatı bulduk.
   <br>
    <br>
     <br>
      <br>
       <br/>
       <br/>
       Yakınlarda yazdığı "Kaya" romanı ile gündeme gelen Kenan Makiya aslen Iraklı. 80"li yılların başında yazdığı ilk kitabı "Republic of Fear: The Politics of Modern Iraq", Saddam"ın Kuveyt"i işgalinden sonra best-seller olur, Makiya da uluslararası ödüller alır. Kitaplarının yanı sıra The New York Times, The İndependent gibi gazetelerde makaleleri yayınlanır. Onun Irak"ın eski siyasi yapısına karşı duruşu daha tepkisel ve farklıdır. Bundan dolayı Saddam Hüseyin"in bulunduğu dönem içinde Irak"ta yaşamamaya gayret gösterir. 1992 yılında Kuzey Irak merkezli geçici bir parlamento olan Irak Ulusal Kongresi (INC) İnsan Hakları Komitesi"nde yönetici olan Makiya, ayrıca demokratik bir Irak arayışına hizmet eden Washington merkezli "The Iraq Foundation""ın da kurucusu ve yöneticisi olur.
       <br>
        <br>
         Yurtdışında yaşayan Iraklı entelektüellerin önde gelen isimlerinden biri olarak tanınıyor. Fakat şimdilerde Irak"ın yeniden yapılandırılması konusunda yeni hükümete destek olup danışmanlık yapıyor. Yazarla, Irak"taki gelişmeleri ve Türkiye"de yeni yayınlanan "Kaya" kitabını konuştuk.
         <br/>
         <br/>
         -Yeni anayasanın Irak için anlamı nedir? Irak"ın demokrasi ihtiyacını karşılar mı?
         <br/>
         <br/>
         Irak geçiş dönemi anayasası sadece 16-18 aylık bir anayasa. Aralık 2005"te bitecek. Yaklaşık 50 yıldır bir anayasamız yoktu. Şu an elimizde tartışacak bir doküman var. Bu büyük bir adımdır.  İnsan hakları bu anayasada çok önemli rol oynuyor. Irak askeri gücü sivil olan Geçici Irak Hükümeti"ne bağlı olacak. Ordunun politikada rolü yok. Bu anayasayla Irak yapısında ciddi değişikliklere gidildi. Irak, Arap devleti olarak değil, Irak Devleti olarak tanımlanıyor. Iraklı olmak ulusal karakterden daha önemlidir. Bunların hepsi büyük değişiklikler.
         <br/>
         <br/>
         -Yeni yapı ve yeni anayasa Irak"ı parçalamaktan kurtarır mı?
         <br/>
         <br/>
         Yeni anayasa Irak"ı farklı ülkelere bölmez. Bu, Irak halkına bağlı. Irak"ın federal yapısı kabul edildi. Yeni anayasada federalizm sadece Kürdistan için değil, bütün Irak için kabul edildi. Ülkede birçok bölge olacak; Kürt bölgesi, Arap bölgesi ve diğer bölgeler... Bütün sorular henüz cevaplanmış değil. Bu belgede tezatlar var. Bir yandan Irak"taki federalizmin etnik federalizm olmayacağı söyleniyor, bir yandan etnik temele dayanacağı dile getiriliyor. Bana göre etnik federalizm Irak için çok kötüdür. Coğrafi yönetimsel federalizme ihtiyacımız olduğunu düşünüyorum. Geçici anayasada, federalizmin coğrafi ve tarihi gerçeklere dayanıp ırk ve etnik kökene dayanmayacağı yazıyor.
         <br/>
         <br/>
         -Anayasada kadınlar hakkında da değişiklikler var.
         <br/>
         <br/>
         Ulusal mecliste kadınların oranı yüzde 25 olmak zorunda. Oranın yüzde 40 yapılması için girişimler oldu ancak İslami Parti tarafından reddedildi. Ama parlamentoda yüzde yirmi beş kadın oranının kabul edilmesi Ortadoğu için büyük bir şeydir. Türkiye"de parlamento 550 kişiden oluşuyor. Kaç kadın var? Demokrasi yolunda önderimiz olan Türkiye bile parlamentoda bu yüzdeye ulaşamamışken biz bunu başarırsak büyük bir şey olacak. Arap dünyasının geri kalanında parlamento yok, demokrasi yok, kadın yok. Bu mükemmel bir belge değil. Belgenin haksız yanları da var. Ama bu belge kalıcı değil geçici. Kalıcı anayasaya ulaşana kadar belgenin bütün zayıflıkları tartışılmalı ve düzeltilmeli.
         <br/>
         <br/>
         -Büyük Ortadoğu Projesi"nin (BOP) hayata geçmesi mümkün mü? Türkiye"nin bu proje içindeki yeri nedir?
         <br/>
         <br/>
         BOP çok güzel bir fikir ve bunu destekliyorum. Projenin gerçek başarısı Irak"ta ne olduğuna bağlı. Eğer Irak"ta ABD ve koalisyon demokrasiyle yönetilen yeni bir devlet kurulmasını sağlarsa bu Arap dünyasında demokrasi düşüncesinin yayılmasına imkan verecektir. Bilindiği gibi Arap dünyası demokratik değil. Amerika bugün bu politikayı bütün Ortadoğu"da değil Irak"ta test ediyor. Türkiye de bu politikanın içinde. Çünkü Türkiye bölgede demokrasiyle yönetilen bir ülke ve Avrupa"nın bir parçası olmak için çalışıyor. Burada parlamenter sistem, basın özgürlüğü, siyasi partiler var ve biz Irak"ta bunlara sahip değiliz. Biz de bu şekilde yönetilmek istiyoruz.
         <br/>
         <br/>
         Yeterli desteği Türkiye"den göremedik ama...
         <br/>
         <br/>
         -Türkiye"nin BOP hakkındaki girişimlerini nasıl değerlendiriyorsunuz?
         <br/>
         <br/>
         Bazı sebeplerden dolayı bu projenin gerçekleşmesi için henüz yeterli desteği Türkiye"den bulamadık. Yine de, ilişkide olduğumuz devletlere baktığımızda uzun dönemde doğal müttefikimiz Türkiye"dir. BOP"ta Türkiye Amerika"yı desteklemeli ve Irak"ta bu proje test edilmeli. El kaide ve aşırı görüşlü örgütler Irak"ta demokrasinin yerleşmesini geciktiriyor. El Kaide"nin olumsuz etkilerini Irak, Suriye ve Lübnan"da görmekteyiz. Amerika"nın bölgede başka bir ülkeyi daha işgal edeceğini düşünmüyorum. Amerika BOP"ta başarılı olmak için Irak"ta çok önemli bir deneyim kazandı.
         <br/>
         <br/>
         -İsrail-Filistin çatışması BOP"u nasıl etkiler?
         <br/>
         <br/>
         Ortadoğu"ya barış ve demokrasi getirmek için bu çatışmalar bitmek zorunda. İsrail ve Araplar arasındaki güvenin inşası için Irak bir yol açabilir. İsrail ve Filistin"in şu anki liderleriyle bu konuda bir ilerleme sağlanamaz. Konumlar değişmeli. Arap-İsrail uyuşmazlığı nedeniyle BOP büyük bir problemle karşı karşıya.
         <br/>
         <br/>
         -İsrail"in "Koruyucu Duvar" adıyla bölgede ördüğü duvar da BOP projesine engel olduğuna göre ABD, İsrail"e duvarı yıkması konusunda baskı yapar mı?
         <br/>
         <br/>
         İsrail"in ördüğü duvar barışın önündeki en büyük engeldir. Duvar, İsrail hükümetinin aldığı en kötü karardır ve halkları daimi olarak bölecektir. ABD"nin bu konuda kısa dönemde İsrail"e baskı yapacağını sanmıyorum. Şu an bu konunun ABD gündeminde olduğunu da düşünmüyorum. Amerika Irak"ta beklediğinden daha karışık bir durumla karşılaştı. ABD bölgedeki politikasının inandırıcı olduğunu ispatlamak için tamamiyle Irak"a odaklanmış durumda. ABD kısa dönemde İsrail"e baskı uygulamaz.
         <br/>
         <br/>
         -ABD bölgedeki politikasının inandırıcılığını ispatlamaya çalışıyor; fakat, bomba sesleri hiç bitmiyor. Ne zaman her şey normale dönecek?
         <br/>
         <br/>
         Irak"taki bombalı saldırılar neyi temsil ediyor, bunun cevabını bulmalıyız, El Kaide ve diğer fundamentalist örgütler ABD ile savaşmak için Irak topraklarını kullanıyor. Bu çok tehlikeli bir durum. İntihar saldırıları Irak kaynaklı değildir. ABD nin bölgeye geldiği ilk zamanlarda saldırılar içeriden kaynaklanıyordu. Ancak bunların mali durumları gün geçtikçe kötüleşti. Şu an saldırılar dışarıdan kaynaklanıyor. Bu saldırılar bölgeye demokrasinin yerleşmesiyle bitecektir.
         <br/>
         <br/>
         -Kitabınızdan bahsedecek olursak; roman konusu olarak neden "Kaya" yı seçtiniz?
         <br/>
         <br/>
         Kaya sonuçta kalsiyum karbonattan oluşmuş, sıradanbir şey. Fakat biz bu kayayı çok uzun yıllar değerli görüp ona anlamlar yükledik. Kaya üzerinde 4000 yıl öncesine ait insanlar tarafından yapılan işaretler var. Kaya Hz. Adem"in cennetten çıkıp yeryüzüne indiği, Hz. İbrahim"in Hz. İsmail"i kurban etmek isteği, Hz. Muhammed"in Miraç"a yükseldiği yerdi. Bunlar ilk aklıma gelen nedenler. Kaya yaşanmışlığı yüzünden sıradan bir kaya olamadı.
         <br/>
         <br/>
         Kayayı bölebilir misin?
         <br/>
         <br/>
         -Romanda üç dinden ve bu dinlerin Kaya hakkındaki ortak inaçlarından sıkça bahsediyorsunuz. Bu, bir ortak nokta bulma arayışı mı?
         <br/>
         <br/>
         Bütün bu dinler Allah, Adem, İbrahim hakkında farklı şeyler düşündüler. Hepsinin kaya hakkında bir inancı vardı. Burası unutturulmak istendi. Müslümanlar Küdüs"ü Bizanslılardan alıp kayayı temizleyerek, onun kutsal mekan olma özelliğini Yahudi ve Hıristiyanlardaki gibi devam ettirdiler. Bu, insanların ne kadar yakın olduğunu gösteriyor. Bugün Arap-İsrail çatışmasına geldiğimizde anlaşamamak anlamsız. Çünkü Müslümanlar Musevilerin kutsal saydığı kayayı kabullenip muhafaza ediyor. Günümüzde İsrail ile Filistinliler birbirlerini reddediyor. Kitaba baktığımızda diğer insanları reddedemezsin, kabul edersin. Çünkü; senin tarihi onun tarini aynı ve "bir kaya" üzerinde. Müslümanlar ve Yahudiler şu soruyu sormak zorunda: Bu çatışmayı nasıl sonuçlandırmalıyız? Şehir ikiye mi bölünecek? Şehri nasıl bölebilirsin? Kayayı bölebilir misin? Kaya tektir. Eğer kayayı bölemiyorsan şehri de bölemezsin. Kudüs sorununu çözdüğümüz zaman her şeyi çözmüş olacağız. Bu kitabın mesajına göre; ortak yolların birleştirilmesiyle yeni bir yol bulunmalı.
         <br/>
         <br/>
         -Romanın başkahramanı Ka"b- El Ahbar Müslüman olduktan sonra olaylara bakış açısı, hissedişleri, düşünüşleri hiç değişmiyor. Bunu vermenizin nedeni aslında bütün dinlerin aynı kaynaktan beslendiğini göstermek mi?
         <br/>
         <br/>
         Sizce Ka"b Müslüman mıydı yoksa Yahudi mi?
         <br/>
         <br/>
         -Müslümandı. Müslüman olmasını sadece bir cümle ile anlatmıştınız. Çok ince bir ayrıntıydı.
         <br/>
         <br/>
         Evet ama Ka"b aynı zamanda Yahudiydi de. Kudüs"ü bütün Yahudiler gibi kutsal görüyordu. Böylece onda biraz Yahudilik, biraz Müslümanlık vardı. Zaten bu onu ilginç yaptı. Bu nedenle onu merkez karakter olarak seçtim. Ka"b çok karışık bir figür. Bütün Yahudi gelenekleriyle İslamı buluşturdu. Kitapta bildiğimiz her şey Kab"a göredir. Onun Müslüman olduğu doğru. Kesinlikle çok samimi bir Müslümandı.
         <br/>
         <br/>
         -Sizi Kaya"yı yazmaya iten güç neydi? Tarihi bir roman olması nedeniyle araştırma süreci ne kadar sürdü?
         <br/>
         <br/>
         Altı yıl boyunca araştırdım.  Kitap yazma fikri 1990"da Kayayı ilk kez ziyaretimde  Kudüs"teki bir tecrübem sonucu doğdu. Bu dönem Arap dünyası zor günler yaşıyordu. Saddam Hüseyin Kuveyt"e girmişti. Ve Harem-i Şerif"te 13 Filistinli, askerler tarafından vurulmuştu. Olaydan üç gün sonra oradaydım. Tahminimce 15 yaşındayken öldürülen bir erkek Filistinli"nin yanında kız kardeşini gördüm. Onun hali, gözyaşları beni çok etkiledi ve Kaya'yla  ortak çok şeyimiz olduğunu göstermek istedim.
         <br/>
         <br/>
         -Kaya"nın sonundaki notlarda, yapmış olduğunuz çok küçük bir alıntıyı bile belirtip kahramanların gerçek kişiliklerini açıklıyorsunuz. Bunu yapmanızın nedeni; ne kadar iyi kurguladığınızı ön plana çıkarmak mı, yoksa okuyucuyu gerçeklerden koparmamak mı?
         <br/>
         <br/>
         Notları kitaptan ayırarak okuyuculara olmayan bir şeyi söylemediğimi göstermek istedim. Notları ayrıntılı yazdım. Dinlerin desteklemediği bir şeyi de yazmadım. Tarihi romanlar, gerçeklerle uyuştuğu ölçüde önemlidir. Ama tarihler yığını da olmamalı. Gerçekle sıkı ilişkisi bulunan kurgular olmalı. Tarihi romanların gerçekle örtüştüğü derecede başarılı olduğuna inanıyorum. İyi kurgulayıp kurgulamadığıma okuyucu karar verecektir.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 4206 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11323), [web.archive.org (arşiv bağlantısı)](http://web.archive.org/web/20060103172657/http://aksiyon.com.tr:80/yazdir.php?id=11323)
