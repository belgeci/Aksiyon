# Irak için 500 milyon dolar ayırdı

*Bahtiyar Küçük 2004.06.21*

<div>
 <p>
  <font>
   İslam Konferansı Teşkilatı"nın 31"incisi İstanbul"da yapılan "Dışişleri Bakanları Toplantısı"nda, İslam dünyasındaki sorunlu bölgeler de gündeme geldi.
   <br/>
   <br/>
   İslam Kalkınma Bankası (IDB) Başkanı Dr. Ahmed Muhammed Ali ve Yemen Dışişleri Bakanı Dr. Ebubekir Abdullah El Kirbi, bir toplantı düzenleyerek İslam ülkelerini Filistin"deki haksızlığa maruz kalmış insanlara yardıma çağırdı. İsrail-Filistin çatışması sebebiyle Filistin topraklarındaki sivil halkın çoğu evsiz ve birçok insan sağlık, eğitim gibi haklardan mahrum durumda. İslam Kalkınma Bankası Başkanı Dr. Ali, görüşlerini Aksiyon"la paylaştı.
   <br>
    <br>
     -El Aksa ve El Kudüs fonları niçin kuruldu?
     <br>
      <br>
       El Aksa ve El Kudüs Fonları, Filistin halkının ekonomik ve mali yönden gelişmesini destekleyecek projelere kaynak ayırmak amacıyla Ekim 2000"de Arap Ligi Zirvesi"nde alınan bir kararla kuruldu. İslam Kalkınma Bankası (IDB) bu fonları organize ediyor. Filistin ekonomisi, tamamiyle İsrail ekonomisine bağlı. El Aksa Fonu"nun oluşturulmasının temel amaçlarından biri, Filistinlileri kendi ayakları üzerinde tutmak ve kendilerine özgü sistem içinde çalışmalarına yön vermek. Ayrıca, eğitimden sağlığa, altyapı inşasından belediye hizmetlerine, tarım ve ticarete kadar uzanan bir dizi alanı kapsıyor.
       <br>
        <br>
         -El Kudüs fonunun El Aksa"dan farkı ne?
         <br/>
         <br/>
         Kudüs Fonu daha çok sosyal amaçlı bir fon. Özellikle savaşta kocasını kaybetmiş kadınlara, sakat kalmışlara ve yetimlere yapılan yardımları organize ediyor. Bu fonlar aracılığıyla Mayıs 2004 itibariyle 728 milyon dolar tahsis edildi. Son 4 yılda bu fonlar Filistin"e çok büyük fayda sağladı. Kentler inşa edildi, okullar, hastaneler yapıldı, kanalizasyon altyapısı kuruldu. Çocuklar okula gitme fırsatı buldu.
         <br/>
         <br/>
         -Yardımlar halka nasıl ulaştırılıyor?
         <br/>
         <br/>
         Toplanan bütün paralar Filistin halkına kuruşu kuruşuna ulaştırılıyor. Yardımı yapacak kuruluş bize başvuruyor. Biz de eğitim, sağlık, altyapı vb. işleri yapacak olan bu kuruluşlar vasıtasıyla insanlara yardımları ulaştırıyoruz.
         <br/>
         <br/>
         -Fonlar yokken yardımlar nasıl yapılıyordu?
         <br/>
         <br/>
         Daha önceki yıllarda IDB özellikle eğitim alanında çok etkindi. Bölgede okulların kurulması amacıyla IDB finansal fonlar sağladı. Bunlar tamamen eğitim amaçlıydı. Bunun yanı sıra Arap ülkeleri bizim dışımızda ikili anlaşmalar yoluyla Filistinlilere yardım etti.
         <br/>
         <br/>
         -Mali destek en çok hangi ülkelerden geliyor?
         <br/>
         <br/>
         Fona düzenli katkı sağlayan ülkeler Suudi Arabistan, Kuveyt, Birleşik Arap Emirlikleri, Mısır, Yemen, Katar, Lübnan, Cezayir, Bahreyn, Suriye, Ürdün ve Umman. Pakistan, Lübnan, Mali gibi ülkeler bazen bağışta bulunuyor. En büyük desteği Suudi Arabistan yapıyor.
         <br/>
         <br/>
         -Bugüne kadar Türkiye"den fona bir katkı oldu mu?
         <br/>
         <br/>
         Türkiye henüz fona destek vermedi ancak katkıda bulunacağını umuyoruz. İslam Konferansı Teşkilatı"nın Doha ve Tahran"daki zirvelerinde bütün ülkeleri yardıma çağırdık. Finansal kaynak sağlamaları konusunda önemli deklarasyonlar yayınladık.
         <br/>
         <br/>
         -Bunların dışında bölge ülkelerine yardım için kurulan fonlar var mı?
         <br/>
         <br/>
         Sadece sosyal amaçlı hizmetler için IDB Irak"a 2 milyon dolarlık fon ayırdı. Banka bu işleri yapabilmek için Batı dünyasındaki teşekkülleri devreye soktu. Sadece Müslümanlarla değil, Batıdaki kurumlarla da işbirliği yapıyoruz. IDB"de, Irak"ın yeniden yapılandırılması, alt yapının geliştirilmesi için 500 milyon dolarlık fon ayrıldı.
         <br/>
         <br/>
         -Yeni kurulacak fonlar var mı?
         <br/>
         <br/>
         Şimdilik yok. Bu fonlar ihtiyaç olduğu zaman ortaya çıkıyor. Şu an Filistin bu fonlara en fazla ihtiyaç duyan ülke.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2814 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11611), [web.archive.org (arşiv bağlantısı)](http://web.archive.org/web/20060118001359/http://aksiyon.com.tr:80/yazdir.php?id=11611)
