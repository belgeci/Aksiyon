# Tarlada futbol turizmi

*Kenan Baş 2006.01.16*

<div>
 <p>
  <font>
   Bin 100 futbol klübünün tercih ettiği Antalya’da antreman sahası sıkıntısı baş gösterdi. Oteller, çözümü köylülerden tarla kiralamakta bulmuş.   Çiftçiler yılda 15-20 bin dolar kira geliri elde ederken, oteller kira bedelinin son yıllarda beş kat kadar artmasından şikayetçi.
   <br>
    <br>
     <br/>
     <br/>
     Yayla, kültür, golf, rafting derken futbol turizmi de son dönemin en dikkat çeken seçeneklerinden biri haline geldi. Bundan 10 yıl öncesine kadar 70 takımın tercih ettiği Antalya'ya bugün dünyanın her bölgesinden kulüpler akın ediyor. Bu yıl devre arasında Antalya'ya kamp için gelen takım sayısı 1100'den fazla. Bu takımların sadece otellere bıraktıkları döviz miktarı ise 40 milyon doları buluyor.
     <br>
      <br>
       Havası, tesisleri ve hizmet kalitesiyle futbol takımlarını cezbeden Antalya'yı tercih eden takım sayısının her geçen yıl daha da yukarılara tırmanması bazı sıkıntıları da beraberinde getiriyor. Otel konusunda sorun yaşamayan kent için antrenman sahası bulamamak başlı başına bir problem.
       <br>
        <br>
         Kamp için tercih yapan takımlar öncelikle otele ait bir spor kompleksi olup olmadığına dikkat ediyor. Antalya'da antrenman yapılabilecek çim saha sayısı toplam 350. Son dönemde inşa edilen oteller futbol pazarının büyüklüğünü dikkate alarak otellerinin yanında bir de futbol sahası kuruyor. Futbol sahası yeterli olan otellerin sorunu yok ancak saha bulamayan işletmeler çareyi köylünün toprağında arıyor.
         <br/>
         <br/>
         Turizmciler, otellerinin yakınında bulunan ve en azından 50 dönümlük düz arazileri kiralayarak 5 yıldızlı antrenman sahaları yapıyor. Toprak sahipleri de halinden memnun. Anlaşmalar genellikle yıllık yapılırken, kira bedelleri ise aylık ödeniyor. Köylüler, 50 dönümlük arazileri karşılığında otellerden aylık 1000-1500 dolar arasında değişen kiralar alıyor.
         <br/>
         <br/>
         Takımlar genellikle 30-50 kişilik bir ekiple geliyor. Ortalama kamp süreleri 10 gün. Oteller kulüplerle genellikle kişi başı anlaşma yapıyor. Rakam ise 10 gün için 1000 dolar seviyelerinde seyrediyor. Bir takımın sadece kaldığı otele bıraktığı döviz miktarının 40 bin dolar olduğu düşünülürse, 1150 takımın bu yıl toplam 60 milyon dolardan fazla para bırakacağı tahmin ediliyor.
         <br/>
         <br/>
         Belek bölgesinde futbol turizmini ilk başlatan tesis olan Adora Otel'in futbol koordinatörü Anıl Tontu, otellerin artan talep nedeniyle kiralama yöntemine başvurduğunu söylüyor. Kendilerinin 92'de ilk takımı getirdiklerinde sadece bir sahaya sahip olduklarını söyleyen Tontu, "Bugün toplam 4 sahamız bulunuyor. Otel içindeki saha bize ait, dışarıdaki üç saha ise kiralama yöntemiyle kullanılıyor." diyor. Alternatif sahaların bölge halkı için yeni imkânlar sunduğunu dile getiren Tontu, ancak son dönemde kiralarda fazla artış yapıldığını anlatıyor. Tontu, "3 yıl önce 1 liraya kiraladığımız saha için şimdi 5 lira istiyorlar." diyor.
         <br/>
         <br/>
         Antalya'nın Belek beldesinde arazisi olan köylüler de, topraklarını futbol sahası yapması için otellere kiralıyor. Toprak sahiplerinin yıllık kazançları 50 dönümlük bir arsa için 15-20 bin dolar arasında değişiyor. Geçimini çiftçilik ile temin eden köylüler için futbol sahaları yeni gelir kapısına dönüşüyor. Kiraya verilen arazilerden zahmetsiz bir kazanç elde ediliyor.
         <br/>
         <br/>
         Kendisine ait 56 dönümlük araziyi bir otele kiraya veren Hasan Çapıt, "Kiraya veren kazanıyor. Çünkü çiftçi bitik. Temiz kazanç. Masrafı yok." diye konuşuyor. Üç yıl önce kiraya verdikleri arazi üzerinde domates yetiştirerek geçinmeye çalıştıklarını ifade eden Çapıt, "Kışın turist olmuyor ama futbolcular geliyor. İşi olmayana gelir kapısı açıldı. Ayrıca köylüler, sahalarda iş de bulabiliyor." diyor.
         <br/>
         <br/>
         Otellerin futbol sahası için kiralama yöntemini kullanmaya başlaması arazileri değerlendirmiş. Dönümü arazinin durumuna göre değişiyor. Yola yakın olan arazinin dönümü 200 bin YTL'ye kadar çıkabiliyor. Daha içerilerde kalanların fiyatları ise daha mütevazı seviyelerde. Arazi sahipleri 3 ila 5 yıl arasında değişen sürelerde anlaşma imzalıyor. Arazilerine yapılan hiçbir masrafa karışmıyorlar. Dünya üzerinde her yıl 5 binin üzerinde takım farklı ülkelerde kamp yapıyor. Türkiye bu rakamın yüzde 25'lik dilimini kendisine hedef olarak belirlemiş.
         <br/>
         <br/>
         Akdeniz Turistik Otelciler Birliği Başkanı Osman Ayık, "Geçen sene Türkiye'ye 700'e yakın takım gelmişti. Bu yıl da tahminlerimiz bu sayının bini geçeceği yönünde. İnanıyorum ki bu da gerçekleşecek." diyor.
         <br/>
         <br/>
         2006 sezonunda Türkiye, Almanya, Hollanda, Avusturya, Arnavutluk ligleri başta olmak üzere tüm Avrupa ülkelerinden, İskandinavya'dan, Bağımsız Devletler Topluluğu'ndan, Rusya, Japonya ve Kore gibi Uzakdoğu ülkelerinden ve Dubai'den futbol takımları kamp için Antalya'ya gelecek.
         <br/>
         <br/>
         Antalya'yı tercih edecek ünlü kulüpler arasından bazılarının isimleri şunlar; Werder Bremen, PSV Eindhoven, Kaiserslautern, Spartak Moskova, Göteburg, Dinamo Moskova, Zenit, Busan İcons (Kore), Dinamo Zagrep, Levski Sofia, Kopenhagen, Samsung, Arsenal Kiev, Rapid Bukreş, OFK Belgrad. Dubai'nin en ünlü ve en zengin kulübü olan Al-Ahli takımı da kamp için Antalya'ya geliyor.
         <br/>
         <br/>
         Belek kampları Türkiye liglerinde top koşturan yerli kulüplerin de vazgeçilmezleri arasında. Süper Lig başta olmak üzere birinci, ikinci ve üçüncü ligde top koşturan yerli takımlar, devre arası kamp dönemini bu bölgede değerlendiriyor. Bölge son iki yıldır Çin ve Kore kulüplerinin de vazgeçilmezleri arasına girmeye başladı. Kore'de takım çalıştıran Tınaz Tırpan'ın tanıtım faaliyetleri ile ülkemizin bu zenginliğinden haberdar olan Kore'den ve Çin'den bu sene de gelmesi kesinleşen takımlar var.
         <br/>
         <br/>
         Her iki ülkenin futbol takımlarının Antalya'ya gelecek olması turizmciler için farklı bir anlam taşıyor. Zira takımların ortalama kamp süreleri 2 ila 3 hafta arasında değişirken Çin ve Kore takımları tam üç ay bölgede kalıyor. Bir başka ifade ile otellerin bomboş geçirdikleri hatta bazılarının kapandığı kış aylarının tamamını kapsayan bir dönemde kamp için ülkemizde bulunuyorlar. Bunu iyi gören bazı turizmciler, bu ülkelerden takım getirerek kış aylarını daha verimli ve dolu geçirmek için çalışma yapıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1045 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23192), [web.archive.org (arşiv bağlantısı)](http://web.archive.org/web/20060524050235/http://www.aksiyon.com.tr:80/yazdir.php?id=23192)
