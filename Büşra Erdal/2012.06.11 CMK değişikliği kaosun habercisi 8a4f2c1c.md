# CMK değişikliği kaosun habercisi

*Büşra Erdal 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özel Yetkili Ağır Ceza Mahkemeleri ile ilgili değişikliğin teknik dizaynı siyasi boyutu kadar sorunlu. Terör suçları ÖYM’de kalacak ama anayasal düzene karşı olanlar ayrışacak. İyi de nasıl! Terör, bu örgütlerin tek vasıtası.
  </font>
 </div>
 <div id="newsText">
  <font class="detail-text">
   <p>
    Türkiye, günlerdir 187 hâkim ve savcıdan oluşan özel yetkili mahkemelerle ilgili tartışmayla yatıp kalkıyor. 10 binin üzerinde hâkim ve savcının görev yaptığı ülkemizde, 187 hâkimin bu kadar tartışma konusu yapılması abes gelebilir ilk bakışta. Fakat öyle değil; çünkü görev ve yetkisini Ceza Muhakemesi Kanunu’nun (CMK) 250’nci maddesinden alan bu hâkim ve savcılar, ‘özel yetkili’ sıfatlarıyla darbe, terör, çıkar amaçlı suç örgütü, uyuşturucu çetesi sanıklarını hiçbir engelle karşılaşmadan sorgulayıp yargılayabiliyor. Yeni yapılan çalışmada bu yetkileri sona erdirecek düzenlemeler olduğu iddia ediliyor. Buna göre, bürokrat, asker, emniyet mensubu, siyasetçi ve akademisyenlerin yargılamasında ‘izin sistemi’ getirilecek. Aynı, KCK-MİT soruşturması üzerine Millî İstihbarat Kanunu’nda yapılan değişiklikte olduğu gibi. CMK 250 değişikliği, Türkiye’nin demokrasi tarihine ciddi katkısı olan Ergenekon ve Balyoz gibi darbe davalarının da kaderini belirleyecek.
   </p>
   <p>
    Üçüncü yargı reformu paketinin en dikkat çeken düzenlemesi CMK 250’de yapılacak değişiklik. Bu konudaki hazırlıkların Başbakanlık’ta yapıldığı öne sürülüyor. Yeni düzenlemeye göre, sadece ‘silahlı örgüt’ başlıklı TCK’nın 314’üncü maddesi ve kanunun 7’nci bölümünde yer alan ‘Devlet Sırlarına Karşı Suçlar ve Casusluk’ başlığı altında düzenlenen 326 ve 327’nci maddelerdeki suçlar yargılama konusu olacak. Yani, sadece 3 maddeden oluşan bir ‘özel yetkili mahkeme’ uygulaması kalıyor. TCK’nın 220, 309, 311, 312’nci maddeleri başta olmak üzere çok sayıda suç ise normal ağır ceza mahkemelerinin görev alanına dâhil ediliyor. Ancak, anayasal düzene karşı işlenen, yani TCK 309 kapsamındaki suçlarla ilgili davanın Ankara’da kurulacak bir mahkemede görüleceği belirtiliyor. Bu ilginç bir durum. Çünkü, özellikle anayasal düzene karşı suçları terör örgütü faaliyeti dışına çıkarmak çok zor. Mesela DHKP-C örgütü bir yere bomba attığında, bu anayasal suç sayılıyor. Ama aynı zamanda terör örgütü faaliyeti, dolayısıyla iki yargılamayı birbirinden ayırmak imkânsız. Buna ilişkin nasıl bir yasal düzenleme yapılacağı merak konusu.
   </p>
   <p>
    Meseleye bu açıdan baktığımızda anayasal düzene karşı işlenen suç TCK’nın 309’uncu maddesinde düzenleniyor. TCK’nın ‘anayasayı ihlal’ başlıklı 5’inci bölümünde TCK 309, 310, 311 ve 312’nci maddeleri düzenleniyor. Ergenekon davası sanıkları 311 ve 312’den, Balyoz sanıkları 312’nci maddenin karşılığı olan eski TCK’nın 147’nci maddesinden yargılanıyor. Burada, 4 maddenin tamamı mı, yoksa sadece 309’uncu maddesi mi Ankara’daki özel mahkemede yargı konusu olacak, belli değil. Eğer bu maddeler toptan yeni bir mahkemenin görev alanına girerse, başta Ergenekon ve Balyoz olmak üzere bütün darbe teşebbüsü davaları söz konusu mahkemenin görev alanına girecek. Bu durumda, yeni bir heyet, binlerce dava klasörü ve belgeyle baş başa kalacak. Sadece Ergenekon ve Balyoz davasında 621 sanığın hukuki durumunu en kısa sürede kavramaya, anlamaya çalışacak. Karar aşamasına gelmek üzere olan Balyoz ve savcılığın esas hakkındaki mütalaa vermesi beklenen Ergenekon davasına büyük darbe vurulmuş olacak. Yeni bir heyetin, bu davaların altından kalkması hiç kolay değil. Ortaya çıkması muhtemel başka bir sorun da, Ergenekon sanıklarının hem ‘terör örgütü’ hem de ‘darbe teşebbüsü’ suçlarından yargılanması. Burada da, hangi mahkemenin görevli olduğu konusunda tartışma çıkacak. Sanıklar, Ankara’daki yeni kurulan mahkemeye gitmek isteyebilir. Ama terör suçu da olduğu için, özel yetkili mahkeme ile yeni mahkeme arasında görev uyuşmazlığı çıkması ihtimal dâhilinde. Tabii araya Yargıtay uyuşmazlık dairesi girecek, derken haddinden fazla uzayan bir yargı süreci karşımıza çıkacak. Ergenekon ve Balyoz davalarını ilk aşamada bekleyen tehlike bu.
   </p>
   <p>
    Düzenleme hakkında kamuoyuna yansıyan bilgilerden diğeri, bürokratlar (asker, polis, akademisyen…) ve siyasilerin yargılanmasında ‘izin’ sistemi getirilecek olması. Bu uygulama, tamamen eskiye, yani 2005 öncesine dönüş niteliği taşıyor. Türkiye, yıllardır, suça bulaşan bürokratların devlet sistemi içinde korunmasından dolayı hukuk devleti olamadı. Susurluk davası bunun en ciddi örneği. Asker, emniyet mensubu ve siyasetçi ilişkisinin ortaya çıktığı net fotoğrafa rağmen adım atılamadı. Olayın birkaç faili, işlenen cinayetler, illegal eylemlerden değil, sadece suç örgütü faaliyeti kapsamında kısa süreli hapis cezası alarak kurtuldu. Bunun yanında 90’lı yıllarda faili meçhul cinayetlerin üzerine gidilemedi.
   </p>
   <p>
    1 Haziran 2005’te yürürlüğe giren 5271 sayılı CMK’nın 250’nci maddesi ile görevlendirilen hâkim ve savcılar ise yeni bir süreç başlattı. CMK 250’nci maddenin 3’üncü fıkrasında anahtar cümle şu idi: “(3) Birinci fıkrada belirtilen suçları işleyenler sıfat ve memuriyetleri ne olursa olsun bu kanunla görevlendirilmiş ağır ceza mahkemelerinde yargılanır. Anayasa Mahkemesi ve Yargıtay’ın yargılayacağı kişilere ilişkin hükümler ile savaş ve sıkıyönetim hâli dâhil askerî mahkemelerin görevlerine ilişkin hükümler saklıdır.” Yani, CMK 250 kapsamındaki suçlarda izin sistemi olmadan yargılama yapma yetkisi verildi. 251’inci madde ise soruşturma evresini anlatıyor. ‘Soruşturma’ başlıklı 251’inci maddenin birinci fıkrası şöyle: “250’nci madde kapsamına giren suçlarda soruşturma, Hâkimler ve Savcılar Yüksek Kurulu’nca bu suçların soruşturma ve kovuşturmasında görevlendirilen Cumhuriyet savcılarınca bizzat yapılır. Bu suçlar görev sırasında veya görevden dolayı işlenmiş olsa bile Cumhuriyet savcılarınca doğrudan soruşturma yapılır. Cumhuriyet savcıları, Cumhuriyet Başsavcılığı’nca 250’nci madde kapsamındaki suçlarla ilgili davalara bakan ağır ceza mahkemelerinden başka mahkemelerde veya işlerde görevlendirilemez.” Yani, savcılar hiçbir makam ya da kurumun iznine tabi olmadan doğrudan görevli. İşte bu yasal düzenlemelerden yetki alan savcı ve hâkimler 7 yıldır soruşturma ve yargılama yapıyor.
   </p>
   <p>
    Yeni düzenlemede, bu bağımsızlığı ve doğrudan hareket etmeyi ortadan kaldıran ‘izin sistemi’ geliyor. Bunun sakıncaları çok fazla. Özellikle askerî alanlara girme hususunda eski zor günlere dönülecek. CMK 250 ile görevli savcılar, ellerinde mahkeme kararı olduğu hâlde, hem Ergenekon hem de Balyoz soruşturmalarında büyük sıkıntı çekti. Yasanın verdiği yetkiye rağmen kapılarda bekletildi. Yeni düzenleme ile tekrar ‘dokunulmazlık zırhı’na bürünecek olan bir askerî bürokrasi var. Ayrıca, siyasilere yani belediye başkanlarıyla ilgili suç örgütü soruşturmalarında da ‘izin sistemi’nin işletileceği söyleniyor. Yani, belediyeler konusunda yine siyasi bir kurum olan bakanlık yargılama izni verecek. Dolayısıyla ‘yargının alanına siyaseten bir müdahale’ olacağı çok açık. Siyasilere yönelik her soruşturma, dava, ‘siyaset müdahalesi’ eleştirisine muhatap olacak. Herhangi bir delil, emare olmasa bile kamuoyunda böyle bir algı oluşturmak kolaylaşacak. Siyaset eliyle bir yargı süreci başlatılacağı için de hem yargının bağımsızlığına hem siyasetin ruhuna aykırı bir durum oluşacak. Kuvvetler ayrılığı yerle bir olacak. Birçok eleştiriye kapı aralanacak. Neticede, hem yargı hem siyaset yara almış olacak.
   </p>
   <p>
    Örgüt faaliyeti kapsamında işlenen suçlar bir vücudun parçası gibi. Adam öldürmek, uyuşturucu ticareti, silahlı faaliyet hepsi birbirine bağlı suçlar. Örgüt suçları, terör eylemleri, anayasal suçlar farklı mahkemelere verilirse, örgütü de bölüp parçalayarak yargılamak gerekir. Bu, yargılamanın amacına aykırı, hukuk devleti ilkesine uymayan bir durum olur. Öte yandan bir örgüt kapsamında işlenen farklı suçlara farklı mahkemeler bakarsa görev uyuşmazlığı yargıyı kilitler, süreci uzatır. Bu alandaki, ihtisaslaşma olmayacağı için, hukuk düzeni kaosa mahkûm olur.
   </p>
   <p>
   </p>
   <h3>
    <span>
     ÖYM’lerin 2011 karnesi:
    </span>
   </h3>
   <p>
    Özel yetkili mahkemeler, Türkiye genelinde 6 bölgede faaliyette. İstanbul, Ankara, İzmir, Diyarbakır, Van, Malatya’daki mahkemelerde 187 hâkim ve savcı görev yapıyor. Bunlardan 73’ü İstanbul’da. İstanbul’da, biri başsavcı vekili olan savcılardan 14’ü duruşmaya giriyor, 15’i ise soruşturmaları yürütüyor. Sayılara bakılırsa, birkaç zamandır fırtınanın Türkiye’deki 187 hâkim ve savcı üzerinden koparıldığını söylemek mümkün.
   </p>
   <p>
    Adalet Bakanlığı resmî verilerine göre 2011 yılında özel yetkili mahkemeler;  Yüzde 50 oranında mahkumiyet  Yüzde 17,2 oranında beraat,  Yüzde 32,3 dava düşmesi, erteleme ve zaman aşımına karar verdi.  Ayrıca terörle mücadele kanuna muhalefetten 7 bin 224,  Anayasal düzene karşı suç nedeniyle 4 bin 788,  Uyuşturucu imal ve ticaret suçundan 6 bin 601,  Cebir ve şiddet yöntemleri amaçlı suç örgütlerinden 4 bin 133,  Gasp ve benzer suçlardan 2 bin 651 kişi hakkında mahkûmiyet kararı verdi.  ÖYM’lerin ortalama yargılama süresinin 325 gün, diğer mahkemelerin ise 297 gün.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32799-cmk-degisikligi-kaosun-habercisi.html), [web.archive.org (arşiv bağlantısı)](http://web.archive.org/web/20120620153352/http://www.aksiyon.com.tr:80/aksiyon/haber-32799-cmk-degisikligi-kaosun-habercisi.html)
