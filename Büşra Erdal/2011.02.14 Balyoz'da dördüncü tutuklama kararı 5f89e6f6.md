# Balyoz’da dördüncü tutuklama kararı

*Büşra Erdal 2011.02.14*

<font class="agenda2NewsSpot">
 Gölcük’te ele geçirilen yeni belgeler, tutuklamaları adeta kaçınılmaz hâle getirmişti. Mahkeme, eski kuvvet komutanlarının da aralarında olduğu 162 sanık hakkında tutuklama ve yakalama kararı verdi.
</font>
<font class="newsDetail">
 <p>
  <p class="MsoNormal">
   İstanbul 10. Ağır Ceza Mahkemesi’nde devam eden Balyoz Darbe Planı yargılaması, yeni bir tutuklama kararıyla gündeme bomba gibi düştü. İddianameye göre, 5-7 Mart 2003’te 1. Ordu Komutanlığı’nın bulunduğu Selimiye Kışlası’ndaki ‘plan seminerinde’ darbe planlandı. 29’u general 162 ismin yer aldığı seminerde Genelkurmay’a ‘dış düşman’ hedef olarak bildirildi. Ancak Ordu Komutanı Orgeneral Çetin Doğan için ‘irticai’ unsurlar ve iç düşman asıl hedefti. Düşman unsurların başında ‘irticai yapılanmanın merkezi’ olarak gördükleri AK Parti hükümeti vardı.
  </p>
  <p class="MsoNormal">
   Doğan, planlar Taraf’ta yayınlandığı günden beri “Hükûmetlerin darbelerle değil, seçimle gelip seçimle gitmesi taraftarıyım.” diyerek kendini savunmaya çalışıyor. Ancak hakkında verilen 4. tutuklama kararı, hâkimlerin savunmasını tatmin edici bulmadığını gösteriyor. İstanbul 10. Ağır Ceza Mahkemesi, emekli orgeneraller Özden Örnek, Halil İbrahim Fırtına, muvazzaf generaller Halil Helvacıoğlu ve Gürbüz Kaya’nın da aralarında bulunduğu 133 sanık hakkında tutuklama kararı verdi. Fırtına ve Örnek, Cumhuriyet tarihinde tutuklu yargılanan ilk kuvvet komutanları olarak tarihe geçti. Tutuklananlar arasında 54 muvazzaf ve emekli general bulunuyor. Duruşmaya gelmeyen bir numaralı sanık Çetin Doğan, eski Genelkurmay 2. Başkanı Ergin Saygun ve Korgeneral Nejat Bek’in de aralarında bulunduğu 29 sanık hakkında yakalama kararı çıkarıldı.
  </p>
  <p class="MsoNormal">
   Daha önceki tutuklama ve yakalama kararları aslında söz konusu gelişmelerin habercisi gibiydi. Gölcük Donanma Komutanlığı’ndaki aramalarda ele geçirilen yeni belgelerin dava dosyasına girmesi ise tutuklamaları adeta kaçınılmaz hâle getirmişti. Donanmanın kalbinde ve İstihbarat Daire Başkanlığı’nda 9 çuval içinde derdest edilen belgeler, sanıkların önceki savunmalarını boşluğa düşürdü.
  </p>
  <p class="MsoNormal">
   Peki, Balyoz Planı’nın ayrıntısında neler vardı? Vazife bölümünde şu ifadeler yer alıyor: “AKP hükümetini iktidardan uzaklaştıracak mevcut irticai yapılanmayı şiddetle bertaraf ederek, belirlenen kadroları iktidara getirerek, laik devlet otoritesini ve varlığını yeniden tesis edecektir.” Planın bir başka bölümünde bunun nasıl yapılacağı anlatılıyor: “İç hizmet kanununun verdiği Türkiye Cumhuriyeti’ni kollama ve koruma görevini yüce Türk milleti adına yerine getirme azim ve kararlılığı içerisinde laik devlet otoritesinin temini için gerekli olan tedbirleri alacaktır.”
  </p>
  <p class="MsoNormal">
   Şartların olgunlaşması için de bir dizi eylem planı hazırlanmış. Hava Kuvvetleri Komutanı İbrahim Fırtına’nın imzasını taşıyan Oraj isimli Hava Harekât Planı’nda Türkiye genelinde sıkıyönetim ilan edilmesi için Yunanistan’la gerginliğin artırılması ve irtica yanlılarının tahrik edilerek TSK aleyhine faaliyete başlaması ‘vazife’ kapsamında zikrediliyor. Darbe ortamının oluşması için yurt dışındaki gerginliğin yanında yurt içinde de bir dizi eylem kurgulanıyor. Çarşaf Eylem Planı’nda hedefte muhafazakâr insanların yoğun olduğu bölgedeki Fatih Camii var. Sakal Eylem Planı ise Beyazıt Camii’ne bombalı saldırıyı öngörüyordu. Üç kişiden oluşan keşif emniyet timi caminin içi ve etrafında keşif yapacaktı. Bir başka tim Fatih Camii’ne patlayıcı madde koyacaktı. Planın devamı şöyle: “Tahrip düzeneği cuma namazının farzının kılınmasını müteakip patlatılacaktır.”
  </p>
  <p class="MsoNormal">
   Son olarak Tahrik Timleri devreye girecekti. Buna göre, camide bombanın patlamasından sonra öfkeli cemaatin içine sızmış provokatörler harekete geçecek, böylece Fatih esnafının da bu provokasyonun içine çekilip sokaklara dökülmesi sağlanacaktı: “Yapılacak manipülasyonlarla öfkeli grubun yaşananları irticai söylemler ve sloganlar eşliğinde protesto etmesi sağlanacaktır.”
  </p>
  <p class="MsoNormal">
   TSK’nın dost unsurları tarafından yapılacak ekonomik operasyonlarla ülkenin darboğaza sürüklenmesi, böylece AK Parti’ye karşı büyük toplumsal eylemler için zemin oluşturulması öngörülüyordu. İrticai faaliyetlerle ilgili haberler, öğrenci olayları, artan şehit cenazeleri, ekonomik bunalım ile halk sokaklara dökülecek; TSK’nın müdahale etmesi için çağrılar artacaktı. Planda PKK’nın eylemlerini artıracağı da anlatılıyor. Zaten PKK eylemleri 2004’te adeta katlanmıştı. Bu eylemlerle sıkıyönetime ulaşılmak isteniyordu.
  </p>
  <p class="MsoNormal">
   Seminere ilişkin 175 sayfalık ses kayıtlarında Çetin Doğan’ın İstanbul’un üzerine çökmek, imam hatip lisesi müdürlerini isim vererek tutuklama emri vermek gibi somut ve inkâr edilemeyen cümleleri de var: “İç tehdidi bu seminerde öne alıyoruz. Yaşadığımız koşulları hepiniz biliyorsunuz. İçteki olumsuz gelişmelere karşı hazırlıklı olmak için planları gözden geçirmeli ve yoksa yeni planlar üretmeliyiz. İçeride yapacağımız güvenlik harekâtının klasik bir EMASYA harekâtı olmayacağını bütün arkadaşlarım burada yapılan takdimlerle ortaya koydular.”
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FFABF8737A35841B131845199BCD2D5B?newsId=28670), [web.archive.org (arşiv bağlantısı)](http://web.archive.org/web/20110217174714/http://www.aksiyon.com.tr:80/aksiyon/newsDetail_getNewsById.action;jsessionid=FFABF8737A35841B131845199BCD2D5B?newsId=28670)
