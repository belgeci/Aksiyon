# ‘Yeni Türkiye’nin tartışma platformu: Abant

*Büşra Erdal 2012.03.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Abant Platformu, yıllardır her görüşten insanı bir araya getiriyor. Anayasanın tartışıldığı son toplantıda da zıt fikirler, radikal düşünceler özgürce dile getirildi.
  </font>
 </div>
 <div id="newsText">
  <font class="detail-text">
   <p>
    Türkiye’nin yeni ve sivil bir anayasaya ihtiyacı her gün artıyor. Partilerin 2011 genel seçiminde vadettikleri yeni anayasa için TBMM Anayasa Komisyonu, sivil toplum kuruluşları, üniversiteler de seferberlik ilan etmiş durumda. Siyaset cephesindeki sessizliğe rağmen Türkiye’nin dört bir yanında toplantılar, paneller yapılıyor. Bunlardan biri de 9-11 Mart tarihlerinde Abant Platformu tarafından Bolu’da gerçekleştirildi. “Yeni Anayasa’nın Çerçevesi” başlıklı toplantıda, en çok tartışma konusu olan kritik konularda somut öneriler getirildi. “İnsan hakları, hukukun üstünlüğü, demokrasi ve insan onuruna saygı dışında, anayasanın dibacesinde herhangi bir ifade olmamalıdır.” şeklinde demokratik öneriler getirilen yeni anayasanın, anadilinde eğitim hakkının yer aldığı, etnik kimlik vurgusu olmayan, adem-i merkeziyetçiliğin bulunduğu bir metin olması önerildi. TBMM Anayasa Uzlaşma Komisyonu’nun çetrefilli olduğu için tartışmayı en sona bıraktığı bu konular, Abant Platformu’nda geniş bir katılımcı grubuyla daha ilk başta tartışılıp somut önerilere dönüştürüldü. Şüphesiz bu durum TBMM Başkanı Cemil Çiçek’in toplantının açılışındaki “Yeni anayasa için elimizi değil kafamızı taşın altına koymalıyız.” sözünün anlamını da güçlendirdi. Bu toplantının asıl önemli noktası ise, Mayıs 2012’den itibaren yeni anayasanın yazımına başlayacak olan TBMM Anayasa Uzlaşma Komisyonu’na somut öneri sunabilmesi oldu. Kuşkusuz bu öneriler, komisyonda dikkate alınacaktır. İşte Abant Platformu, son toplantıdan da anlaşıldığı üzere Türkiye’nin dönüşmesi gereken noktalarını gösteren ve daha sonra bu dönüşüme katkısı olan önemli bir platform. 14 yıldır faaliyet gösteren platform, ‘daha çok demokrasi, çok seslilik, katılımcılık, diyalog ve hoşgörü’ diyerek ilk günkü ruhunu kaybetmedi.
   </p>
   <p>
    <img alt="" height="307" src="http://web.archive.org/web/20120406065322im_/http://medya.aksiyon.com.tr/aksiyon/2012/03/19/abant-2.jpg">
     <p>
      <strong>
       Anayasaya bile ihtiyaç kalmaz!
      </strong>
     </p>
     <p>
      Platform, 1998 yılında gölü ve hemen çevresindeki ormanlarıyla Türkiye’nin önemli turizm merkezleri arasında yer alan Abant’ta  başladı. Adını da buradan aldı ve Türkiye entelektüel camiası için artık ‘klasik’ hâline geldi. Samimi olarak Türkiye’de demokrasi isteyen entelektüel camianın, sivil toplum kuruluşlarının buluşma noktası oldu. Türkiye’nin farklı şehirlerinde ve dünyanın farklı ülkelerinde çok önemli toplantılar gerçekleştirdi. 28 Şubat postmodern darbesinden hemen sonra faaliyete başlayan ve o günlerin baskıcı ortamında özgürlükçü bir dil geliştiren platform bu özelliğini koruyarak bugünlere geldi. Dindarlar üzerindeki baskı o kadar fazlaydı ki, 23 Mart 1998 tarihli ilk toplantı konusunu ‘İslam ve Laiklik’ olarak belirledi. 8-11 Temmuz 1998’deki ikinci toplantı ‘Din, Devlet ve Toplum’ başlıklıydı. Daha sonra, ‘demokrasi’, ‘küreselleşme’ gibi başlıkların yanı sıra ABD’nin Irak’a saldırdığı süreçte ‘Savaş ve Demokrasi’ konusu işlendi. Avrupa Birliği, Kürt Meselesi gibi hayati konularda yapılan toplantıların yanında Türkiye’nin darbe anayasasından kurtulması için de elinden geleni yaptı. 2007’de ‘Yeni Anayasa’ diyerek, bu talebin tüm topluma yayılması konusunda çaba sarf etti.  2011’de ‘Yeni Dönem, Yeni Anayasa’ toplantısıyla bir kez daha ülke gündemine getirmek istediği anayasa konusunda son olarak 26. Abant toplantısında “Yeni Anayasa’nın Çerçevesi” ile somut öneriler getirdi.  Bu çalışmalar ortak aklın, ortak ruhun eseri olarak gelişti. Anayasa konulu son toplantıdan sonra Abant platformunun ruhunu hem eski katılımcılara hem de ilk kez iştirak edenlere sorduk. Yıllarını İsviçre’de sürgünde geçiren Kürt şair-yazar Kemal Burkay bunlardan biri. Burkay’ın platforma ilişkin tespiti şöyle: “Abant ruhu, bu ülkede birbirimizi anlamak, hoşgörü ve bir arada barış içinde yaşamamıza elverecek özgür ve demokratik bir gelecek inşa etmek bakımından son derece önemli.”
      <p>
       Abant Platformu Dönem Başkanı anayasa hukukçusu Prof. Dr. Levent Köker, son toplantıyla başlıyor söze; “Şahit olduğumuz üzere katılım hep çoğulcuydu. Platform olarak hep çoğulcu bir yapımız vardı ama ‘son toplantılarda bu çoğulcu yapı erozyona uğradı mı?’ diye endişe duyuyorduk, bizzat yönetim kurulunda kendi eleştirel muhasebemizi yaptığımızda. Ama 3 günlük toplantıda çok değişik kesimlerden çok değişik insanlar çok değişik fikirlerle geldi.” diyerek son toplantının başarısından söz ediyor. Platform’da çok farklı kişiler olsa da kimsenin sözünü kesmemeye, herkesin sözünü sonuna kadar söylemesine, bunun dayanaklarını dile getirmesine çalıştıklarını ifade eden Köker, ancak böyle diyalog imkânı olduğuna dikkat çekiyor: “Bir de şöyle bir durum var; kimsenin, Abant Platformu’nda durduğu yeri değiştirmesi gerekmiyor, herkes ‘kendisi’ olarak bulunuyor. Bizim özelliğimiz bu; Türkiye Abant Platformu’nu örnek alırsa özellikle siyasi hayatta, o zaman anayasaya bile ihtiyacımız olmaz.”
       <p>
        <p>
         <strong>
          Gerçek bir düşünce platformu
         </strong>
        </p>
        <p>
         Gazeteci Hrant Dink’in suikasta kurban gitmesinden sonra Agos gazetesinin başına geçen genç gazeteci Rober Koptaş da ilk kez Abant toplantısına katılan isimler arasındaydı. İki günlük toplantıya görüşleri ve önerileriyle renk getiren Koptaş, gözlemlerini şöyle aktarıyor: “Bazı görüşlerimin teyit edilmesi imkânını buldum. Özgür bir konuşma, tartışma ortamı, zemini var. Gerçekten bir düşünce platformu. Her türlü fikir dile getiriliyor, dolaşıma sokuluyor. Ve herkes birbirine saygılı. Bütün Türkiye’ye örnek olabilecek bir zemin olduğunu düşünüyorum.” Olayın sadece anayasayı tartışmak olmadığını, geleceğin şekillendirildiğini ifade eden Koptaş, “Anayasa istediğimiz kadar özgürlükçü olmayabilir ama sürecin kendisi bu dönüşüme katkısı olan bir şey. O nedenle orada söz hakkı talep etmek, söz almak, insanlardan bilgi, görüş almak bana çok kıymetli geliyor. Ben de bu ortamın parçası olmaktan, davet edilmekten, söz almaktan, dinlenmekten, dinlemekten mutluyum.”
         <p>
          Abant Platformu Yönetim Kurulu Üyesi gazeteci Beril Dedeoğlu, Abant ruhunun, büyük ölçüde özgürlüklerin önünü açacak şekilde tartışma kültürünü öğrenmekle başladığını söylüyor. Dedeoğlu, platformun gelişimini anlatıyor: “Daha önceki toplantılar, farklı görüşten, etnik ve dinî kesimlerden gelenlerin birbiri ile aynı konu üzerinde tartışmayı bilmediğini öğrenmemize hizmet etmişti. Önce onu öğrendik. Bizi izlerken sanıyorum başkaları da öğrendi. İkinci aşaması ise, artık önü açacak yapısal değişiklikler sağlayacak, daha demokratik bir hukuk devletinin kapısını açacak bu sorunlara nasıl çözümler üretebiliriz, biçiminde gelişti.” Son anayasa toplantısının sonuç bildirgesindeki alternatif önerileri hatırlatan Dedeoğlu, “Tek bir çözüm mutlak değil. ‘İlla benim istediğim olsun’ diyen bir zihniyetin kalıcı barışa, demokrasiye hizmet etmediğini görüyoruz. Dolayısıyla ortak paydanın yakalanması önemli. Bunların birbirleriyle çok çelişkili olduğu durumlar da olabilir ama bu müzakerelerin devam edeceği anlamına gelir. Sanıyorum Abant’ın en önemli yanı uzlaşılamayan konularda müzakere etmeye, görüş oluşturmaya devam etmeye zorlaması.” diyor. Abant’ta farklı görüşlerin olabileceğini, ancak ne olması ve nasıl olması konusunda, uzlaşılmayacak konularda bir araya gelip müzakere edilmesinin önemli olduğunu vurgulayan Dedeoğlu, TBMM’deki partilerin de bu toplantıları izleyip ona göre pozisyon alabileceklerini belirtiyor.
          <p>
           Abant toplantısına ilk kez katılan isimlerden bir başkası Eşitlik ve Demokrasi Partisi’nden eski milletvekili Ufuk Uras. O, toplantıya ilişkin ilk gözlemini şöyle aktarıyor: “Türkiye’nin hemen bütün renklerinin tartışarak, farklılıkları değil ortak noktaları ön plana çıkararak yeni bir anayasanın çerçevesi için buluşmaları önemli. Demek ki bir 21. yüzyıl anayasası, bir yurttaş anayasası oluşturmak açısından  böyle bir zemin var. Meclis uzlaşma komisyonu bunu değerlendirsin.” Abant platformunda farklı görüşlerden çok faydalandığını dile getiren Uras, toplantı ortamının Türkiye’nin zenginliğinin göstergesi olduğunu söylüyor.
           <p>
            Fatih Üniversitesi Öğretim Üyesi Doç. Dr. İhsan Yılmaz, Türkiye’nin en önemli entelektüel oluşumu olan Abant Platfomu’nun çok zor günler yaşanan zamanlarda hayata geçtiğini söylüyor. Abant’ın öneminin entelektüellik boyutundan gelmekle  birlikte onu Türkiye sosyo-politik tarihinin en önemli markalarından biri hâline getiren asıl özelliğinin sahiciliği, çok sesliliği olduğunun altını çiziyor: “Sahici, zira Abant’ta en başından beri Türkiye’deki hemen her ideoloji, din ve etnik gruptan sesler hiçbir sansüre ya da baskıya maruz kalmaksızın kendine kamusal alanda ifade imkânı buldu. Bundan daha önemlisi de bu farklı kişilerin Türkiye’nin en hassas ve can yakıcı sorunlarını hem birbirine saygılı tavırlarla diyalog ve hoşgörü ortamı içerisinde konuşabilmiş olmaları hem de bu konularda genellikle ortak bir noktada buluşabilmiş olmalarıdır.” Her Abant toplantısından sonra açıklanan sonuç bildirgelerinin, bazen siyasetin önünü açan, bazen yol gösteren demokrasi manifestosu niteliğinde olduğunu kaydeden Yılmaz’ın tespitleri şu şekilde: “Abant, İslam dini tabanlı bir hareketin, platformun işleyişine, seçilen konulara, serdedilen görüşlere müdahale etmeyip sadece müzakere ortamını yıllardır istikrarla oluşturabilmesinin mümkün olduğunu göstermiştir. Çatışmacı ve kutuplaşmacı siyasal kültürümüzde Abant’ın bu açıdan da önemli ve çok değerli birkaç istisnadan birisi olduğu çok açıktır. Bu ortamı oluşturabilmeyi ülkemizdeki bir kısım dindar insanların başarabilmiş olması sadece İslam-demokrasi ilişkisine dair tartışmalara olumlu bir katkı olarak yansımakla kalmayacak, ayrıca İslam dünyası için de kayda değer bir rol modeli olabilecektir.”
           </p>
           <hr/>
           <p>
            <strong>
             Kürt siyasetçi, yazar Kemal Burkay: Abant ruhu, demokrasi için çok önemli
            </strong>
            <p>
             Yurtdışında bulunduğum uzun sürede Abant toplantılarını medyadan izliyordum. Önemli bir tartışma ve düşünce üretme platformu olduğu izlenimini edinmiştim. Bu yıl ilk kez katılma imkânı buldum ve bu izlenimim güçlendi. Ülkenin değişik toplum kesimlerinden, farklı etnik kökenlerden ve inançlardan, farklı görüşlerde bilim adamları, yazarlar, aydınlar bu toplantılarda bir araya geliyor. “Yeni Anayasanın Çerçevesi” ile ilgili toplantıda tartışmalar çok uygarca cereyan etti ve kanımca verimli oldu. Belli ilkeler saptandı ve somut sonuçlara ulaşıldı. Bunlar bir sonuç bildirgesiyle kamuoyuna yansıdı. Böylesi platformlar öncelikle, çoğu konunun uzmanları olan kişilerin sunduğu bilgilere ulaşma ve aydınlanma bakımından önemlidir. Çünkü doğru düşünmek ve doğru kararlar vermek için öncelikle ilgili konularda bilgi sahibi olmak gerekir. Nitekim ben de bu toplantıda kişisel olarak görüşlerimi rahatça ifade etmenin yanı sıra, tartışılan konularda bir dizi yeni bilgilere ulaştım. Bu tür toplantılar, uygarca tartışma ortamı, demokratik yöntemlere alışma, birbirini dinleme ve anlama, ortak paydaları tespit etme ve uzlaşma gibi, sorun çözmeye hizmet edecek demokrasi geleneklerinin yerleşmesi bakımından da son derece önemlidir. Bütün bu nedenlerle Abant ruhu bu ülkede birbirimizi anlamak, hoşgörü ve bir arada barış içinde yaşamamıza elverecek özgür ve demokratik bir gelecek inşa etmek bakımından son derece önemli. Katıldığım toplantıda da ortak bir dilin ve birçok konuda ortak ya da birbirine çok yakın belirlemelerin ortaya çıktığını memnuniyetle söyleyebilirim. Varılan sonuçların, yeni anayasa ilkelerinin ve içeriğinin belirlenmesinde yararlı olacağı, katkı sunacağı kanısındayım.
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32094-.html), [web.archive.org (arşiv bağlantısı)](http://web.archive.org/web/20120406065322/http://www.aksiyon.com.tr:80/aksiyon/haber-32094-.html)
