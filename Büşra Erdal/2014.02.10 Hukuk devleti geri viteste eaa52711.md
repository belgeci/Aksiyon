# Hukuk devleti geri viteste

*Büşra Erdal 2014.02.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hükümet, büyük yolsuzluk ve rüşvet operasyonlarının ardından hukuku âdeta rafa kaldırdı. 2011’e kadar yapılan demokratik reformlar da bir bir yok sayılmaya başlandı.
  </font>
 </div>
 <div id="newsText">
  <font class="detail-text">
   <p>
    Yolsuzluk soruşturmaları sonrası yaşanan gelişmeler, ülkenin demokratik hukuk devleti çizgisinden adım adım uzaklaştığını gösteriyor. İlk önce, siyasilerin isimleri karışan yolsuzluk operasyonlarını yapan polisler, soruşturmaları yapan savcılar tam kadro görevden alındı. Ardından, Ergenekon ve Balyoz gibi darbe soruşturmalarını yürüten bütün savcılar dağıtıldı. Yolsuzluk soruşturmasının merkezi olan İstanbul Adliyesi’ne atanan yeni Başsavcı Hadi Salihoğlu, savcıları soruşturmalarında kontrol altına alan talimatnamesiyle adliyede sıkıyönetim ilan etti. Bu fiilî müdahaleler yetmedi ve bu hukuksuz sisteme yasal zemin sağlamak amacıyla ardı ardına kanunlar çıkarılmak isteniyor. Son olarak AK Parti milletvekillerince 22 maddelik bir yasa tasarısı Meclis’e gönderildi. Tasarı, örgütlü suçlara bakan mahkemeleri kaldırma, örgütlü suçlarda tutuklama sınırını 5 yıla indirme düzenlemelerini içeriyor. Yeni tasarı ile kişi hak ve özgürlükleri gündeme getirilip demokrasi için adım atıldığı açıklanıyor. Ancak, yaşananlar ve mevcut mevzuatın kullanılma biçimi bunu doğrulamıyor. İktidar partisi mensuplarının da karıştığı yasal dinlemeler için çıkmamış kanun uygulamaya konurken, hiçbir suç unsuru taşımayan yasa dışı dinlemeler internete kondu. Karşılığı onlarca yıl hapis cezası olan yasa dışı dinlemeler bizzat yürütme erkinin başı Başbakan Recep Tayyip Erdoğan tarafından siyasi malzeme yapıldı, miting konuşmalarının ana maddesi hâline getirildi. Bu da yaşanılan çelişkiyi ortaya koyuyor.
    <p>
     HSYK değişikliği planlandı AK Parti, yargıya kanun yolu ile müdahaleye en tepeden başladı. Yolsuzluk operasyonundan sonra hükümetin yaptığı Adli Yargı Yönetmeliği değişikliğini eleştiren Hâkimler ve Savcılar Yüksek Kurulu (HSYK) ilk hedef oldu. 2010 Referandumu ile eskisine nazaran daha demokrat ve temsilî demokrasinin işlediği HSYK’yı tamamen Adalet Bakanlığı’na bağlayacak 52 sayfalık yasa tasarısı hazırladı. Bu tasarıya göre, atamalarda, teftişlerde, toplantı gündemi belirlemede tek yetkili isim HSYK başkanı olan adalet bakanıydı. Şu anda yetki dağılımı ile HSYK daireleri ve genel kurulda yapılan işlemler sadece adalet bakanına yani yürütme organına veriliyordu. Venedik Komisyonu’na da aykırı olan bu tasarı Avrupa Birliği’nden de tepki gördü. İçeriden ve dışarıdan gelen eleştiriler üzerine tasarı şu anda buzlukta. Ama HSYK’ya el koyan Adalet Bakanı Bekir Bozdağ’ın teklifiyle atama yapılıp 1. Daire değiştirildi. Yeniden oluşturulan daire, yolsuzluk soruşturmalarına müdahale anlamına gelecek şekilde hâkim ve savcı atamaları gerçekleştirdi.
     <p>
      TMK 10 ile kurulan mahkemeler kaldırılıyor Olağanüstü yargılama şekilleri hukuk devletinin istisnalarındandır. Bunun en önemli örneği geçmişte faaliyette olan Devlet Güvenlik Mahkemeleri (DGM) idi. Askerî savcıların görev yaptığı DGM’ler 2005 yılında kaldırıldı. Yerine kurulan Ceza Muhakemesi Kanunu (CMK) 250 ile kurulan mahkemeler de terör ve örgütlü suçlara bakmaya devam etti. Artık bu mahkemeler daha çok ihtisas mahkemesi hüviyetindeydi. Ergenekon ve Balyoz gibi darbe davalarının görüldüğü CMK 250 ile görevli mahkemeler de Temmuz 2012’de kaldırıldı. Yerine bu kez Terörle Mücadele Kanunu (TMK) 10 ile düzenlenen yeni mahkemeler kuruldu. Yaklaşık bir buçuk yıldır faaliyette olan mahkemeler yargılamaları ile çok gündeme gelmedi. En son 25 Aralık 2013 tarihli Başbakan’ın oğlu Bilal Erdoğan’ın şüpheli olduğu yolsuzluk soruşturması TMK 10 ile yetkili savcılıkça yapılana kadar. Şimdi bu mahkemeler de kaldırılıyor. Artık örgütlü suçlar da, diğer ceza davaları gibi normal ağır ceza mahkemelerinde, genel ceza yargılama kuralları ile yargılanacak. Burada yine dikkat çeken husus, bugüne kadar yargılama yapan adli mahkemelerin kimliği değil, uyguladıkları kanunlar sorunluydu. Yine aynı durum yaşanıyor. TMK 10 ile kurulan mahkemeler kaldırılıyor ama TMK hâlâ yürürlükte. Yani yeni kurulan mahkeme de terör suçlarına TMK kapsamında bakacak. Yani mahkemelerin kaldırılması daha iyi bir hukuk devleti sağlamayacak. Öte yandan bu mahkemelerin kuruluşunda ÖYM’lerde görülen darbe davaları (Ergenekon ve Balyoz gibi) etkilenmesin diye geçici madde konulmuştu. Şu an, darbe davalarına bakan mahkemeleri görevlendiren geçici madde kaldırılınca yargısal bir kriz doğacak. Gerekçeli karar yazma aşamasında olan Ergenekon davasının akıbetinin ne olacağı meçhul. Mahkeme değişir ve hâkimler dağıtılırsa gerekçeli kararın nasıl yazılacağı bilinmiyor. Dolayısıyla önümüzdeki süreçte ortaya çıkan sonuçlar mahkeme kapatma işleminin hukuki değil ‘siyasi’ olduğunu gösterecek.
      <p>
       Yeniden yargılama mı, darbe davalarınIN içini boşaltma mı? Günlerce konuşulan Ergenekon ve Balyoz davalarında “yeniden yargılama” önerisi geri planda kalmış görünüyor. Ama hâlâ gündemde. Hukukçular, yeniden yargılama için yerel mahkemede baştan yargılama veya Yargıtay Ceza Genel Kurulu’nda bir yargılama alternatiflerini çalışıyor. Bu iki durum için de kanuni açıdan yeniden yargılama şartlarının somut biçimde oluşması gerekiyor. Ki böyle bir durum henüz yok.
       <p>
        Yeni tasarı ile ikinci bir hamle yapılıyor. Türkiye’de tutukluluk süresi örgütlü suçlarda Yargıtay içtihadıyla 10 yıl kabul edilmişti. Şimdi 5 yıla indiriliyor. Bu temel hak ve özgürlükler açısından doğru ve kabul edilebilir görülse de, uygulamada büyük sorun çıkaracak. Nisan 2013’te dönemin Adalet Bakanı Sadullah Ergin, Türkiye’de tutuklu yargılananların, AB üyesi devletlerin ortalamasının yüzde 2 altında olduğunu açıklamıştı. Özellikle bazı davalar (Ergenekon-Balyoz) üzerinden bunun gündeme getirilerek algı oluşturulmak istendiğini söylemişti. Bugün de, Ergenekon davası üzerinden yürüyen tutukluluk tartışmasından sonra hazırlanan teklif 1999’daki ‘Rahşan affı’nı hatırlatıyor. Şu an güncel bir uzun tutukluluk sorunu yokken Danıştay katili Alparslan Arslan ve Hrant Dink tetikçisi Ogün Samast’ı da içine alan tahliye süreci işliyor. Hem Ergenekon davasında hem de Dink cinayetinde mahkûmiyetler çıkmışken, Yargıtay aşaması bitmediğinden tahliye ihtimali var. Bazı hukukçular ve Anayasa Mahkemesi (Mustafa Balbay kararı) tutukluluğun yerel mahkemede mahkûmiyet çıkmasıyla bittiği için Ergenekon sanıklarının tahliye olmayacağı görüşünde. Ama bu tartışmalı bir durum ve gelişmeleri zaman gösterecek.
        <p>
         Başbakan’ın siyasete malzeme yaptığı her yasa dışı dinlemenin cezası 15 yıl hapis Hükümet, demokrasi için, daha çok demokrasi için adım attığını ileri sürüyor. Ama pratikte yaşananlar bu iddiayı doğrulamıyor. Örneği de yakın zamanda yaşandı. Fethullah Gülen’e ait kim tarafından kaydedildiği bilinmeyen yasa dışı telefon dinlemeleri internet sitelerine kondu. Gülen’in ve karşısında konuştuğu kişinin suç içermeyen, tamamen özel hayatın konusu olan konuşmaları servis edildi. Bu eylemlerle iki tür suç oluştu.
         <p>
          İlk önce, yasa dışı dinlemeyi kaydedenler ve yayanlar “Haberleşmenin gizliliğini ihlal, kişiler arasındaki konuşmaların dinlenmesi ve kayda alınması ve özel hayatın gizliliğini ihlal suçlarını işledi. Bu suçların Türk Ceza Kanunu’na göre cezaları şöyle:
          <p>
           1) Madde 132: Kişiler arasındaki haberleşmenin gizliliğini ihlâl eden kimse, altı aydan iki yıla kadar hapis cezası ile cezalandırılır. Bu gizlilik ihlâli haberleşme içeriklerinin kaydı suretiyle gerçekleşirse, bir yıldan üç yıla kadar hapis cezasına hükmolunur. Kişiler arasındaki haberleşme içeriklerini hukuka aykırı olarak ifşa eden kimse, bir yıldan üç yıla kadar hapis cezası ile cezalandırılır. Bu basın aracılığıyla yapılırsa ceza yarı oranında artar.
           <p>
            2) Madde 133: Kişiler arasındaki alenî olmayan konuşmaları, taraflardan herhangi birinin rızası olmaksızın bir aletle dinleyen veya bunları bir ses alma cihazı ile kaydeden kişi, iki aydan altı aya kadar hapis cezası ile cezalandırılır. Yasa dışı dinleme ile elde edilen bilgilerden  yarar sağlayan veya bunları başkalarına veren veya diğer kişilerin bilgi edinmelerini temin eden kişi, altı aydan iki yıla kadar hapis ve bin güne kadar adlî para cezası ile cezalandırılır. Bu konuşmaların basın ve yayın yoluyla yayımlanması hâlinde de, aynı cezaya hükmolunur.
            <p>
             3) Madde 134: Telefon görüşmesini kayda alanlar özel hayatın gizliliğini ihlal suçunu işlediler, cezası 6 aydan 2 yıla kadar hapis. Bu hukuksuz kaydı ifşa edenler içinse 1 yıldan 3 yıla kadar hapis cezası getiriyor.
             <p>
              Yani toplamda sadece bir dinleme 15,5 yıla kadar hapis gerektiriyor. Yayımlanan her ses kaydıyla ayrı suç işlendiği için onlarca yıl hapis cezası gerektiren eylemler var ortada. Bu gerçeğe rağmen, Başbakan Tayyip Erdoğan’ın bu konuşmaları kürsülerde, medyada dile getirmesinin hukuk devleti açısından hiçbir açıklaması yok. İçeriğinde suç olmadığı gibi yasa dışı dinlenen kayıttan siyasi yarar sağlama bile başlı başına suç işleme durumunu gösteriyor. Dolayısıyla, kanun tasarılarıyla demokrasi öncelikmiş gibi gösterilirken, masum insanların suç içermeyen konuşmalarını piyasaya sürmek ve bunları siyaseten kullanmak hem TCK’ya hem de etik kurallara aykırı. Bu durum temel hak ve özgürlükler konusundaki çelişkiyi çok iyi gösteriyor. Gelinen noktada genele baktığımızda ise, yolsuzluk soruşturmasından sonra yargıyı zapturapt altına alma girişimleri olduğu açık. HSYK aracılığıyla yargıyı kontrol etme, görevden alınan polislerin geri gelmesini engelleyerek soruşturmaları kapatma süreci söz konusu. Bu yapılanın adı “hukuk sistemi” değil “hukuksuzluk sitemi” inşası.
              <p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C5681D8108DF4FD095688C5FB853158?newsId=37833), [web.archive.org (arşiv bağlantısı)](http://web.archive.org/web/20140313064736/http://www.aksiyon.com.tr:80/aksiyon/newsDetail_getNewsById.action;jsessionid=3C5681D8108DF4FD095688C5FB853158?newsId=37833)
