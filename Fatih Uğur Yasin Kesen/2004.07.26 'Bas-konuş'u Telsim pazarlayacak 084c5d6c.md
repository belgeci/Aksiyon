# 'Bas-konuş'u Telsim pazarlayacak

*Fatih Uğur Yasin Kesen 2004.07.26*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060226130302im_/http://www.aksiyon.com.tr/resim/503/60.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Cep telefonlarının telsiz gibi kullanılmasını sağlayan 'Bas-Konuş' sistemi ile haberleşme 25 kat ucuzlayacak. Symbian uyumlu telefonlarda kullanılan sistemi Telsim pazarlayacak.
 </font>
 <p>
  <font class="content">
   Multimedya özellikli cep telefonlarına futbol maçlarındaki gol görüntülerini gönderme sistemini geliştiren Mobinex ekibi, geçtiğimiz aylarda tamamlanan yeni teknolojiyi Telsim aracılığıyla Avrupa'ya pazarlayacak. 'Bas-Konuş' ya da 'Chat-In' olarak adlandırılan yeni uygulama ile cep telefonlarının telsiz gibi kullanılmasını sağlayan Türk mühendisler, bu uygulama ile haberleşmeyi 25 kat ucuzlatıyor. Akıllı telefon olarak bilinen Symbian uyumlu telefonlarda kullanılan 'Bas-Konuş' sistemi, Telsim'in abone ve teknolojik desteği ile Netbul.com tarafından pazarlanacak.
   <br>
    <br>
     Telefonlarından e-mail atıp fotoğraf ve ses paketleri gönderen kullanıcılar, Mobinex'in geliştirdiği cep telefonu yazılımı sayesinde çok düşük ücret ödüyor. Chatin ile Türkiye'de ilk kez, dünyada ikinci olarak 'Bas-Konuş' teknolojisinin hizmete alındığını aktaran Telsim İnternet Teknolojileri Direktörü Burak Gün, aylık 7,5 milyon lira abonelik ücreti karşılığında Symbian uyumlu telefon sahiplerinin 25 kat daha ucuza haberleşebileceğini duyurdu.
     <br/>
     <br/>
     Avrupa'da 2 milyona yakın, Türkiye'de 300 bin civarında ses, görüntü, fotoğraf aktarımı yapabilen akıllı telefon kullanıldığına işaret eden Mobinex Proje ve İş Geliştirme Müdürü Osman Çelik ise çok daha geniş kitlelere ulaşabilmek için Netbul, Telsim ve RT Net ile işbirliği yaptıklarını, GPRS altyapısı kullanılan bütün operatörlerdeki kullanıcılara hitap edeceklerini belirtiyor. İlk lansmanın ardından ücretsiz olarak sunulan Chatin 1.0 versiyonunun şu anda 20 bin kullanıcıya ulaştığını aktaran Çelik, halen Türkçe ve İngilizce versiyonu bulunan programın çok yakında Almanca, İtalyanca gibi diğer Avrupa dillerine çevrileceğini açıkladı.
     <br/>
     <br/>
     Cep telefonu ile GSM altyapısı üzerinden internete bağlanmayı sağlayan GPRS teknolojisinden faydalanan aboneler, Chatin üzerinden e-mail, fotoğraf, ses ve yazı dosyalarını diğer cep telefonu kullanıcılarına gönderebiliyor. 'Bas-Konuş' teknolojisi, GPRS bağlantısı üzerinden ücretlendirildiği için mesajlaşma ve konuşma maliyetleri düşüyor. Nokia'nın 7650, 3650, N- gage, 6600 modelleri ile Siemens SX1 model telefonlarında çalışan yazılım, piyasaya yeni giren kameralı ve GPRS özellikli telefonlarda da kullanılabilecek. www.netbul.com/chatin adresinden ya da Netbul'un Wap sitesi olan wap.netbul.com adresinden yüklenebilen program, Telsim'in 7,5 milyon liralık GPRS paketi kapsamında ekstra ücret ödemeden kullanılabiliyor.
     <br/>
     <br/>
     Turkcell, Avea ve Avrupa'daki cep telefonu aboneleri ise mevcut GPRS tarifelerine göre bir milyon lira karşılığında 50 bin mesaj veya 10 bin e-mail veya 20 fotoğraf gönderebiliyor. Anında mesajlaşma, e-posta, video transferi uygulamaları ile özellikle gençlerin ilgisini çeken yazılım dünyanın her yerindeki cep telefonu kullanıcılarına eşit maliyetle ulaşmayı sağlıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13077), [web.archive.org (arşiv bağlantısı)](http://web.archive.org/web/20060226130302/http://www.aksiyon.com.tr:80/detay.php?id=13077)
