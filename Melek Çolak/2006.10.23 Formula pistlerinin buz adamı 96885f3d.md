# Formula pistlerinin buz adamı

*Melek Çolak 2006.10.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Her yolun bir sonu var, pistlerin de... Pistler, Formula 1’in efsane pilotu Michael  Schumacher gidişiyle öksüz kalır mı bilinmez; ama hayranları onun yerini doldurabilecek bir pilotun gelemeyeceği kanaatinde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080109014817im_/http://www.aksiyon.com.tr/resim/620/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hafızalarımızın silgisi olan zamana karşı hatırlanabilir kalmak, hem de her gün yeni bir yıldızın parladığı günümüzde mümkün olabilir mi? Yıllara meydan okuyarak Formula 1 seyircilerinin gönlünde zaman ötesi bir yer kazanan Schumacher, adım adım yükseldiği zirveye veda ediyor. Pistlerde hız rekorları kıran deneyimli pilot, samimi tavırları ve yardımseverliğiyle de gönüllerde kalıcı olmanın yollarını gösteriyor adeta.
   <br>
    <br>
     Kulaklara rahatsızlık veren, ama sevenleri için kışkırtıcı olan seslerle dolu bir pistte, çoğunlukla pol pozisyonda, kırmızı aracının içinde sakin görünümü veren bir adam. Bazen damalı bayrağı görmenin sevincinden direksiyonu yumruklayabilir, bazen de kazandığı şampiyonluklara rağmen doyma ifadesi göstermeden çocukça zıplamasıyla sevinebilir. Pistlerin şampiyonluğa ve rekorlara doy(a)mayan Alman pilotu, Türkiye’de artık geçmişin söylemlerinde kalan “Almanlar soğukkanlı ve gülümseyemeyen sevimsiz kimselerdir” klişesini, Formula’nın 1’in stresli ortamına rağmen kırmayı başarır.
     <br/>
     <br/>
     3 Ocak 1969 tarihinde Almanya’da doğan Michael; inşaatçılığın yanı sıra go-kart pisti çalıştıran Rolf ve kantin işçisi Elisabeth Schumacher çiftinin ilk çocuğudur. Zengin bir aileye sahip olmayan günümüzün ünlü pilotu ailesinin ilgi ve fedakârlığı sayesinde küçük yaştan itibaren kendini geliştirme şansı bulur. Çünkü pistte çalışan baba oğlunun yarış pilotu olması için elinden geleni yapmaktadır.
     <br/>
     <br/>
     GO-KART’TAN FORMULA’YA
     <br/>
     <br/>
     Schumacher’in Formula 1 pilotluğuna giden yolculuğu, babasının çim biçme makinesini go-kart aracına dönüştürmesi ve dördüncü yaş gününde Michael’e hediye etmesiyle başlar. Formula tarihindeki hemen her yarışçının geçmişinde olan go-kart, Schumacher için Formula 1’e hazırlık olur. Bu sıralarda küçük Schumacher’in de yaşıtları gibi yeşil sahalarda top koşturma hayalleri vardır. Ama o seçimini go-karttan yana yapar. Yine de futbol tutkusunu tümden çıkarmaz kalbinden. İlerleyen yıllarda yardım amaçlı gösteri maçlarında futbolcu olarak da başarının zirvesinde dolaşabileceğini gösterir dünyaya.
     <br/>
     <br/>
     Babasının yakın ilgisiyle küçük yaşta go-kart kullanmaya başlayan Schumi, oyun olarak başladığı bu sporda zaman içinde başarılar kazanmaya başlar. Bu başarılar babasına oğlunun geleceği adına ciddi adımlar atma kararını aldırır. Oğlunun geleceğinin pistlerde olduğunu gören aile çocuklarının bu alanda ilerlemesi için çaba gösterir. 11 yaşında ailesiyle birlikte Dünya Karting Şampiyonası için Belçika’nın Nivelles kentine giden Schumi, burada efsane pilot Ayrton Senna’yı görür ve ondan çok etkilenir. Bu an küçük pilotun kariyeri adına bir dönüm noktasıdır. Bir yıl sonra Schumacher lisanslı bir yarışçı olacaktır.
     <br/>
     <br/>
     Küçüklüğünden beri makinelere ilgisi olan Schumacher 1986 yılında oto tamirciliği öğrenimine başlar. Bu eğitim yer aldığı takımlara vereceği teknik destek için önemlidir. 1987 yılına gelindiğinde hem Almanya hem de Avrupa Karting şampiyonu olan Schumacher’i artık tüm dünya tanımaktadır. 1988 yılında Karting serüvenini bitiren yarışçı Formula Ford 1600 şampiyonasına katılarak büyük arabalarla yarışmaya başlar. Alman pilot, bu yarışın ilk yılında Almanya dördüncülüğü elde eder ve Avrupa şampiyonasında ikinci olur. Kariyerine 1990 yılında Almanya F3 şampiyonluğunu da ekleyen Schumacher için Formula 1 zamanı gelmiştir artık.
     <br/>
     <br/>
     Schumacher 1991 senesinde Jordan takımı ile Formula 1’e girer. Jordan ile sadece bir Grand Prix’de yarışan Schumacher ilk kez Formula 1 şampiyonluğunu tadacağı Benetton-Ford takımına transfer olur. Bu transfer ona ilerde rekorlara imza atacağı Ferrari takımına giden yolu açacaktır. 1992 sezonunda yeni başlayan bir F1 pilotuna kıyasla umut vadeden Schumacher ilk şampiyonluğunu Belçika Grand Prix’sinde kazanır. Schumacher’in F1 yıldızı olarak adını tüm dünyaya duyurması, pistlerin efsanelerinden Ayrton Senna’nın 1994 yılında San Marino Grand Prix’sinde hayatını kaybettiği yarışta olur. Formula dünyası aynı anda bir yıldızın ölümünü izlerken diğer yanda pistlerin yeni yıldızının doğuşuna şahitlik eder.
     <br/>
     <br/>
     Ne var ki yarışın sonunda pistte kaza geçirerek ölen Ayrton Senna’nın akıbetini bilmeyen Schumacher güler bir yüz ifadesiyle televizyon ekranlarına yansıyınca, onu yıllar boyu takip edecek bir ‘Senna’nın ölümüne seviniyordu’ ithamı yapışır yakasına. Oysa ünlü bir yarışçı olarak küçüklüğünden beri kendine model aldığı Senna’nın ölümü Schumacher’i derinden üzmüştür. Nitekim sezon sonunda kazandığı kariyerinin ilk şampiyonluğunu “Bunu hak eden odur” diyerek Ayrton Senna’ya armağan eder.
     <br/>
     <br/>
     Schumacher 1994’teki ilk zaferinin bir tesadüf olmadığını 1995 yılında kazandığı ikinci şampiyonlukla kanıtlar. Böylelikle de halen elinde bulunan “en genç çifte şampiyon” olma unvanını elde eder. 1996 yılında Scuderia Ferrari’ye geçen Schumacher 1999’da geçirdiği bir kazada bacağını kırınca bir dönem uzak kalır pistlerden. Ancak bir yıl sonra geri döndüğünde çok daha kararlı ve inançlıdır. 2000 - 2004 yılları arasında 5 kez üst üste şampiyon olarak bir rekora daha imza atar.
     <br/>
     <br/>
     HIRÇIN PİLOT, CÖMERT İNSAN
     <br/>
     <br/>
     “Schumacher bir yarışı kazanmak için neler yapar?” diye bir soru sorarsak cevabı “neler yapmaz ki” olabilir. Hangi Formula pilotu yarışı kazanmak için canla başla savaşmaz ki. Ama ondaki azim ve hırs rakiplerinin onu geçmekten korkmasına yol açmıştı bile denilebilir. Çünkü mutlak galibiyete şartlanmış Schumacher böyle bir durumda tüm riskleri göze alıp aracını rakibin üzerine sürerek, hattâ çarparak sezon boyunca kazandığı puanların kaybına bile sebep olabilir. Gözü karadır, geçiş yapmanın neredeyse imkansız olduğu Monaco pistlerinde bile rakiplerini geçip süre farkı atmayı bilir. Yarış pistinde öndeki aracı geçmenin zorluğunu ve Schumacher’i öne geçme hırsıyla yarışırken izlemenin verdiği zevki bilen seyirciler onun yarışa pol pozisyonda başlamasını istemezler. İsterler ki Schumi biraz geriden başlasın, hırs yapsın, rakiplerini ustaca geçsin ve Formula’nın tadı çıksın.
     <br/>
     <br/>
     Schumacher 1995 senesinde hayvan haklarının ateşli savunucusu ve yardımsever biri olarak tanınan Corinna Betsch ile evlenir. Gina-Maria (1997) isimli bir kızı ve Mick (1999) isimli bir oğlu olan çift çocuklarıyla birlikte İsviçre’de Cenevre gölünün yakınında yaşamaktadır. Kendisi ne kadar meşhur ise ailesi o kadar gözlerden uzaktır Schumacher’in. Arkadaş çevresinde emeklilik sonrasında Schumi’nin kendini tamamen ailesine adayacağı şeklinde iddialar yaygındır.
     <br/>
     <br/>
     İtalyan Ferrari takımıyla çalışan Schumacher günlük hayatında İtalyan mutfağından yemek yemeyi sever; boş zamanlarında futbol, go-kart, dağ bisikleti ve kayak gibi sporlarla da ilgileniyor. Bir de playstationda yarış yapmayı! Bunda samimi midir, yoksa bir reklam metodu olarak mı yapar bunu bilinmez; ama 800 milyon dolarlık mal varlığı olduğu tahmin edilen Schumacher cömertliği ile de tanınmıştır. UNESCO’ya 5.6 milyon, Asya’daki Tsunami mağdurları için oluşturulan fona da 10 milyon dolar yardımda bulunduğu biliniyor mesela. Bosna’daki hastaneler, Peru’daki yetimhaneler ve Senegal’deki okullara yaptığı yardımların miktarı ise bilinmiyor.
     <br/>
     <br/>
     YAĞMUR KRAL
     <br/>
     <br/>
     Schumacher’in pilotluk yaşantısı büsbütün problemsiz geçmez. 2001 Avusturya Grand Prix’sinde takım arkadaşı Rubens Barrichello yarışın sonlarında 3. olacak Schumacher’e kendisini geçmesi için yavaşlayıp yol vererek fazladan 2 puan hediye eder. Jesti yapan Barrichello’dur ama Schumacher’in bu jesti kabullenmiş olması bile affedilecek gibi değildir yarışseverler için.
     <br/>
     <br/>
     2005 sezonunda Formula 1’deki Schumacher ve Ferrari egemenliğini kırmak amacıyla bazı kural değişiklikleri getirilir. Fernando Alanso’nun şampiyon olduğu sezondaki kural değişiklikleri üzerine Schumacher’in yorumu şöyledir: “Aynı silahlara sahip olmadığınızda savaşmanız zordur.” Oysa Schumi rakipleriyle aynı silahlara sahip olduğu anlarda onların asla cesaret edemeyeceği şeyleri yapar. Formula yarışlarında sürücülerin korkulu rüyası olan ıslak pistlere yağmur lastiğini takmadan çıkar mesela. Bu yüzden de “Yağmur Kral” olarak tanınır.
     <br/>
     <br/>
     Ne kadar büyük olursa olsun her zaman son sürat gidemez insan. Dergimiz baskıya girdiği sırada dünya Schumacher’in son yarışını izliyor olacak. Ve büyük ihtimalle ‘Yağmur Kral’ son yarışını şampiyon olarak bitiremeyecek. Fakat şampiyonlukların dahi rekorunu kırarak 7 kez şampiyon olan Schumacher kolay kolay unutulmayacak. Bu emeklilik beklenildiği gibi Schumi’nin Formula’dan tamamen elini eteğini çekmesi anlamına gelmiyor tabii. Kesinleşmemiş olmakla birlikte Schumacher’in gelecek yıl farklı bir görevle Ferrari’de çalışması bekleniyor.
     <br/>
     <br/>
     Formula 1 resmî sitesindeki istatistiklere göre Formula tarihinin gelmiş geçmiş en büyük ve en başarılı pilotu olan Schumacher emekliliğini şampiyonlukla kutlamak isterdi elbet. Japonya GP’sine kadar Alanso ile arasındaki farkı 2 puana kadar indirmeyi başaran pilotun finali şampiyonlukla yapma ümidi de vardı. Yarışı kazanmak için her şeyi yapabileceği iddia edilen hırslı pilot kaderin bir cilvesi ile Japonya’da motorunun bozulması sonucu yarışa veda etti. Şampiyonluk için çekiştiği Renault pilotu Fernando Alonso’nun bitime bir yarış kala 10 puan gerisine düşen Schumacher, “Sürücüler şampiyonası benim için bitmiştir. Bitmiştir diyorum; çünkü Brezilya’ya bir başka sürücünün yarış dışı kalmasını umarak gitmek istemiyorum… Çok büyük bir hayal kırıklığı içinde değilim. Hayat ve yarışmak böyledir.” diyor. Oysa Renault’nun yarış direktörü Pat Symonds Michael Schumacher’in son yarışında büyük bir patlama yapacağını ifade ediyor ve hâlâ bir şans veriyor pilotuna. Belki de Schumacher gerçekten seyri müthiş bir gösteri yapmaya hazırlanıyor ve bunu sakinliğinde gizliyor.
     <br/>
     <br/>
     REKORLARINDAN BAZILARI
     <br/>
     <br/>
     Dünya şampiyonlukları: 1994, 1995, 2000, 2001, 2002, 2003 ve 2004’te olmak üzere 7 kez.
     <br/>
     Kazandığı yarış sayısı: 90
     <br/>
     Birinci bitirdiği sıralama turu sayısı: 68
     <br/>
     Bir sezonda kazandığı en çok yarış sayısı: 13 (2004)
     <br/>
     Bir sezonda  üst üste kazandığı Grand Prix sayısı: 7 (2004)
     <br/>
     En fazla kazandığı pist: 8 (Fransa Grand Prix’sinde)
     <br/>
     En fazla üst üste şampiyonluk: 5
     <br/>
     <br/>
     SCHUMACHER’İN FORMULA HATIRALARI
     <br/>
     <br/>
     “1992 Belçika’da taktiksel dehasını gösterir ve ilk ıslak zemin zaferine ulaşır. Mükemmel bir zamanlamayla piste gelerek değiştirdiği lastikleriyle tüm rakiplerini geride bırakan Schumi ileride “Rain-master” olarak ün yapacaktır.
     <br/>
     <br/>
     “1997 Avrupa Grand Prix’inde Jacques Villeneuve’un üzerine aracını kırınca, sezon boyunca aldığı tüm puanlar silinir ve Villeneuve sezonu şampiyon kapar.
     <br/>
     <br/>
     “1995 Belçika’da 16. sırada başladığı yarışı, ıslak zeminde gösterdiği akıl almaz performansla birinci bitirir. Bu muhteşem performansı rakibi Damon Hill’i riske soktuğu için aldığı bir yarışlık cezayla gölgelenir.
     <br/>
     <br/>
     “1996 İspanya’da Ferrari’yle ilk zaferine ulaşan Schumacher havanın yağışlı olmasına rağmen, ikinciliği alan Alesi’ye 45 saniye fark atar.
     <br/>
     <br/>
     “1998 Macaristan’da imkansızı başarır. Üç pitstop yapmasına karşın akıl almaz bir performansla damalı bayrağı ilk gören isim olur.
     <br/>
     <br/>
     “2000 Japonya’da muhteşem bir pitstop stratejisiyle Mika Hakkinen’i geride bırakır ve Ferrari’ye 21 yıl aradan sonra şampiyonluğu getirir.
     <br/>
     <br/>
     “2002 Avusturya F1 için kara bir gündü. Yarışı başından sonuna domine eden/ önde götüren Ferrari ikinci pilotu Rubens Barrichello, son virajda yavaşlar ve takım arkadaşı Michael Schumacher’in yarışı kazanmasına izin verir.
     <br/>
     <br/>
     “2006 Monaco Yarışı’nda sıralama turlarında rakiplerini engellediği belirlenen Schumi ceza alır. ‘Pole pozisyonu’nu elde etmesine karşın yarışa geriden başlayan Schumi, finişi beşinci görmeyi başarır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25645), [web.archive.org (arşiv bağlantısı)](http://web.archive.org/web/20080109014817/http://www.aksiyon.com.tr:80/detay.php?id=25645)
