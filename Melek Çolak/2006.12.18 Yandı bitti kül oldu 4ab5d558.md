# Yandı, bitti, kül oldu

*Melek Çolak 2006.12.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir türlü yargılanamayan darbeci general Pinochet, sonunda ilahi adalete teslim oldu. Cenazesi askerî törenle kaldırılan Pinochet’yi tarih yargılamaya devam edecek kuşkusuz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080109014837im_/http://www.aksiyon.com.tr/resim/628/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Güney Amerika kıtasının kuzey-güney doğrultusunda Antarktika’ya kadar uzanan ülkesi Şili… Bu uçsuz bucaksız ülkenin liman şehri Valparaiso’da  25 Kasım 1915 tarihinde ismi Augusto José Ramón Pinochet Ugarte olacak bir bebek dünyaya gözlerini açar. Geleceğin Şili’sinin diktatör devlet başkanı Pinochet orta sınıfa mensup bir ailenin en büyük erkek çocuğu olarak gelmiştir dünyaya. Babası ailesini gümrük memurluğuyla geçindirmeye çalışan, bir yandan da büyütüp doktor yapacağı oğlu sayesinde kem talihini noktalama hayalleri kuran ortalama bir Şililidir. Fakat Bask mirasının katı disiplinli bir taraftarı olan anne, Pinochet’nin asker olmak yönünde erken yaşlarda belirmiş isteğini destekleyecektir. Pinochet kendisini daha çocukluktan itibaren bir asker disipliniyle yetiştiren annesinin hayaline kapılmak yerine babasının istediği gibi bir doktor olsaydı bugün dünya ondan ne kadar haberdar olacaktı? Burası bilinmez. Ancak şartlar Şili’nin 17 yılına damgasını vuran dikta yönetimi için adeta elbirliği yaparlar Pinochet’nin hayatında.
   <br>
    <br>
     ŞİLİ’NİN ÇİLESİ
     <br/>
     <br/>
     Pinochet ilköğretimini doğduğu şehirdeki bazı Hıristiyan okullarında alır. 1933 yılında askerî okula girer ve dört yıllık eğitimin ardından piyade asteğmen rütbesiyle mezun olur. 1943 yılında Lucia Hiriart Rodriguez’le evlenene kadar çok da parlak bir askerlik sicili yoktur Pinochet’nin. Bu evlilik ona üçü kız beş evladın yanı sıra, muhteşem bir hızla yükselme olanakları verecektir. Pinochet’nin 1945 yılı ile 1970 yılları arasındaki askerlik kariyeri Harp Akademisi’nin etrafında örgülenecektir. Ara ara sahada alay komutanlığı gibi görevler alsa da asıl ilgi sahası olan jeopolitik ve askerî coğrafya konularında çalışma yapmayı ve dersler vermeyi tercih etmektedir. 1963 yılında Harp Akademisi’nin ikinci komutanı olarak tayin edilmiştir bile. Bu görev Pinochet’nin bir taraftan ülke politikasıyla ilgilenmeye başlamasını, diğer taraftan Harp Akademisi’nde yetişen genç subayların kafalarını şekillendirmesini sağlayacaktır. Bu sıralarda diplomatik çevrelerde hızlı bir poker oyuncusu olarak ünlenecek kadar da ‘hayatın içindedir’.
     <br/>
     <br/>
     Şili bölgedeki yerel bir kavim olan Mapuçelerin dilinde ‘Dünyanın bittiği yer’ anlamına gelir. Bu isim Şili politikasının da kaderini belirler: dünyadan genelinden kopuk, sessiz sedasız bir hayat. Bu sebeple 1970’lerde Şili’de yaşanan sosyalistleşme akımı Latin Amerika’nın umumuna kıyasla daha dikkatini çeker dünyanın. 1970 seçimlerinde iktidara gelen sosyalist lider Salvador Allende hızlı bir devletleştirme politikası başlatır. Amerikalıların Küba’dan sonra Latin Amerika’da ikinci bir komünist devlet görmek istemedikleri malum. Salvador Allende, ülkesinin Küba benzeri baskılara muhatap olabileceği endişesiyle ordunun başına siyasi yönlenimleri bulunmayan, emir dinleyecek bir asker olarak görülen Augusto Pinochet’yi getirir. Oysa Pinochet uzun müddettir iktidara el koyma planları yapmaktadır. Yeni görevinde geçirdiği üç ay bu planların tamamlanması için yetecektir.
     <br/>
     <br/>
     11 Eylül 1973 günü Pinochet’nin emrindeki hava kuvvetleri uçakları başkanlık sarayı La Moneda’yı bombalar. Saraydan bir Bolivya pançosuna sarılı olarak çıkarılan Allende’nin intihar ettiği açıklanır kamuoyuna. Bundan sonra başlayan tedhiş yönetimi tarihin en kanlı sindirme politikalarından birini uygulayacaktır. Pinochet bütün kara ve hava kuvvetlerini komutası altında birleştirir. Askerler Kuzey Şili’nin en tenha çöl bölgelerinde ve Patagonya’nın yerleşimi seyrek yerlerinde toplama kampları oluşturur. Birçok cunta muhalifi bu kamplarda işkence altında hayatını kaybeder, ya da uçaklardan denize atılırlar. Binlerce Şilili insan hakları ihlalinden yurtdışına kaçar ya da sürgüne gönderilir.
     <br/>
     <br/>
     HALKTAN KOPUK YÖNETİM
     <br/>
     <br/>
     Darbenin ardından ülkedeki tüm siyasi faaliyetler yasaklanır ve Pinochet kendini devlet başkanı ilan eder. Böylece başlayan Pinochet diktası 1990 yılına kadar sürecektir. Görevde kaldığı sürece Şili’yi demir yumrukla yöneten Pinochet 3 binden fazla solcunun ölümünden sorumlu tutulur. Yine bu dönemde yaklaşık bin kişi kaybolur. Yaptığı kanlı darbe ile ülkesini komünizmin elinden kurtardığını savunan Pinochet muhalifleriyle de yakından ilgilenir. Öyle ki bazı muhaliflerin helikopterlerle okyanusa atıldığı ve ‘Ölüm Karavanı’ adlı özel bir askerî manganın ülkeyi dolaşarak muhalifleri yargılayıp öldürdüğü veya hapsettiği günümüze kadar gelen ve kanıtlanamayan iddialar arasındadır.
     <br/>
     <br/>
     Pinochet halkın huzursuzluğunun boyutlarını tam olarak kavrayamaz. 1988’de, başında bulunduğu askerî yönetimin çıkardığı anayasa çerçevesinde, iktidarının devamı için bir referandum düzenler. Referandum sonuçlarında Pinochet’yi bir sürpriz beklemektedir. Halk % 55 oy oranıyla Pinochet’nin ülkeyi daha fazla yönetmemesi kararını verir. 1989 yılında 16 yıllık dikta rejiminden sonra ilk seçimler yapılır. Seçimler sonucunda Başkanlığı Hıristiyan Demokrat Patricio Aylwin alır. Aylwin mütevazı ekonomi reformlarının yanı sıra beraber yaşayabilmek için devlet ile halkı barıştırmaya başlar. Pinochet 1990’da istemeye istemeye de olsa devlet başkanlığını devreder. Fakat 1998’e dek genelkurmay başkanlığı koltuğunda oturmayı başarır. Genelkurmay başkanlığından ayrıldıktan birkaç gün sonra da ömür boyu senatör olarak atanır. Aynı yıl gittiği İngiltere’de, İspanyol yargıç Guzman’ın başvurusuyla bir yıldan fazla gözaltında kalır. Ülkesine döndükten sonra da hakkında çok sayıda dava açılan Pinochet zaman zaman göz hapsine alınır. Ancak sağlık durumunun duruşmaya çıkamayacak kadar kötü olduğu gerekçesiyle yargılanmaktan kurtulur.
     <br/>
     <br/>
     Pinochet politikalarını her zaman, ülkesini kaos ve komünizm tehdidinden kurtardığı gerekçesiyle savunmuştur. Ancak zamanla hakkında bir dizi yolsuzluk iddiası da ortaya atılır.
     <br/>
     <br/>
     Kıyı bankacılığı işlemleri ile zimmetine 27 milyar ABD Doları geçirdiği, eşi ve oğlu ile birlikte uyuşturucu kaçakçılığı ile uğraştığı gibi iddialar halen yargı önüne çıkarılamamış durumda. Yine de bu iddialar onu tarih önünde yargılar. O güne kadar Şili’de sağlam bir destekçi tabanı olan Pinochet birdenbire halkın gözünden düşer. Ülkesine döndükten sonra bir dizi suçtan mahkeme önüne çıkar Pinochet. Kanlı devrim günü Allende’nin iki korumasının öldürülmesinden, sol muhalefetin eritilmesi için hayata geçirilmiş olan Akbaba Operasyonu’na kadar suç dosyaları açılır, kapanır önünde. Sonuçta eski general, hakkındaki hiçbir suçtan hüküm giymeksizin 10 Aralık 2006 sabahını eder.
     <br/>
     <br/>
     TEZATLARI ORTAYA KOYAN ÖLÜM
     <br/>
     <br/>
     25 Kasım günü 91. yaş gününde bir açıklama yapan Pinochet, kendi iktidardayken yaşanan olayların sorumluluğunu üstlendiğini açıklar. Ancak takip eden günlerde sağlığında yaşanan kötüye gidiş ve 10 Aralık günü yaşadığı kalp yetmezliği rahatsızlığı bu ikrarın dahi suçlarından ötürü yargılanmasını sağlayamamasına sebep olur. Pinochet günahlarıyla birlikte yakılır ve külleri ailesine verilir. Eski diktatörün naaşını son kez görmek isteyen binlerce seveni Pinochet’nin de eğitim aldığı askerî okulun bahçesinde uzun kuyruklar oluşturur. Başkent Santiago’da Pinochet’nin ölüm haberinden bir gün sonra sokaklara dökülen taraftarlarıyla muhalifleri arasında çatışmalar çıkar. Polis, sevinç gösterileri yapan kalabalıkla, Pinochet’nin yasını tutan gruplar arasındaki çatışmayı durdurabilmek için basınçlı su ve göz yaşartıcı gaz kullanır. Pinochet’nin öldüğü askerî hastanenin önünde toplanan taraftarları ülkeyi “Marksizm’den kurtaran lider”leri için gözyaşı dökerken, diğer tarafta ise Pinochet’yi insan hakları ihlalleriyle suçlayan karşıtları sokaklarda dans etmektedir.
     <br/>
     <br/>
     Pinochet için askerî birliklerde bayraklar yarıya indirilir; ancak devlet töreni düzenlenmez. Kaderin bir tecellisi olarak Uluslararası İnsan Hakları Günü (10 Aralık) ölen Pinochet, bugün halen Şili halkının büyük bir kesimince bir kurtarıcı olarak tanımlanmaktadır. Oysa Salvador Allende yönetimi ve solculaşmanın sonunu getiren Pinochet yönetimi, aynı zamanda başlattığı özelleştirme hamleleriyle Şili ekonomisini yabancılara teslim etmiş, ve 1990 yılına gelindiğinde işsizlik oranlarının % 40’lara kadar tırmanmasına sebep olmuştur. Muhalifleri onu devlet terörünün bir tek adamda tecessüm etmiş hali olarak görmeye devam edecekler. Pinochet’nin kurbanlarından birinin kızı olan Şili’nin yeni başkanı Bayan Michelle Bachelet ülkenin bu kem tarihini unutturabilecek mi? Yoksa Latin Amerika’yı kasıp kavuran sosyalizm dalgası Şili’yi ziyaret ettiğinde ord unun içinde halen örgütlenmiş oldukları bilinen Pinochetci kadrolar harekete mi geçecekler? Şimdi Şili’nin cevaplandırması gereken kritik sorular işte bunlar.
     <br/>
     <br/>
     <br/>
     <br/>
     DARBE SIRASINDA ÖLDÜRÜLEN ŞİLİ BAŞKANI SALVADOR ALLENDE’NİN SON SÖZLERİ
     <br/>
     <br/>
     Size son kez hitap ediyorum. Uçaklar Magallanes Radyosu’nun vericilerini bombaladı. Bu tarihsel geçiş anında, halkıma sadakatimi hayatımla ödeyeceğim. Ama yüz binlerce Şililinin bilincine düşen tohum er ya da geç yeşerecek. Onların silahları ve güçleri var. Ama toplumsal ilerleyişi şiddet ve cinayetle durduramazlar. Bu ülkenin geleceğini kuracak gençlere sesleniyorum: Şili’de faşizmin geçmişi uzun. Tüm terörist suikastlar, havaya uçurulan köprüler, yıkılan demiryolları, patlatılan petrol kuyuları onların eseriydi. Hepsi satın alınmıştı. Tarih önünde yargılanacaklar. Az sonra sesimi artık duymayacaksınız. Ama hep sizinle olacağım. Beni vatana sadık bir onurlu insan olarak hatırlayın. Halkım kendini savunmalı, ama feda etmemeli. Vatanın emekçileri, ben Şili’ye ve geleceğine inanıyorum. Başka adamlar, başka insanlar ihanetin bastırdığı bu acı karanlığı aydınlatacaklar. Er geç özgür insanın geçeceği kapıları açacak ve daha adil bir toplum kuracaklar. Yaşasın Şili! Yaşasın halk! Yaşasın emekçiler!
     <br/>
     <br/>
     Bunlar benim son sözlerim ve fedakârlığım boşuna değil, satılmışlığa, korkaklığa ve ihanete bir ahlak dersi olacağına eminim.”
     <br/>
     <br/>
     <br/>
     <br/>
     ÖLÜM KARAVANI’NIN İCRAATLARI
     <br/>
     <br/>
     İktidarı gasp etmesinin ardından parlamentoyu fesheden, demokratik hakları askıya alan ve tüm siyasi faaliyetleri yasaklayan Augusto Pinochet, kendini devlet başkanı ilan etti. Ülkeyi “komünizmden kurtardığını” iddia eden ABD destekli diktatör döneminde, yaklaşık 30 bin kişi işkence gördü, binlercesi işkencehanelerde yaşamını yitirdi; katledilen devrimcilerin cesetleri helikopterlerle okyanusa atıldı. “Ölüm Karavanı” adlı özel bir askeri manga, ülkeyi karış karış dolaşarak muhalifleri tutukladı ve başkent Santiago’daki Ulusal Stadyum’a götürerek, işkenceden geçirdi. Ulusal Stadyum’da katledilen binlerce Şilili devrimci ülkenin yasaklı alanı Atacama Çölü’ne gömüldü ya da okyanustaki liderlerinin yanına gönderildiler.
     <br/>
     <br/>
     <br/>
     <br/>
     DİKTATÖRÜN ÖMRÜ
     <br/>
     <br/>
     Ağustos 1973: Şili Ordusu Komutanı oldu.
     <br/>
     <br/>
     11 Eylül 1973: Başkan Allende’ye karşı yürütülen kanlı isyanın liderliğini yaptı.
     <br/>
     <br/>
     Aralık 1974: Başbakan oldu.
     <br/>
     <br/>
     Eylül 1980: Gelecek yıl iktidarda kalmasını onaylayan anayasa için referanduma gitti.
     <br/>
     <br/>
     Mart 1981: Başkanlık yemini etti
     <br/>
     <br/>
     Mayıs 1983: Protestoları şiddet kullanarak bastırdı.
     <br/>
     <br/>
     Eylül 1986: Suikasta uğradı.
     <br/>
     <br/>
     Aralık 1989: Başkanlık seçimlerini kaybetti.
     <br/>
     <br/>
     Mart 1990: Ordu komutanı olarak görevde kaldı.
     <br/>
     <br/>
     Ocak 1998: Hakkında insan haklarını ihlal ettiği için İlk kez dava açıldı.
     <br/>
     <br/>
     Ekim 1998: Cerrahi bir operasyon sonrasında tutuklandı.
     <br/>
     <br/>
     Mart 2000: Şili’ye geri döndü.
     <br/>
     <br/>
     Haziran 2000: Dokunulmazlık hakkı elinden alındı.
     <br/>
     <br/>
     Ocak 2001: İlk kez hakkında kovuşturma açıldı.
     <br/>
     <br/>
     Temmuz 2001: Sağlık durumu nedeniyle hakkındaki davanın düşürülmesi kararı verildi.
     <br/>
     <br/>
     3 Aralık 2006: Kalp krizi geçirdi.
     <br/>
     <br/>
     10 Aralık 2006: 91 yaşında öldü.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26181), [web.archive.org (arşiv bağlantısı)](http://web.archive.org/web/20080109014837/http://www.aksiyon.com.tr:80/detay.php?id=26181)
