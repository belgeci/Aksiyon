# Güneşin çiçeği "ayçiçeği"

*Mehmet Tahir Kandilli 1998.10.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gecenin karanlığı sona erdiğinde onun da günü başlamıştır. Sabah serinliği tesirini yitirirken  yavaş yavaş ayaklanır, güneşin doğduğu yöne doğru başını çevirir.
  </font>
 </div>
 <div id="newsText">
  <font class="detail-text">
   Bir sonraki karanlık vakte kadar dur durak yoktur artık ona. Güneş döndükçe döner. Bunun için ayçiçeği derler adına; aygün derler; günebakan, gündöndü, günçiçeği derler.
   <br/>
   <br/>
   Yazın kavurucu sıcakları ilkbaharla canlanan tabiatı yeşilden sarıya çevirirken dağlarda, kırlarda çiçeklerin kuruması nedeniyle bal yapamayan arılar, ayçiçeği tarlalarının içine yayılır. Ayçiçeği boy atıp gelişmeye başlayınca başı öne eğilir, bu artık olgunlaştığına işarettir. Sanki insana terakki ve tekamülün hakikatini anlatır gibidir.
   <br/>
   <br/>
   Eylülekim aylarının gelmesi, yazın o insanı kavuran sıcakların yerini yavaş yavaş serinliğe bıraktığı zamandır, ayçiçekleri içinse harman zamanı.. Çiftçinin meşakkati bir kat daha artmıştır; kışın yaklaşması bir yandan, varsa şeker pancarının söküm zamanının gelmesi bir yandan yoğun bir çalışma içindedir toprağın insanı. Meşakkati zor olsa da; her şeye rağmen eğlencesi bir başka olur ayçiçeğinin.
   <br/>
   <br/>
   Altın dolu tepsiler
   <br/>
   <br/>
   Bir an önce çıkartmak için ayçiçeğini; ellerde nacaklar, tablalar (kelleler) kesilmeye başlanır bir hay'la. Kesilen tablalar römork ve naylonlara itina ile doldurulur. Artık çekirdeğin, harmanına doğru yolculuğu başlamıştır. Harman yeri olan çayırlara gelen ayçiçeği, romörklerden heyecanla dökülür, ardından bir cümbüştür başlar. Genci yaşlısı ellerine aldıkları yarım metre ile bir metre arasındaki sopalarla harıl harıl tablaları döverler. Dövülen tablalar gururuna yediremeyip üzüldüğünden olsa gerek döker çekirdeklerini. O an çekirdekle tablanın ayrılık zamanıdır.
   <br/>
   <br/>
   Tabladan ayrılan ayçiçeği kurutulmak üzere çayırlara serilir. Kurutulan ayçiçeğinin son olarak çerçöpten ayrılması için taktakıya (savurma makinası) verilmesi kalır. Bir kişi taktakının kolunu çevirir, bir kişi de çekirdeği içerisine atar. Savrulan çekirdek çuvallara konulur, müşteriyi bekler.
   <br/>
   <br/>
   Artık çiftçinin de çarşı esnafının da dört gözle beklediği harman çıkmıştır. O artık paradır. Çiftçi; ya çekirdek çıkımına deyip borçlanmış, ya da ev halkına "çekirdek çıkısında ihtiyaçlarınızı öyle göreyim" deyip söz vermiştir. Evin delikanlısı düğün yapacaktır, genç kızlar çeyizlik, ana kendine bir fistan bir yemeni alacaktır. Babanın hayalinde ise ya bir şalvar ya da ceketpardesü vardır. Fakat çocuklarınki bir başkadır. Kitapdefter, önlükpantolon alınır ayçiçeğinin parasıyla. "Hele öğretmenim bir hafta daha"... diyerek geçen önlüksüzçantasız günleri sona erdirir hayalleri ve ümitleri süsleyen çekirdek...
   <br/>
   <br/>
   Köylüye para şehirliye eğlence
   <br/>
   <br/>
   Kuruyemişçilerin vitrinlerini süsleyen ayçiçeği, genellikle seyahatlerde, stadyumlarda maç seyrederken ya da evlerde televizyon seyredilirken tüketiliyor. Çerezlik ayçiçeği, fiyatının ucuz olmasından dolayı, en çok tüketilen kuruyemişler arasında ilk sırayı alıyor. Tüketicilerini ise en çok gençler ve çocuklar oluşturuyor. Özellikle kavrulmuş tuzlu çekirdeğin tiryakiliğinin bir başka olduğu söyleniyor.
   <br/>
   <br/>
   Çerezlik ayçiçeği üretiminin merkezi olan Elbistan'da şu anda üç türlü ayçiçeği üretiliyor; Yunan alası, duble ve siyah çekirdek. Tabii, Türkiye'nin ayçiçeği deposu Trakya'yı başta saymalı. Çerezlik ayçiçeği üreticileri, her çekirdeğin çerezlik olmadığını, genellikle kıraç arazide yetişen ve az sulanan ayçiçeğinin içlerinin boş olduğunu, iyi sulanmış ve çapası iyi yapılmış ayçiçeğinin hem daha iri hem de içinin dolu olduğunu belirtiyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=4297), [web.archive.org (arşiv bağlantısı)](http://web.archive.org/web/20130204061838/http://www.aksiyon.com.tr:80/aksiyon/newsDetail_getNewsById.action?newsId=4297)
