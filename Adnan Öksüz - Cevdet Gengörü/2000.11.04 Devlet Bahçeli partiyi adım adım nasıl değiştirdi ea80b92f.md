# Devlet Bahçeli, partiyi adım adım nasıl değiştirdi?

*Adnan Öksüz - Cevdet Gengörü 2000.11.04*

<div>
 <p class="spot">
  Türkeş sonrası olaylı MHP kongresinden sonra partinin genel başkanlığına gelen Devlet Bahçeli, 18 Nisan seçimlerinde beklenmedik oy patlaması ile bütün dikkatleri üzerine topladı. Neden ve nasıl bir uygulama ile MHP, Türkiye'nin ikinci en büyük partisi olmuştu?
 </p>
 <p class="metin">
 </p>
 <img border="0" src="/web/20020325031615im_/http://www.aksiyon.com.tr/2000/309/resimler/bahceli.jpg"/>
 <p class="metin">
  Bahçeli ile MHP'nin vizyonu değişmeye başladı. Bu başlangıç  bilinçli ve derinden gitti. Öncelikle MHP'nin mafya—çete bağlantıları olduğu iddialarına neden olan isimleri partiden uzaklaştırarak Bahçeli, partiye akademisyenleri doldurdu desek pek abartmış sayılmayız. Yaklaşık iki sene önce Aksiyon'a verdiği röportajda da MHP lideri 'Partide mafyaya yer yok' değerlendirmesini yaparak bunun ipuçlarını vermişti. MHP imajı Bahçeli ile birlikte böylece farklı bir yörüngeye girmiş bulunuyordu. Yine imaj temizlemede Bahçeli, semt aralarında kendine buyruk ülkü ocaklarını kapattırarak ilçe teşkilatlarında toparladı. Artık MHP, elinde tesbih, bıyıkları sarkık, ceket omuzda insan profilinden, okuyan, araştıran bir imajla tanınma çabasına girdi. Bahçeli, partide görevli kişilerin giyim—kuşamlarına dikkat etmelerini ve beyaz çoraptan uzak durmalarını da istedi.
 </p>
 <p class="metin">
  Okuyan, araştıran bir gençlik yetiştirme amacıyla Balgat'ta 'Siyaset Okulu' açan MHP, AR—GE'yi daha aktif kılarak, burada halkın taleplerini, isteklerini belirleyerek politikasına yön verdi.
 </p>
 <p class="metin">
  Sloganlar da değişti
 </p>
 <p class="metin">
  Seçimlerde partisini zafere taşıyan Devlet Bahçeli meydanlarda özellikle, siyasi partiler arasında yaşanan "diyalog" eksikliği üzerinde durdu. Diğer partilerin başarısızlığı üzerine siyaset yapmayı siyasi ahlaksızlık olarak niteleyen Bahçeli, 28 Şubat sürecinin yaşanmasının arkasında siyasi partiler arasındaki hoşgörü ve diyalog eksikliğinin ve kutuplaşmanın olduğunu, dile getirdi.
 </p>
 <p class="metin">
  Böylece de devlet ile sürtüşmeyi engelledi. Bahçeli'yle birlikte MHP, bu alanda kelimenin tam anlamıyla bir kabuk değiştirmeye gitti.
 </p>
 <p class="metin">
  Bu değişim seçim meydanlarında bile kendini gösteriyordu. "Ülkücü hareket engellenemez" sloganının yerini "Ülkücü hareket iktidar olacak" sloganı yer almaya başladı. Bahçeli'nin adıyla "Devletin Başına Devlet Gelecek.", "19 Nisan'da Meclis iradesine kavuşuyor", "Millet Meclis'e giriyor", "Türkiye Harekete geçiyor", "Birşey değişecek çok şey değişecek", "Bu sefer MHP", "MHP'de şenlik var, davetli bütün insanlar" gibi sloganlar ile partideki deşimin boyutları ortaya konuyordu.
 </p>
 <p class="metin">
  Ketum bir yönetim
 </p>
 <p class="metin">
  Ketumluğu ve ciddiyeti ile tam bir devlet adamı imajına sahip olan Devlet Bahçeli, genel başkan seçildiğinden itibaren partiye bu sahada da damgasını vurdu. Bu gayret çerçevesinde MHP Başkanlık  Divanı üyelerini, basına bilgi sızdırmamaları yönünde uyardı. Hatta özel kalemlerine özel talimatlar bile verildiği söylendi. Parti Başkanlık Divanı  toplantılarına katılanların toplantıdan sonra, Bahçeli'nin özel kalemleri tarafından tek tek kontrol edilerek kiminle ne konuştuğu tesbit edilerek genel başkana iletildi. Böylece partiden ser verildi ama sır çıkmadı. Son dönemlerde bazı gazetecilerin haberleri sebebiyle MHP Genel Merkezi'ne genel olarak basın mensuplarının girişlerinin yasaklanması bu ketumiyetin son habercisi oldu.
 </p>
 <br/>
 <center>
  <a class="anaorta" href="http://web.archive.org/web/20020325031615/mailto:adnan@aksiyon.com.tr">
   adnan@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/309/politika/2.htm), [web.archive.org (arşiv bağlantısı)](http://web.archive.org/web/20020325031615/http://www.aksiyon.com.tr:80/2000/309/politika/2.htm)
