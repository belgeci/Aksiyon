# Asker, siyaset ve bürokrasi. Herkes kendi çöplüğünü

*Adnan Öksüz - Cevdet Gengörü 2001.03.17*

<div>
 <p class="baslik">
  temizliyor
 </p>
 <p class="baslik">
  BU DA BAĞIRSAK OPERASYONU
 </p>
 <p class="spot">
  Yaklaşık bir seneden beri devam eden bürokrasideki operasyonların temelinde yatan gerçek, devletin kendini yenileme isteği ve arzusu. Devlet bir anlamda yeniden yapılanıyor ve herkes bir bakıma kendi evinin önünü temizliyor
 </p>
 <p class="metin">
 </p>
 <img border="0" src="/web/20020220023357im_/http://www.aksiyon.com.tr/2001/328/resimler/Asker.jpg"/>
 <p class="metin">
  Temizlik harekatı... İddialı bir ifade olsa bile Türkiye'nin içinde bulunduğu şartlar gereği mutlaka yapılması gereken ve yapılması için devletin yüksek kesimlerinde konsensüs bulunan iki sihirli kelime. Yaklaşık bir yıldır Türkiye'nin bir numaralı gündemi olan yolsuzluklarla mücadele kapsamında belli bir aşamaya gelinirken, bundan sonrasının planları ne olacak sorusu soruluyor şimdilerde.
 </p>
 <p class="metin">
  Bürokraksiye nihayet el atıldı
 </p>
 <p class="metin">
  Gerçek bir temizliğin yapılabilmesi için olayın bürokrasi ve siyasi yönünün gözardı edilmemesi gerektiği sık sık dile getirildi. Halkın da beklentisi bu yöndeydi. Ve gerçek bir temizliğin ancak bu şekilde yapılabileceğini, çünkü bürokrat ve siyasetçilerin işbirliği veya göz yumması olmadan kimsenin yolsuzluk yapamayacağını herkes biliyordu. Ocak ayında gerçekleştirilen 'Beyaz Enerji' ve 'Buffalo' operasyonları ile, yolsuzluğun ikinci sacayağına da el atıldı. Sayasetçi sacayağında ise henüz bir gelişme yok.
 </p>
 <p class="metin">
  Adı 'beyaz'dı, kendisi 'belalı' çıktı
 </p>
 <p class="metin">
  Beyaz Enerji operasyonu 'devlet krizi'ne neden olmakla kalmadı, pek çok soruyu ve sorunu beraberinde getirdi. Soruşturmanın Jandarma tarafından yapılması, operasyonların Bakan Ersümer'den gizlenmesi, 'Askerler bakana cephe mi alıyor?' sorularını gündeme getirdi. Operasyonların ilk günlerinde 'Gelişmeler bilgim dahilindedir' diyen Ersümer 4 gün sonra operasyonların kendisinden gizlendiğini itiraf etmek zorunda kaldı.
 </p>
 <p class="metin">
  Hükümet, operasyonların Jandarma tarafından yütürülmesinden hiç hoşnut olmadı. Devre dışı bırakılmaktan rahatsızlık duyan Başbakan Ecevit, operasyonları kendi kontrolleri altına almak için Başbakanlık Teftiş Kurulu'nu harekete geçirdi ve TPAO ve BOTAŞ başta olmak üzere Enerji Bakanlığı'na bağlı kurumlardaki soruşturmalara Başbakanlık Teftiş Kurulu el koydu. Beyaz Enerji Operasyonu'nda gözaltına alınan Hüseyin Arabul'un yaptırdığı Angora Evleri'nden bir daire satın alan TPAO Genel Müdürü Osman Demirağ da soruşturma kapsamına alındı. Operasyon bununla sınırlı kalmadı. Enerji İşleri Genel Müdürvekili Osman İlhan, TEAŞ Hukuk Müşaviri Saba Soytekin ve TEAŞ avukatı Duran Belge görevlerinden uzaklaştırıldı.
 </p>
 <p class="metin">
  Bu da 'etli' operasyon
 </p>
 <p class="metin">
  Bürokraside temizliğin ikinci adımı 26 Ocak tarihinde Buffalo operasyonu ile gerçekleştirildi. Yurtdışından kaçak et getiren İnter Gıda Şirketi'ne yönelik operasyon kapsamında, aralarında Dış Ticaret Müsteşarlığı Serbest Bölgeler Müdürü Mehmet Demirel'in de bulunduğu 20 bürokrat gözaltına alındı.
 </p>
 <p class="metin">
  Operasyonu yürüten DGM Savcısı Hakan Kızılarslan yaptığı incelemeler sonucu, operasyona adı karışan şirketlere 'kalite kontrol belgesi' ile 'kaçak etlerin yurda girişine' izin veren bürokratların gözaltına alınması için talimat verdi. Mali Şube ekipleri Savcının talimatı üzerine harekete geçti ve şu bürokratları göz altına aldı: Koruma Kontrol Genel Müdür Yardımcısı Hulusi Ötebay, Koruma Kontrol eski genel müdür yardımcıları Nazif Aslan ve İsmail Mert, Tarım Bakanlığı Destekleme Genel Müdür Yardımcısı Türkan Tezcan, Mardin Serbest Bölge Müdürü Yusuf Yıldız, Mersin Tarım İl Koruma Müdürü Zafer Nergis, Serbest Bölge Müdürü Erol Taşyürek, yardımcıları Erol Moğul ve Hasan Hüseyin Atıl, Bölge Müdürlüğü'nde görevli Veysel Altay, Mustafa Yıldırım ve Mehmet Bıçak.
 </p>
 <p class="metin">
  Savulun, başsavcı geliyor
 </p>
 <p class="metin">
  Üçüncü adım Yargıtay Başsavcısı Sabih Kanadoğlu'nun 5 merkez valisi ve bir belediye başkanı hakkında 'görevi kötüye kullanmak' suçlarından dava açması ile atıldı. Kanadoğlu'nun, Kilis eski Valisi Güner Özmen, Erzincan eski valisi Recep Yazıcıoğlu, Bursa eski valisi Orhan Taşanlar, Ağrı eski Valisi Lütfü Yeğenoğlu ve Adapazarı Belediye Başkanı Aziz Duran hakkında açtığı ve Yargıtay 4. Ceza Dairesi'nde görülecek davanın en geç Nisan ayında tamamlanması bekleniyor. Bir hafta arayla altı dava açması, bunlarla ilgili iddianameyi bu kadar kısa sürede hazırlaması başsavcının adını 'hızlı savcı'ya çıkardı. Halen merkez valisi olan sanık valiler ile belediye başkanı, Yargıtay'ca cezalandırılırsa, süreli ya da ömür boyu kamu hizmetlerinden yasaklılık cezasına da muhatap olabilecek. Ancak valilerin cezadan kurtulma ihtimali var. Çünkü suçlandıkları TCY 240. maddesinin de Şartla Tahliye Yasası kapsamına alınması için Anayasa Mahkemesi'ne dava açılmıştı.
 </p>
 <p class="metin">
  Gökhan Maraş'ın yasa teklifi
 </p>
 <p class="metin">
  Bürokrasideki temizlik depremi, bir başka deyimle bağırsak temizliği operasyonu bunlarla sınırlı değil elbette. Devlette çok sayıda görevlinin soruşturması devam ediyor. Tüm bunların bürokrasideki anlamı şu; halihazırda devlette görevli olanlar özellikle ihaleler konusunda çok daha hassas bir konuma geldiler, şimdi yapılan tüm ihalelerde 'aman bir yanlışlık olmasın' anlayışı hakim.
 </p>
 <p class="metin">
  Bu noktada bir tesbitin daha altını çizmek gerekiyor. Bundan yıllarca önce, rahmetli Cumhurbaşkanı Turgut Özal'ın başbakanlığı sırasında, Meclis Başkanlığı'na bir kanun teklifi verilmişti; 'Nereden Buldun Yasa Teklifi'. Temel esprisi ise, devletin üst düzeyinde görev alanların kısa zamanda mal varlıklarını artırmalarına ilişkin bir önlemdi. Ancak bu teklif çok yanlış yorumlandı ve Özal da o zaman gelen tepkiler üzerine 'sermayenin kaçacağı varsayımından hareket ederek' bu yasanın çıkarılmasından vazgeçti. Yıllar sonra, Gökhan Maraş, konuyla ilgili Aksiyon'un sorularını cevaplandırırken, o zaman attıkları adımın haklılığının ortaya çıktığını söylüyordu.
 </p>
 <p class="metin">
  Somut adımlar atılıyor
 </p>
 <p class="metin">
  Türk Silahlı Kuvvetleri de, kendi bünyesinde temizlik harekatı başlattı. Başından beri yolsuzluklar konusunda ilgili makamlara destek veren ve bu girişimleri benimseyen TSK'nın kendi içine yönelik harekatında somut gelişmeler yaşandı. Milli Savunma Bakanlığı'nda görevli bir yarbayın, TSK'ya barter (mal karşılığı silah) anlaşmaları uyarınca silah satan bir şirketten rüşvet aldığının saptanarak tutuklanmasından sonra, MSB Dış Tedarik Başkanlığı'na Sayıştay denetçilerinden oluşan bir heyet gönderildi.
 </p>
 <p class="metin">
  Son 6 yılda ihtiyaç fazlası çay, buğday ve tütün stoklarının Rusya'ya satışı karşılığında silah temin eden şirketin TSK'yı dolandırdığı iddiaları üzerine başlatılan soruşturmada, şirketten rüşvet aldığı belirlenen MSB Kara Silah Şube Müdürü Yarbay Erdoğan Balkır tutuklandıktan sonra kapsam genişletildi. Soruşturmada, Barter anlaşmalarıyla TSK'ya 100 trilyon liranın üzerinde satış yapan SELKO şirketinin, Rus malı dürbünlü tüfek yerine, Tayland malı dürbünsüz tüfek sattığı anlaşıldı.
 </p>
 <p class="metin">
  SELKO hakkında İstanbul'daki sivil mahkemelere yapılan suç duyurusundan sonra MSB Dış Tedarik Başkanlığı'nın işlemlerini denetlemek için Sayıştay'dan bakanlığa denetçiler gönderildi. Balkır'ın tutuklanmasından sonra MSB Dış Tedarik Başkanlığı ile silahların kabulünü yapan Kara Kuvvetleri Komutanlığı'ndan 30 kadar sivil ve askeri personel de gözaltına alındı. Silah alım ve muayene komisyonlarında görev almış, ancak şu anda emekli olan bazı subay ve generaller de ifade verdi.
 </p>
 <p class="metin">
  TSK, zaman zaman açılan ihaleler sebebiyle tartışmalara sahne olan Ordu'nun ihtiyacı olan yiyecek malzemeleriyle ilgili bir süre önce başlattığı uygulamayla bu yönde bir adım daha atmış, birlik yemekhanelerini özelleştirerek, spekülasyanların önüne set çekmişti.
 </p>
 <p class="metin">
  Bir başka adım...
 </p>
 <p class="metin">
  TSK bir başka adımı da emekli paşalar konusunda attı. Genelkurmay Başkanlığı, emekli paşalar için Ankara'da özel lojmanlar yaptırıyor. Geniş imkanları olan ve korumaları bulunan bu lojmanları Genelkurmay "batık bankalara" isimleri karışan emekli generaller yüzünden yaptırıyor. Bazı batak bankaların yönetim kurullarında emekli paşaların görev aldıkları yönündeki haberler TSK'da büyük rahatsızlıklara sebebiyet vermişti. Vural Bayazıt (Etibank), Teoman Koman (İnterbank), Güven Erkaya (Korkmaz Yiğit), Muhittin Fisunoğlu (Sümerbank) bunlardan bazılarıydı.
 </p>
 <p class="metin">
  Beyaz Kuvvetler...
 </p>
 <p class="metin">
  Ordu kendi içinde somut adımlar atarken öte yandan Jandarma vasıtasıyla da bunu pekiştirmek istedi. Jandarma Genel Komutanlığı 'Beyaz Kuvvetler' ismi verilen birimle yolsuzlukların ve çıkar amaçlı orgazine suç örgütlerinin üzerine daha kararlı gitmek için önemli bir girişim başlattı. Emniyet Genel Müddürlüğü ile birlikte sürdürülen çalışmanın amacı, devlet ihalelerindeki yolsuzluk yapanların da aralarında bulunduğu bir dizi organize suç şebekesini çökertmek. TSK'ya yakın kaynaklar, yolsuzlukların üzerine daha bir kuvvetle gitmek için 'Beyaz Kuvvetler' adında bir birimin kurulduğunu ifade ediyorlar.
 </p>
 <p class="metin">
  Son haftalarda, Enerji Bakanlığı'na bağlı olarak faaliyet gösteren TEAŞ ve TEDAŞ Genel Müdürlüklerindeki yolsuzluk ve usulsüzlükleri hedef alan Beyaz Enerji ile ismini duyuran Jandarma Genel Komutanlığı, yolsuzlukla mücadeleyi bir eylem planı çerçevesinde yürütüyor.
 </p>
 <p class="metin">
  İçişleri Bakanı Saadettin Tantan'ın, son olarak TESEV'in (Türkiye Ekonomik ve Sosyal Etüdler Vakfı) toplantısında açıkladığı görüşlerinin doğrultusunda, Bakanlık bir yandan yolsuzlukların sosyolojik ve psikolojik nedenlerini araştırırken, öte yandan da Jandarma Genel Komutanlığı ile birlikte bu alanda ortak bir çalışma yürütüyor. Jandarma Genel Komutanlığı'nın, Emniyet Genel Müdürlüğü ile birlikte hareket ederek, 'Çıkar Amaçlı Suçlarla Mücadelede Eylem Planını' yürürlüğe koyması bunun önemli ipaçlarından birisini oluşturuyor.
 </p>
 <p class="metin">
  Planın ayrıntılarına gelince; Plan öncelikle yolsuzluk olaylarını soruşturmadaki hedefleri ortaya koyuyor. Yolsuzluk olaylarının Türkiye'nin istikrarını sarsmaya yönelik bir girişim olduğu ve en az terör kadar toplum yapısına zarar verdiğine dikkat çekiliyor. Jandarma Genel Komutanlığı'nın bu yönde attığı önemli bir adım da interaktif iletişimde gerçekleşti. Komutanlık, yolsuzluklarla etkin bir mücadele yürütmek amacıyla geniş kapsamlı bir bilgisayar ağı oluşturdu. Dört bine yakın ayrı kullanıcıya hizmet verecek olan bilgisayar ağında suç örgütlerinin yapıları, suçluların parmak izleri gibi bilgilere hemen ulaşılabilecek. Bu interaktif ağ, birimler arasındaki koordineyi de sağlayacak ve zamandan tasarruf edilecek, suçluların hemen yakalanması için önemli bir ritüel teşkil edecek. Komutanlığın bu alanda attığı ikinci önemli adım da, çıkar amaçlı organize suç örgütleriyle mücadele etmek için 50'ye yakın personelini, Emniyet Genel Müdürlüğü ile ortak eğitmesi.
 </p>
 <p class="metin">
  Siyasi temizlik
 </p>
 <p class="metin">
  Bürokraside ve Türk Silahlı Kuvvetlerinde temizlik operasyonları sürerken Türkiye'nin gözünün üzerinde bulunduğu ve kamuoyu yoklamalarındaki 'güvenilirlik' sıralamasında hemen her zaman alt sıralarda yeralan Türkiye Büyük Millet Meclisi ne yapıyor? Soruyu belki şöyle de sormak mümkün; siyasette temlizlik ne anlama geliyor ve bu anlamda bir çalışma mevcut mu? Hemen bütün siyasi otoritelerin bundan anladığı açık; siyasi ahlak ve partilerdeki parti içi demokrasi. Milletvekillerinin mal beyanları, anayasadan kaynaklanan dokunulmazlıkları ve denetim bunun yan kolları bir bakıma. Parti içi demokrasinin sağlanması için ise yapılması gereken öncelikli eylemin Siyasi Partiler Yasası ile Seçim Kanunu'nun değişmesi olduğu her platformda dile getiriliyor. Seçim sistemi olarak, Dar Bölge Tercihli Seçim Sistemi'nin benimsenmesi bu anlamda önem kazanıyor; seçilecek milletvekillerinin lidere değil de seçmene karşı sorumluluk taşımasının temini ve lider egemenliğini kırmanın tek yolunun bu sistem olduğu araştırmacıların genel tesbiti olarak karşımıza çıkıyor. Ankara Sanayi Odası'nı ziyaret eden Başbakan Yardımcısı ve MHP lideri Dr. Devlet Bahçeli'ye sanayicilerden gelen ilk talep de bu doğrultuda oldu; Siyasi Partiler Yasası ile Seçim Yasası'nı değiştirin ve olası bir erken seçime hazır olun.
 </p>
 <p class="metin">
  Siyasetin yeniden yapılandırılması ve siyasette genel temizlik denildiğinde akla gelen hususlardan birisi de kuşkusuz üye yazımları. Bugün birçok partide birçok üye naylon, yani gerçekte partiye kaydı olmamasına rağmen kayıtlı gibi gösteriliyor, gerektiğinde silinerek yenileri yazılıyor. Bu yolun engellenmesinin tek yolu ise üye yazım işlerinin tek elden yani seçim kurulları tarafından gerçekleştirilmesinden geçiyor. Teşkilatların feshi meselesi de yine önemli sorunlardan birisi. İstenmeyen, genel merkezin isteklerini tam anlamıyla yerine getirmeyen il yönetimlerinin, genel merkezin bir emriyle feshedilmeleri de siyasetteki temizliğin önündeki engellerden birisi. Bu alanda ise talep edilen; teşkilat fesihlerine yargı yolunun açılması. Bunun, keyfi fesihlerin yolunu kapatacağı genel bir beklenti.
 </p>
 <p class="metin">
  28 Şubat sürecinin 'yedek' partisi Demokrat Türkiye Partisi'nin lideri Hüsamettin Cindoruk tarafından 1999 seçimleri öncesinde Meclis'e verilen bir yasa teklifinde de benzer istekler talep ediliyordu. Yasa teklifinin ismi de ilginçti; Siyasi Ahlak Yasası Teklifi. Cindoruk, teklifi verirken hayli iddialıydı ancak bu o zamanın şartları içinde pek rağbet görmedi.
 </p>
 <p class="metin">
  Halen İstanbul Milletvekili olan ANAP'lı Bülent Akarcalı da benzer bir yasa teklifini Meclis'te gündeme getirdi ancak teklif Meclis Anayasa Komisyonu'nda reddedildi.
 </p>
 <p class="metin">
  TBMM, kendi bünyesinde siyasi temizlik çerçevesinde üzerine düşeni her ne kadar yerine getiremese de, dışardan zorlamalar bunları yapmasını gerektiriyor. Bir bakıma şartlar bunların yapılmasını gerektiriyor. Dışardan yapılan çalışmaların nirengi noktasını ise yeni bir siyasi yapı oluşturuyor. Bu yapı çerçevesinde, artık bir zamanlar el üzerinde tutulan koalisyonlar geri planda tutuluyor.
 </p>
 <p class="metin">
  Diğer kurumlarda süren Türkiye'deki genel temizlik çerçevesinde Meclis'in attığı adımlar yetersiz kalıyor, bu kesin. Daha çok çaba, daha çok gayret gerekiyor.
 </p>
 <p class="metin">
  Ama nasıl? En önemli soru da belki bu...
 </p>
 <br/>
 <center>
  <a class="anaorta" href="http://web.archive.org/web/20020220023357/mailto:a.oksuz@aksiyon.com.tr / cgengoru@yahoo.com">
   a.oksuz@aksiyon.com.tr / cgengoru@yahoo.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/328/haberler/6.htm), [web.archive.org (arşiv bağlantısı)](http://web.archive.org/web/20020220023357/http://www.aksiyon.com.tr:80/2001/328/haberler/6.htm)
