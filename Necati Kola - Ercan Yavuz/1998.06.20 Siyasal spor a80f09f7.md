# Siyasal spor

*Necati Kola - Ercan Yavuz 1998.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bundan onaltı ay kadar evvel, yani 1997 yılının şubat ayında Diyarbakır'da yaşanan acı manzara seyredenlerin hâlâ belleklerinde.
  </font>
 </div>
 <div id="newsText">
  <font class="detail-text">
   Bir işadamı, ramazan ayı münasebetiyle fakir halka yiyecek yardımı yapmak istiyor. Ekmek, makarna, yağ, şeker ve hazır çorbadan oluşan yiyecek paketleriyle doldurulan kamyon yolu, suyu ve elektiriği olmayan gecekondu mahallelerinden birine yöneliyor. Hava soğuk ve yağmurlu. Gıda yardımı yapılacağını duyan fakir halk, mahallenin meydanında sabırsızlıkla beklemeye çoktan başlamış bile. Umut kamyonu, çamur deryasını andıran meydana gelir gelmez herkes hücum ediyor. Ortalık sanki mahşer yeri. Çisil çisil yağan yağmurun altında birbirini ezen insanlar, kamyondan atılan yiyecek paketlerini kapmaya çalışıyorlar. O kargaşada bir paket çamura düşüyor ve içinde en fazla bir hafta yetecek kadar erzak bulunan paketi kapmak için onlarca kişi adeta birbirini yiyor. Televizyon kanalları, bu manzarayı günlerce tekrar tekrar ekrana getiriyor, yetkilileri göreve çağırıyorlar. Ekrana çıkan siyasiler ise her zaman olduğu gibi hazır olan vaadlerini verebiliyorlar ancak: 'Diyarbakırspor'u 1. Lig'e çıkaracağız, terörü ve sefilliği bitireceğiz'. Vaadler karın doyurmuyor ve bu acı manzara bir müddet sonra unutuluyor; bütün dertlerin unutulduğu gibi, yerini başka bir derde bırakarak. Dertler bitmek bilmiyor. Yolu Güneydoğu'ya düşen her gazeteci bu tür görüntülerle dönüyor beş yıldızlı plazalara. Sefillik görüntülerinden sonra hemen hemen bütün gazetecilerin yorumu şu oluyor: 'Evet sevgili seyirciler, Diyarbakır halkı şehirlerinin takımını 1. Lig'de görmek istiyor, başka birşey istemiyor'.
   <br/>
   <br/>
   Sefil halka niçin 1. Lig vaadi veriliyor? Halk bu tür vaadlere niçin kanıyor..? Bu tür soruların cevabı aslında, Beşiktaş tribünlerinde yıllardır asılı olan şu sloganda gizli: 'Ne bir iş bulmak, ne de bir üniversiteyi bitirmek. Tek dileğim seni şampiyon görmek'.          Spor, her derde deva(!)
   <br/>
   <br/>
   Spor ve siyaset... Her ikisi de kitleleri yakından ilgilendiriyor, peşinden sürüklüyor. Ortak paydası kitleler olunca spor ve siyasetin ilişkisi kaçınılmaz hale geliyor ancak herşeyde olduğu gibi Türkiye'de bu işin de dozu fazla kaçırılıyor. Spor, bütün dertlere deva olarak takdim ediliyor. (Fanatik taraftarlığı körüklemek yerine, sağlıklı ortamlarda kitlelere spor yaptırılabilirse sağlıklı bir toplum oluşacak ama kimse buna önem vermiyor.) Enflasyon onunla unutuluyor, geçim sıkıntısını o hafifletiyor, terör onunla bitiyor, siyasiler onun sayesinde oy topluyor...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=3847), [web.archive.org (arşiv bağlantısı)](http://web.archive.org/web/20120701092255/http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=3847)
