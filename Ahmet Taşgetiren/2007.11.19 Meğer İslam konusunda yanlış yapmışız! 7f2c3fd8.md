# "Meğer İslam konusunda yanlış yapmışız!"

*Ahmet Taşgetiren 2007.11.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080123195925im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   DTP’li milletvekillerinin sözleri, DTP’nin laiklik hassasiyeti ile TSK’nın laiklik hassasiyeti arasında paralellik kuruyor, bir. DTP’nin gerilemesi durumunda Doğu - Güneydoğu’da şeriatçıların etkinlik kazanacağı uyarısını yapıyor, iki... Yani, hem bir hassasiyet paralelliği hem bir düşman ortaklığı vurgusu yapılıyor. Amaç ne? Amaç da, TSK’nın DTP’ye olan karşıtlığını izale ve ilişkileri düzeltmek. Laik bir ortak cephede buluşmak. Ne yapacak bu durumda TSK?
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Önce bir itirafı okuyalım:
    <br>
     <br>
      “-Aslında İslam’la ilişkide yanlış yapmışız. İslam’ın Türkiye için anlamını yeterince kavrayamamışız.
      <br/>
      <br/>
      Laiklik yorumu bu kadar katı olmamalıydı. Yani, laikliği dinî alanı daraltan bir ilke olarak görmek, en büyük yarayı toplum devlet ilişkisinde açtı.
      <br/>
      <br/>
      Doğu - Güneydoğu’da ise İslam, çok temel bir aidiyet bilinci oluşturmaktaymış. Bunu göremedik.
      <br/>
      <br/>
      Etnik aidiyet alanı boş kaldı.
      <br/>
      <br/>
      Öte yanda Ankara olarak yoğun Türk vurgusu da yapınca, karşıda Kürt vurgusu yapan bir çizgi oluştu ve bu etkili oldu.
      <br/>
      <br/>
      Bir noktada, paradoks gibi gözükecek ama, siyasi Kürtçü çizgiyi besleyen bir tavır oldu bu. PKK’nın bizim politikalarımızın zemininde oluştuğunu söylemek yanlış olmaz!
      <br/>
      <br/>
      Ayrıca başörtüsü yasağı çok temel bir kırılma noktası imiş, fark edemedik. Bu noktada türban - siyasi sembol vs. diyerek kendimizi aldattık.”
      <br/>
      <br/>
      Bu itiraf kime ait?
      <br/>
      <br/>
      Hiç kimseye...
      <br/>
      <br/>
      Şu anda bu itirafın sahibi yok.
      <br/>
      <br/>
      Belki beş - on sene sonra olur.
      <br/>
      <br/>
      Ben, beş - on sene sonra olmaması için bir simülasyon yapmayı denemek istedim.
      <br/>
      <br/>
      Benzeri bir itiraf, geçen haftaki yazımın konusu idi. Askerî muhitlerdeki zihniyet karmaşasını değerlendirmiştim.
      <br/>
      <br/>
      Bu haftaki yazımı, tersinden açıklamalarla farklı bir alandaki zihniyet karmaşasının teşhirine imkân veren DTP’li aktörlerden hareketle yazmak istiyorum.
      <br/>
      <br/>
      Hasip Kaplan. Abdullah Öcalan’ın avukatı. DTP milletvekili. Vakit gazetesine konuşuyor. İşte sözlerinden bazı pasajlar:
      <br/>
      <br/>
      “Şunu herkes çok iyi bilmeli ki biz olmasak Güneydoğu’da şeriat öne çıkar. Laikliğin gerçek kalesi bizleriz. TSK’nın laiklik söylemi ile bizim laiklik söylemimiz örtüşmektedir. Doğu ve Güneydoğu Bölgesinde DTP, laiklik konusunda bir sigorta görevi görmektedir. DTP kapatılırsa, etkisizleşirse bölgede dini radikalizm hakim olur. Bu da TSK’nın en fazla karşı olduğu şeydir.
      <br/>
      <br/>
      Biz olmasak meydan dincilere kalır. Diyarbakır’da şeriatçılar nasıl miting yaptılar! Bu yapılmak istenenin nüvesidir. Laikliği kim koruyacak? Bizden başka kim koruyacak? Çağdaşlığın, laikliğin bir nevi kalesi, savunucusu konumundayız.” (Vakit, 19 Kasım 2007)
      <br/>
      <br/>
      Bir başka isim Pervin Buldan. O da DTP Iğdır milletvekili. Şunlar da onun sözleri:
      <br/>
      <br/>
      “TSK ile bizi karşı karşıya getirmek istiyorlar. Büyükanıt partimizin adını bile anmak istemiyor ama ‘irtica’ ve ‘laiklik’le ilgili konularda TSK ile fikirlerimiz tamamen örtüşüyor. Bunu gözden uzak tutmamak lazım.”
      <br/>
      <br/>
      Ve DTP Van milletvekili Özdal Üçer’in görüşleri:
      <br/>
      <br/>
      “Biz bölgemizin irticaya teslim olmaması için büyük çaba sarf ediyoruz. Ayrıca vakıf ve cemaat bazında yürütülen Kur’an kurslarına izin vermek de şeriat devletine giden yolda en büyük adım olur. Biz bunun karşısındayız.”
      <br/>
      <br/>
      Bu ilginç sözleri naklettikten sonra bir merakımı buraya taşımak isterim:
      <br/>
      <br/>
      -Acaba, diyorum, bu sözler, askerî kesimde nasıl bir yankı bulur?
      <br/>
      <br/>
      Saçma sapan şeyler mi bunlar, Vakit gazetesinin provokasyonu mu, yoksa gerçekten çok garip bir vakıaya mı temas etmektedir?
      <br/>
      <br/>
      Bir ara, geçen sayıdaki yazımda da bazı sözlerini naklettiğim Şeyh Said’in torunu, Abdülmelik Fırat da benzeri şeyler söylemişti:
      <br/>
      <br/>
      -Aslında, demişti, Kemalizmin politikaları ile PKK’nın politikaları bir yerde örtüşüyor. Çünkü her ikisi de İslam’ı azaltmayı amaçlamıştı.
      <br/>
      <br/>
      Bunlar, kuşkusuz rahatsız edici sözler. Öfkelenip, elinin tersi ile itilebilir.
      <br/>
      <br/>
      Ama hakikatle alakası sorgulanabilir de.
      <br/>
      <br/>
      Sık sık Lozan’a atıfta bulunuyorum. Lozan’da azınlıklar konusu tartışılırken Türkiye’nin tezi “Türkiye’de Müslüman azınlık yoktur” şeklindeydi. İtilaf devletleri ise “Kürtlere azınlık statüsü verme” çabasındaydı. Bizim tezimiz, Müslümanlığın ortak payda niteliği üzerine oturmuştu.
      <br/>
      <br/>
      Türkiye’deki laiklik uygulamasının, İslam’ın toplumsal alanının daraltılması yönünde olduğu bir gerçek. Bu yönüyle devlet - toplum ilişkisinde problem oluşturduğu da bir gerçek. İslam’ın toplumsal görünürlüğünün artması ölçüsünde laikliğin tehlikeye girdiği görüşü de Türkiye’de sık sık gündem oluşturur. Çoğu zaman askerî müdahalelerin derindeki gerekçesi de budur.
      <br/>
      <br/>
      “Türkiye’nin doğusunda - batısında İslam’ın toplumsal misyonunun azaltılması, acaba nasıl sonuç verir, sorusunun cevabı devlet nezdinde önemsenmiş midir, Doğu’da nasıl sonuç verir, Batı’da nasıl sonuç verir?”
      <br/>
      <br/>
      DTP’li milletvekillerinin sözleri, DTP’nin laiklik hassasiyeti ile TSK’nın laiklik hassasiyeti arasında paralellik kuruyor, bir.
      <br/>
      <br/>
      DTP’nin gerilemesi durumunda Doğu - Güneydoğu’da şeriatçıların etkinlik kazanacağı uyarısını yapıyor, iki...
      <br/>
      <br/>
      Yani, hem bir hassasiyet paralelliği hem bir düşman ortaklığı vurgusu yapılıyor.
      <br/>
      <br/>
      Amaç ne?
      <br/>
      <br/>
      Amaç da, TSK’nın DTP’ye olan karşıtlığını izale ve ilişkileri düzeltmek. Laik bir ortak cephede buluşmak.
      <br/>
      <br/>
      Ne yapacak bu durumda TSK?
      <br/>
      <br/>
      ***
      <br/>
      <br/>
      Burada bir parantez açarak bağlantılı olan başka bir konuya temas edelim.
      <br/>
      <br/>
      AB İlerleme Raporu açıklandı. Raporda “çoğunluğun dinî eğilimleri” genelde “baskı aracı” gibi sunuluyor, gayrı müslim azınlık hakları ile birlikte, “Sünni çoğunluk” karşısında  “Alevi hakları”nın savunuculuğu sergileniyor. AB, bu çizgisini, “Kürt hakları” alanında da ortaya koyuyor. Hemen şunu söyleyeyim: Gerek Alevi gerek Kürt vatandaşlarımızın insan hakları planındaki tüm sorunları önemsenmeli, çözüm için çareler üretilmelidir. Ama AB’nin bu alandaki duyarlılığını ben, “etnik ve dinî alandaki insicamı yaralama” politikasının uzantısı olarak görüyorum. Çünkü AB, mesela, çoğunluğun inanç özgürlüğü alanındaki problemlerini görmemekte, not etmemekte direniyor. Ben bu çizginin, Lozan’daki “Müslüman azınlık üretme” yaklaşımının uzantısı olarak görülebileceğini düşünüyorum.
      <br/>
      <br/>
      Eğer Avrupa’nın, “Türkiye’de Müslüman azınlık üretme” politikası devam ediyorsa, İslam’ı azaltmanın bunda en etkili yol olacağı muhakkaktır. Ya da şöyle söylemeli: İslam ortak paydasındaki her aşınma, İtilaf Devletleri politikasına hizmet niteliği taşıyor.
      <br/>
      <br/>
      ***
      <br/>
      <br/>
      Hadi şimdi, baştaki itirafa dönelim:
      <br/>
      <br/>
      -İslam konusunda yanlış yapmışız! Laikliği İslam’ın alanını daraltıcı biçimde yorumlamak, Türkiye’nin bütünlüğüne ve güvenliğine karşı bir tehdit çizgisi imiş, bunu fark edemedik.
      <br/>
      <br/>
      Bu itiraf kaç yıl sonra, kim tarafından yapılır size göre?
      <br/>
      <br/>
      Geçen hafta nakletmiştim. Abdülmelik Fırat şöyle diyordu:
      <br/>
      <br/>
      -Kürt meselesini hiç değilse yüzde 50 oranında Müslümanlık çözer! Şimdiye kadar iç savaş çıkmadıysa o da din kardeşliği yüzünden çıkmamıştır. (Vatan, Mine Şenocaklı’nın mülakatı, 7 Kasım 2007)
      <br/>
      <br/>
      Belki de birilerimiz, DTP’nin laiklik uyarılarını dikkate alacak ve bölgede İslam’ın öngörülenden fazla çoğaldığını düşünerek, DTP ile elele İslam’ı azaltma politikası uygulanmasını isteyecektir.
      <br/>
      <br/>
      Bakalım akıl ve basiret neyi gösterecek?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28901), [web.archive.org (arşiv bağlantısı)](http://web.archive.org/web/20080123195925/http://www.aksiyon.com.tr:80/detay.php?id=28901)
