# Yargı sancısı - yargı reformu

*Ahmet Taşgetiren 2008.05.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080520223346im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Artık Türkiye’de ‘yargı bağımsızlığı’ kadar, hatta ondan daha çok ‘yargı tarafsızlığı’nın da altı çiziliyor. Çünkü yaşanan sıcak toplumsal-siyasal olaylarda toplum algısı ile farklılaşma oranında yargının tarafsızlığı kuşkusu sıklıkla gündeme geliyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080520223346/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080520223346/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080520223346oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080520223346oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Türkiye’de yargı sorunu, yeni değildir. Lozan’da bile Türk yargı sistemi tartışılır. Osmanlı’nın son döneminde “Adli kapitülasyonlar” vardır ve İtilaf Devletleri temsilcileri, adli kapitülasyonların devamı üzerinde ısrar ederler. Yargı sisteminde başlıca itiraz gerekçeleri, rüşvetin varlığıdır.
    <br>
     <br>
      Yargı ile ilgili tartışmalar, bugün de Türkiye’nin ana meseleleri arasındadır.
      <br>
       <br/>
       İstanbul Barosu tarafından Baroya kayıtlı 666 avukat arasında yapılan araştırmada, avukatlar “adli yargıda yolsuzluk var mı?” sorusuna yüzde 94,7 oranında “evet” cevabını verdiler.
       <br/>
       <br/>
       Araştırmada, avukatların 96,1’i yargıdaki yolsuzluk olaylarının yeterince ortaya çıkmadığını düşündüklerini ifade ettiler. Araştırmada, yargıda en yaygın olarak görünen yolsuzluk türleri şöyle sıralandı:
       <br/>
       <br/>
       “Rüşvet: yüzde 56,4; kayırma: yüzde 37,9; irtikap: yüzde 5,4 ve zimmet: yüzde 0,3 olarak belirlendi.”
       <br/>
       <br/>
       TESEV tarafından yargı mensupları arasında yapılan bir başka araştırmaya göre ise, yargıçlarda devleti koruma refleksi, kimi görüşmecilerde “devleti korumak söz konusu ise hukuk mukuk tanımam” demeye kadar gidebiliyor. Araştırmada beliren genel eğilim, adalet ve özgürlükler yerine devleti korumanın hâkim olduğunu gösteriyor.
       <br/>
       <br/>
       28 Şubat sürecinde yoğun olarak “Yargının siyasallaşması” tartışıldı Türkiye’de... Bu çerçevede bazı ceza yasası maddelerinin, kapsam dışı kullanılmasına tanıklık edildi.
       <br/>
       <br/>
       Bu tarz uygulamalar Türkiye’nin sıcak gündemine sık sık Yassıada Mahkemelerinde yargıçlar tarafından seslendirilen “Sizi buraya getiren güçler böyle istiyor” söylemini taşıdı.
       <br/>
       <br/>
       AB ile ilişkilerde, yasal düzenlemelerin hilafına gerçekleştirilen  “Yargıç yorumu” sorun olarak gündeme geldi.
       <br/>
       <br/>
       Bugün de ülkenin sıcak gündeminde yargı tartışması var. Yargıtay Onursal Başkanı Sami Selçuk’un “Yargı tarafsızlığı”na ilişkin vurguları ve “Yargıcın Türk milleti adına karar veriyor olması saçmalıktır” şeklindeki görüşleri kamuoyunun yoğun ilgisini çekiyor.
       <br/>
       <br/>
       Artık Türkiye’de “Yargı bağımsızlığı” kadar, hatta ondan daha çok “Yargı tarafsızlığı”nın da altı çiziliyor. Çünkü yaşanan sıcak toplumsal - siyasal olaylarda toplum algısı ile farklılaşma oranında yargının tarafsızlığı kuşkusu sıklıkla gündeme geliyor. Çünkü “Yargının bağımsızlığı noktasında sorun yok, Türkiye’de bu gerçekleşti, hatta bir yargıçlar devletinden söz edilecek görüntüler ortaya çıkaracak ölçüde gerçekleşti, ama yargı tarafsızlığı sorunu günden güne büyüyor.” görüşü serdediliyor.
       <br/>
       <br/>
       Konu en son, Anayasa Mahkemesi’nin 46’ncı kuruluş yıl dönümü toplantısında, Başkan Haşim Kılıç’ın değerlendirmeleri içinde yer aldı.
       <br/>
       <br/>
       Başkan Kılıç bu konuşmayı, AK Parti’yi kapatma davasının Anayasa Mahkemesi’nin gündeminde olduğu ve insanların bir kere daha “Yargı tavrı”na ilişkin kuşkular seslendirdiği bir zamanda yaptı.
       <br/>
       <br/>
       Başkan’ın, toplum nezdinde oluşan ve doğrudan Anayasa Mahkemesi’ni ilgilendiren “kaygı”ları görmemesi mümkün değil. O yüzden konuşmasında yargı alanındaki bazı temel sorunlara dikkat çekiyor. Onların bir kısmının altını burada ben de çizmek istiyorum.
       <br/>
       <br/>
       Başkan, önce hukuk - siyaset ilişkisi ve buradan çıkan tartışmalara işaret ediyor.
       <br/>
       <br/>
       “Son bir yıldır ülkemizde hukuk ve siyaset ilişkisinin yoğunlaştığı ve hassas bir boyut kazandığı hepimizin malumudur. Özellikle Anayasa Mahkemesi’ne intikal eden bazı davaların doğası gereği siyasal nitelikli olmaları yoğun tartışmaları da beraberinde getirmiştir.”
       <br/>
       <br/>
       Ardından yargı kararlarının eleştirilebileceği tespiti geliyor:
       <br/>
       <br/>
       “Mahkeme kararları elbette tartışılabilir ve eleştirilebilir. Demokratik hukuk devletinde bunun aksi düşünülemez. Yargı kararlarının eleştirilmediği yerde, yargının kendisini yenilemesi ve geliştirmesi mümkün değildir.”
       <br/>
       <br/>
       Ardından güçler arası ilişkilerdeki dengeyi gündeme getiriyor. Buradaki temel tespiti şu:
       <br/>
       <br/>
       “Yasama, yürütme ve yargı organlarının hareket alanlarını genişletme çabaları güçler arası çatışmanın en belirgin sebebidir. Söz konusu güçler kaynağını anayasa’dan almadığı bir yetkiyi üstünlük kurmak için kullandığı sürece bu çatışma devam edecektir.”
       <br/>
       <br/>
       Buradan, Başkan’ın “Yargının alanına müdahale”yi gündeme getireceği bekleniyorsa da o,  “yargı organları üzerinde demokratik bir denetim kurulması”na işaret ediyor.  Başkan’ın şu tespitleri çok önemli:
       <br/>
       <br/>
       “Yasama ve yürütme erki yargısal, siyasal ve demokratik kamuoyunun denetimine tâbi olmasına karşılık yargı yalnızca kendi içinde işlevsel bir denetime tâbidir. Halk adına egemenlik yetkisi kullanan yargı halkın demokratik denetimine tâbi olmadığı gibi yargısal faaliyetlere ilişkin kamuoyu oluşumunu engelleyebilecek önemli yetkilere de sahiptir. Verdiği tüm kararlar bireylerin temel hak ve özgürlükleriyle ilişkili olduğu dikkate alındığında yargısal yetkilerin çok hassas dengelere işaret ettiği ve en küçük sapmada ciddî sorunlara yol açtığı bir gerçektir.
       <br/>
       <br/>
       Başkan, yargı yoluyla gerçekleşen hak ihlallerinin AİHM’den dönmesini de yargı sorununun bir göstergesi olarak zikrediyor:
       <br/>
       <br/>
       “Demokratik bir hukuk devleti olma yolunda önemli bir adım olan ve toplumda özgürlük bilincine ciddî katkılar sağlayan Avrupa İnsan Hakları Mahkemesinin yargılama yetkisinin kabul edilmesinin ardından ülkemiz aleyhine verilen kararlar, ağırlıklı olarak, yargı yoluyla gerçekleştirilen hak ihlallerine dayanmaktadır. 1999 yılında Avrupa Birliğinin aday statüsünü kazandıktan sonra kabul edilen reform paketlerinin önemli kısmı yargının temel haklarla ilgili bu ihlallerini ortadan kaldırmak amacıyla çıkarılmıştır.
       <br/>
       <br/>
       “Avrupa İnsan Hakları Mahkemesinin verdiği ihlal kararlarının “yargılamanın yenilenmesi” sebebi olarak usûl yasalarına girmesi ve Anayasa’nın 90. maddesinde de temel hak ve özgürlüklere ilişkin uluslararası sözleşme hükümleri ile ulusal yasaların aynı konuda farklı hükümler içermesinden dolayı çıkabilecek uyuşmazlıklarda uygulama önceliğinin uluslararası sözleşme hükümlerine verilmiş olması, yargıçların uygulamadaki isteksizliğini ve ihmâl tekniğini ortadan kaldırmaya yetmemiştir.
       <br/>
       <br/>
       Başkan’ın şu sözleri ise, belki de her mahkemenin duvarına asılacak bir ağırlık taşıyor:
       <br/>
       <br/>
       “Hukukun üstünlüğü yargıcın üstünlüğü anlamına gelmez.”
       <br/>
       <br/>
       “Anayasanın ve yasaların bağlayıcılığı vatandaşlardan önce devlet organları ve yargı mercileri için geçerlidir. Anayasa’nın bağlayıcılığının düzenlendiği 11. maddede bağlayıcılık sıralamasında, yargı organlarının bireylerden önce sayılması anlamsız değildir.”
       <br/>
       <br/>
       Şunlar da Başkan’ın “Yargının tarafsızlığı” vurgusu...
       <br/>
       <br/>
       “Yargı belirli bir dereceye kadar değil, mutlak anlamda tarafsız olmak zorundadır. Belirli bir noktadan sonra tarafsızlığını yitiren yargıç, o noktadan itibaren artık yargıç değildir. Çünkü tarafsızlığın olmadığı yerde adâlet yoktur. Verdiği kararın hukûkun üstünlüğü ve adâlet ile bir ilgisi olamaz.”
       <br/>
       <br/>
       Başkan’ın uyarıları devam ediyor:
       <br/>
       <br/>
       “Yargıç, kendisine anayasa ve yasalarla verilmiş görevler dışında misyon üstlenemez. Unutulmamalıdır ki, hukukun dışına çıkmakla korunabilecek bir sistem esasen korunmaya değer değildir.”
       <br/>
       <br/>
       Başkan, yargıç vicdanına kazınması gereken temel ilkenin altını çiziyor:
       <br/>
       <br/>
       “Mahkemeler adâlet dağıtan kurumlardır. Adâlet ise toplum ve devlet hayatının en temel değeridir. Adâlet mülkün temelidir sözü bu anlamda sâdece adliye saraylarına değil, her yargıcın vicdanına kazınmalıdır. Unutmayalım ki, adâlete güvenin zedelendiği bir yerde toplumsal ve siyasal bağların çözülmesi kolaylaşır. Millet adına kullanılan yargı yetkisinin adâlet duygularını tatmin edebilmesi için kararların irdelenmesi, eleştirilmesi ve tartışılması gerekir.”
       <br/>
       <br/>
       Başkan burada, Anayasa Mahkemesi üyelerinin kimliklerine ilişkin kamuoyunda ortaya çıkan kuşkuların yargıçların vicdanında doğuracağı etkilere işaret ediyor.
       <br/>
       <br/>
       “Bu bağlamda, Anayasa Mahkemesine intikal etmiş dâvâlarla ilgili olarak, gerek ulusal gerekse uluslararası çevrelerce Mahkemeyi yönlendirme, etkileme ve baskı altında tutma girişimleri büyük bir üzüntü ile takip edilmektedir. Mahkeme üyelerinin verdikleri oylar gözetilerek görsel ve yazılı basında hangi cumhurbaşkanının kimi seçtiği ve nasıl oy kullandıkları biçimindeki kategorik değerlendirmeler, yargıçların kendilerini koruma içgüdülerini harekete geçirerek vicdani kanaatlerini saptırmaya yönelik ağır bir saldırı niteliğindedir.”
       <br/>
       <br/>
       Yargıca güven! Bu her işin başı. Başkan bunun altını bir kere daha çiziyor:
       <br/>
       <br/>
       “Hukuk, keyfi yönetimlere karşı bireylerin son sığınağıdır. Hukukun olmadığı yerde özgürlük de yoktur. Özgürlük, adâlete dayalı bir hukuk düzeninin olduğu yerde korunabilir. Bu düzenin en büyük teminatı da hiç kuşkusuz yargıçlardır. Bu nedenle, hukuka ve onu uygulamakla görevli yargı organlarına güvenin azalması demokratik hukuk devletinde sonun başlangıcıdır.”
       <br/>
       <br/>
       Başkan’ın yüksek yargı konusundaki çok temel bir uyarısı da, Anayasa Mahkemesi’nin teşkilinde “demokratik meşruiyyet”in sağlanması noktasında görülüyor. Başkan, Anayasa Mahkemesi üyelerinin tespitinde TBMM’nin devreye girmesini önerdiği konuşmasında şunu söylüyor:
       <br/>
       <br/>
       “Bu arada hemen belirtmek gerekir ki, ülkemizde anayasa yargısının demokratik meşruiyeti açısından tartışılan bir sorun da anayasallık denetimi yapan organın oluşumunda parlamentonun devre dışı bırakılmasıdır. Bilindiği üzere, anayasa yargısına yer veren modern demokrasilerde parlamento şu ya da bu ölçüde anayasa mahkemelerinin üye oluşumuna katılmaktadır. ... Nitekim 1961 Anayasası bile Anayasa Mahkemesi üyelerinin üçte birinin yasama organı tarafından seçilmesi yöntemini benimsemişken mevcut Anayasamız, dönemin şartlarına ve siyasal kurumlarına bir tepki olarak, Anayasa Mahkemesi’ne parlamentonun üye seçmesine kapıları tamamen kapatmıştır.
       <br/>
       <br/>
       “Bugün gelinen noktada anayasa yargısı ile yasama organı ilişkilerindeki bu güvensizliğin ortadan kaldırılması için egemenlik yetkisi kullanan anayasa yargısının ulus iradesiyle bağlantısının kurulması gerekliliği açıktır.”
       <br/>
       <br/>
       Adalet mülkün temelidir, evet. Ama Türkiye’de en yüksek yargı başkanı tarafından dile getirilen bir adalet sancısı var. Bu sancı ülkenin demokratik, laik, sosyal hukuk devleti olabilmesini derinden etkiliyor.  Devlet - toplum ilişkisini etkiliyor. Siyaseti etkiliyor. Öyleyse önce yargı reformu...
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30200), [web.archive.org (arşiv bağlantısı)](http://web.archive.org/web/20080520223346/http://www.aksiyon.com.tr:80/detay.php?id=30200)
