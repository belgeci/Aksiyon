# Saddam’dan sonra... İran

*Ahmet Taşgetiren 2007.01.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070313011956im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Acaba İran, Bağdat sokaklarında adı Ömer, Osman, Ayşe olanların sıra sıra dizilmiş cesetleri bulunduğunda ne hissediyor ve daha önemlisi ne yapıyor? “Saddam’ın ipini çeken Şii cellatların coşkusu” karşısında ne hissetti, ne yaptı acaba? Irak’ta bir Şii hükümet, Saddam’ın başında Şii cellatlar.... Şiiler adına sokaklarda şenlikler... Amerika’da, İsrail’de bayram... Bu işte bir yanlışlık yok mu?
  </font>
  <!--- Baslik, Spot, Resim kutusu ---------->
  <p>
   <font class="content">
    Acaba Saddam’ın asılması İran’a bir ödül müdür?
    <br>
     <br>
      -Acaba İran, Saddam’ın asılması da dahil, Irak’ta olan bitenlerin bölgede İran’ın nüfuzunu artırdığına mı inanmaktadır ve bundan sevinç mi duymaktadır?
      <br/>
      <br/>
      -Acaba Irak’taki Şii terör hareketi İran’ın bölgedeki Şii nüfuzunun bir uzantısı mıdır?
      <br/>
      <br/>
      -Acaba İran, gerçekten bölgede bir Şii kuşağı oluşma stratejisi mi izlemekte ve böyle bir  kuşak oluştuğu için kendi politikasını başarılı mı bulmaktadır?
      <br/>
      <br/>
      -Acaba İran, bölgedeki Şii olmayan Müslüman toplumların duygu dünyalarını takip etmekte, önemsemekte midir? Mesela, Şii olmayan İslam toplumlarının, Amerika ile karşı karşıya bulunduğu süreçte Amerika’ya karşı İran’ın yanında yer alırken, şu son dönemde, Irak’taki Şii yönetimi ve örgütsel Şii terörü, oluşmakta olan Şii kuşağı vurgulamaları ve Saddam’ın idamı ile Şii cellatlar resminin birlikte algılanması dolayısıyla Amerika ile İran’a karşı duyguların paralelleştiğinin farkında mıdır?
      <br/>
      <br/>
      -Acaba İran, “Şiilik İran’ın millî hedeflerinin aracıdır, İran milliyetçiliği hiçbir zaman bırakmamıştır, İslam devriminden sonra da İran’da derinden akan bir Pers milliyetçiliği olgusu vardır” tarzındaki değerlendirmelere ne oranda katılmakta veya katılmamaktadır? İslam dünyasında zaman zaman oluşan bu yöndeki kaygılar şu andaki İran yönetimi için ne kadar anlamlıdır?
      <br/>
      <br/>
      -Acaba İran, Ortadoğu’da nüfuzunun artması beklenen bir Şii kuşağı oluştuğuna inanmakta mıdır, böyle bir kuşağın oluşması için çaba sarf etmekte midir, böyle bir kuşağın oluşmasını kendi çıkarları açısından faydalı bulmakta mıdır, böyle bir kuşağın oluşmasının Şii olmayan İslam toplumları tarafından nasıl algılanacağını hesaplamakta, nasıl algılanmasını istemektedir?
      <br/>
      <br/>
      -Acaba İran, Türkiye’de İslami duyarlılığı olan, İslam’ın evrensel  misyonuna inanan, dünyadaki tüm Müslümanların kardeşçe birlikteliğini ve birbirini güçlendirmesini arzulayan, İran’a yönelik düşmanlıklara karşı çıkan bir yazarın, bu soruları neden sorma zorunluluğu hissettiğini düşünmektemidir?
      <br/>
      <br/>
      ***
      <br/>
      <br/>
      Birkaç yerde yazdım bunu ama, burada bir kere daha yazma ihtiyacı hissediyorum:
      <br/>
      <br/>
      1994 yılıydı. Yazarlar Birliği grubuyla İran’a gitmiştik. Çeşitli yerleri gezdik, bu arada İran’ın dinî eğitim üssü olan Kum’a da uğradık. Kum’dan Tahran’a otobüsle dönüyoruz. Otobüste yanımızda refakatçi birer molla var. Benim yanıma Mardin’den İran’a gelmiş bir kişi düştü. Sünni iken Şii olmuştu. Sordum:
      <br/>
      <br/>
      -Şii olduğuna memnun musun?
      <br/>
      <br/>
      -Çok memnunum, dedi. Annesini babasını da Şiileştirmişti.
      <br/>
      <br/>
      -Onları Şiileştirdiğin için de mutlu olmalısın, dedim.
      <br/>
      <br/>
      -Çok mutluyum, dedi. Sordum:
      <br/>
      <br/>
      -Belki tüm Türkiye Şiileşse çok çok mutlu olursun.
      <br/>
      <br/>
      Buna şaşırdı. Soruların nereye varacağını sezmişti. Şöyle söyledim:
      <br/>
      <br/>
      -Azerbaycan’a gittim, orada Sünniler var, Şiiler var, Sünnilerin Sünniliği sıfırda, Şiilerin Şiiliği sıfırda. İslam’la alaka yas ve toy törenlerinde mollanın gelip “Fatiha” deyip, ücretini alıp gitmesiyle sınırlı. Kırım’a gittim, insanlar Müslüman ama, Müslümanlık belki sadece Bismillahirrahmanirrahim’de kalmış. Sovyet sonrası coğrafyada İslam’la ilgi türbelere gösterilen saygıdan ibaret. Avrupa, Amerika dersen, İslam açısından engin bir tebliğ alanı. Çin milyarlık nüfusu ile İslam’ın çok uzağında... Nasıl bir şey, farklı Müslüman mezhep mensuplarının birbirinden adam çalmaktan mutlu olması?
      <br/>
      <br/>
      -Anladım, dedi. Ne demek istediğinizi anladım.
      <br/>
      <br/>
      Acaba anlamış mıydı?
      <br/>
      <br/>
      O dönemlerin hercümerci içinde birçok insan gibi Şiileşme bir tutku olarak girmişti onun da yüreğine... İslam devrimi falan...
      <br/>
      <br/>
      Şiiliğin ruhbani yapısı İran’a bir özellik kazandırıyor. İran bir Şii devlet. Devlet hiyerarşisi içinde Şii Ayetullahlar var. Şiiliğin merkez insanı diye nitelenebilecek olan Velayet-i Fakih sistemin en tepe noktasında...
      <br/>
      <br/>
      Bunları niye yazıyorum?
      <br/>
      <br/>
      Dünyadaki Şii oluşumların bir merkez bağlantısı bulunduğunu ya da bulunduğuna inanıldığını anlatmak için.
      <br/>
      <br/>
      -Gerçekten dünyadaki tüm Şii oluşumların İran’la merkezi bir bağlantısı mevcut mu?
      <br/>
      <br/>
      Bunun söylemek doğru olmayabilir. Çünkü en azından Şiilik kendi içinde bütün oluşturmuyor. Ayetullahlar arasında en azından ekol farklılıkları var, İran’da İslam devrimi olduğundan bu yana da farklı duruşlar da oldu, dışlamalar da oldu. Irak Şiiliği ile - ki o da kendi içinde bütün değil- İran Şiiliği arasında da farklılıklar mevcut.
      <br/>
      <br/>
      Buna rağmen, “Şii kuşağı” dendiğinde, en azından İran’la bağlantılı bir oluşumdan söz edildiği intibaı, hem İslam dünyasında hem öteki coğrafyalarda hakim izlenim durumunda.
      <br/>
      <br/>
      Buna karşılık mesela, bir “Sünni merkez”den söz edilemiyor.
      <br/>
      <br/>
      Son Irak geriliminde Türkiye ve Suudi Arabistan eksenli bir “Sünni oluşum”dan söz edilmişse de, bunun en azından İran’la Şiilik arasındaki bağlantı kadar ciddi bir bağlantıyı ifade etmediği açıktır. Ne laik Türkiye, kendisini “Sünni bir merkez” diye tanımlar, ne de Suudi Arabistan böyle bir misyonda etkin bir merkez hüviyeti kazanabilir.
      <br/>
      <br/>
      Bir de şu:
      <br/>
      <br/>
      Sünni bir oluşum ihtiyacı bile, Şii kuşağa alternatif sadedinde gündeme gelebiliyor. Yani Sünni dünyada İran’a karşı bir tedirginlik başlıyor ve bu, karşıt bir oluşumun fitilini ateşliyor.
      <br/>
      <br/>
      Şöyle bir görüntü İran açısından da ilginç değil mi?
      <br/>
      <br/>
      -Türkiye’de en son merhalede Amerika’ya karşıtlık ile İran’a karşıtlık içiçe girmiş bulunuyor. Yakın zaman öncesine kadar Türkiye’de yapılan kamuoyu yoklamalarında şaşırtıcı biçimde İran, Amerika’dan daha sempatik bulunuyordu. ABD psikolojik savaş makinasının şeytanileştirdiği Ahmedinejad figürü bile, “Adam nasıl meydan okuyor süper güce!” denilerek, Köroğlu imajı ile bütünleştirilip sevimlileştiriliyordu. Duygular nasıl ve neden değişmekte acaba?
      <br/>
      <br/>
      Irak’ta bir Şii camii bombalandığında Türkiye’de milyonlarca Sünni’nin yüreğinin yandığını söylemek mümkün. Ben içimde böyle bir yangın hissediyorum en azından.
      <br/>
      <br/>
      Benim elimden bir yazı yazmak geliyor ve kaleme sarılıyorum.
      <br/>
      <br/>
      -Bu cinayetleri durdurun, diye...
      <br/>
      <br/>
      Acaba İran, Bağdat sokaklarında adı Ömer - Osman olanların, Ayşe olanların sıra sıra dizilmiş cesetleri bulunduğunda ne hissediyor ve daha önemlisi ne yapıyor? “Saddam’ın ipini çeken Şii cellatların coşkusu” karşısında ne hissetti, ne yaptı acaba?
      <br/>
      <br/>
      -Benden fazla olarak ne yapıyor, ne yaptı, demeliyim.
      <br/>
      <br/>
      O bir devlet. O, Şiiler adına söz söyleyebilecek bir devlet. Orada dev gibi Ayetullah’lar var. Seslendiklerinde akan suların duracağı simalar var. Yani Humeyni olsa, gerilirdi bu cinayetlerin önüne gibi geliyor bana. Ayetullah Hameney de bugünkünden daha fazlasını yapabilir gibi geliyor bana.
      <br/>
      <br/>
      -Acaba Saddam’ın asılması İran’a bir ödül müdür?
      <br/>
      <br/>
      diye sordum yazının girişinde... Medyada gezinen bu soru bile yaşanan sürecin en ironik sorusu niteliğini sergilemiyor mu?
      <br/>
      <br/>
      Belki bu tür yaklaşımlar Amerikan stratejilerinin zaafı sadedinde de dile getiriliyor olabilir;  ama, öte yanda, İran’a yönelik kaygıları da ifade etmiyor, denebilir mi?
      <br/>
      <br/>
      Amerika bir süper devlet... Büyük Ortadoğu Projesi’nde bugün şunlarla oynuyor, yarın ötekilerle...
      <br/>
      <br/>
      Amerika İran’la oynamak istediğinde, ve ona, “Sana Nur topu gibi bir Şii kuşağı armağan edeceğim” dediğinde ne yapar İran?
      <br/>
      <br/>
      Ortadoğu İslam coğrafyası... mezhep kıyımı yaşıyor. Akan kanlar daha şimdiden yüzbinleri buldu. Hiçbir günahı olmayan insanlar Şiilik adına ya da Sünnilik adına boğazlanıyor.
      <br/>
      <br/>
      İslam Konferansı Teşkilatı kanı durdurmak için adımlar attığında heyecanlandık. Sünni - Şii alimlerin imza attığı Mekke bildirisi herkesi heyecanlandırdı.
      <br/>
      <br/>
      Şimdi Irak’ta bir Şii hükümet, Saddam’ın başında Şii cellatlar.... Şiiler adına sokaklarda şenlikler... Amerika’da, İsrail’de bayram...
      <br/>
      <br/>
      Bu işte bir yanlışlık yok mu?
      <br/>
      <br/>
      İşte son sözüm:
      <br/>
      <br/>
      Bana göre İran bir sınav veriyor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26397), [web.archive.org (arşiv bağlantısı)](http://web.archive.org/web/20070313011956/http://www.aksiyon.com.tr:80/detay.php?id=26397)
