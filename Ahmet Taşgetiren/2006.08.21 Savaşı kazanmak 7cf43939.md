# Savaşı kazanmak

*Ahmet Taşgetiren 2006.08.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061020033603im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Fukuyama, özetle ve daha açıkça ifade edilirse diyor ki, “Bir gün insan bunalacak ve tarihin bir kez daha yeniden başlaması gerekecek...” Nasıl olacak bu? Liberal uygarlık, hangi damarında tıkanma yaşayacak ve hangi damarından yeni bir uygarlık çıkaracak? Şundan adım kadar eminim ki, “Tarihin sonu”nda İslam bir kere daha seslenecek insanoğluna: “İslam ol, kurtul!”
  </font>
  <!--- Baslik, Spot, Resim kutusu ---------->
  <p>
   <font class="content">
    Aksiyon arşivine girip “Derin savaşı anlamak” başlıklı yazımı bir kere daha okusanız...
    <br>
     <br>
      Orada, eski CIA başkanlarından James Woolsey ve Neo-Conların önemli isimlerinden William Kristol’e ait beyanlar vardı. Söz konusu zatlar, dördüncü dünya savaşının başladığını, bu savaşın Batılı değerler adına ve İslam dünyasındaki düşmanlara karşı verildiğini, bu savaşın 10 -20 yıl sürebileceğini ve sonunda “gene” Batı dünyasının kazanacağını ifade ediyorlardı.
      <br/>
      <br/>
      “Gene”den maksatları, komünist dünyanın meydan okumasına karşı verilen “üçüncü dünya savaşı-soğuk savaş”ı liberal Batılı değerlere bağlı dünyanın kazanmış olmasına atıftı.
      <br/>
      <br/>
      Onlara göre “İslam’ınki de liberal Batılı değerlere bir meydan okumaydı ve bunu da eninde sonunda Batılı değerlere bağlı güçler kazanacaktı. 10 yıl, 20 yıl sürse de...”
      <br/>
      <br/>
      Düşman cephede bulunanlara en son yapılan tanımlama “İslamofaşistler” idi...
      <br/>
      <br/>
      Aslında Sovyet blokunun çökmesinden sonra, NATO’ya yeni konsept belirlenirken, düşmanın kod rengi “Yeşil”e dönüşmüş,  hedef Ortadoğu’daki “kriz odakları” olmuş, ve o da bir şekilde “İslam’la bütünleştirilmiş”ti. “Düşman” tanımlaması ile İslam’ı birlikte zikreden ilk kişi, muhtemelen dönemin İngiltere Başbakanı Margaret Thatcher idi. Sonra dönemin NATO Genel Sekreteri Belçikalı diplomat Willy Claes kamuoyu önünde ilk defa “Kriz odağı olarak İslam köktendinciliği”ni suçladı. O gün Genel Sekreter eleştirildi.  Bu söylemin “İslam dünyasında zaten mevcut olan Batı karşıtlığı”nı artıracağı ifade edildi. Bunun üzerine Genel Sekterer de NATO da “İslam”lı “düşman” tanımlamaları yapmamaya başladılar.  Ama bu kısa sürdü, 11 Eylül’den sonra Başkan Bush’un “ağzından kaçırarak” bilinç üstüne çıkardığı “Haçlı Seferleri” ile birlikte “yafta üretimi” bütün hızıyla  devam etti: “Köktendincilik, fundamantalizm, radikal İslam, siyasal İslam, İslam terörizmi, Entegrizm...” bu yaftalardan bir kısmı idi. Türkiye gibi, Batı dünyası ile de canlı ilişkileri bulunan, üstelik “Medeniyetler savaşı” tezine karşı “Medeniyetler diyaloğu” tezini işleyen ülkeler, özellikle AK Parti iktidarı döneminde, İslam’la terör arasında bağlantı kurmanın yanlışlığına işaret etse de, İslam’la bağlantılı bir “karşı cephe” tanımlaması, Batılı değerler adına savaşın patronluğunu üstlenen Amerika’nın gündeminden düşmedi. Neo-Con ağırlıklı ve Hıristiyanlığı Siyonizmle içiçe sokan Evanjelist çizgideki yönetim döneminde  bu pozisyon çok daha bağırgan hale geldi. Ve en son “İslamofaşistler” yaftası tedavüle sürüldü.
      <br/>
      <br/>
      -Yeneceğiz. İmza Bush.
      <br/>
      <br/>
      -Yeneceğiz. İmza Blair.
      <br/>
      <br/>
      -Yeneceğiz. İmza Olmert.
      <br/>
      <br/>
      İşin hiç kuşkusuz bir ekonomik - stratejik niteliği var.
      <br/>
      <br/>
      Bir İsrail’in güvenliği boyutu var.
      <br/>
      <br/>
      Ama bir de ideolojik boyutu bulunuyor. Değerler mücadelesi...
      <br/>
      <br/>
      İslam’ı bir “meydan okuma alanı” olarak görmek. İslam’ın bölgeye yönelik ekonomik - stratejik projenin önündeki direnişin ideolojik kaynağını oluşturduğundan yola çıkarak, o manevi direniş odağını çökertmek... Bunun için de terörizmle İslam arasında bir zemindaşlık oluşturmak ve terörizmi yok ederken İslam’ın etkinliğini de devre dışı bırakmak... “İslam zeminindeki meydan okumayı bitirmek...” Artık gayet açık ki İslam’la ilgili her alan bir “İslamofaşist” parantezi içinde mütalaa ettirilmek istenecek. Dolayısıyla İslam’la kurulan her bağlantı, yoğun savunma psikolojisi içine sürüklenecek.
      <br/>
      <br/>
      Bu sürece ilişkin pek çok değrelendirme yapılabilir ama bu yazıda ben, “Savaşacağız ve kazanacağız” söyleminin serencamını değerlendirmek istiyorum.
      <br/>
      <br/>
      Ve hemen son sözümü söylemem mümkün:
      <br/>
      <br/>
      -Bu iş asla öteki iş gibi olmayacak. Yani İslam meselesi, asla komünizm meselesi gibi olmayacak.
      <br/>
      <br/>
      Aslında bu söylemin temelinde Fukuyama’nın “Tarihin Sonu - Son İnsan” kurgusu var. Ona göre, Hegel’den, August Comt’tan, Marks’tan sonra “doğrusal ilerlemeci tarih” tezi bir kere daha devreye girdi, böylece “tarihin sonu” bir kere daha geldi ve Batı değerleri “son insan”ı inşa etti. Liberal insan, liberal kapitalist sistemi kurdu. Bundan sonra kimin ne iddiası olabilirdi ki?
      <br/>
      <br/>
      Diyor ki Fukuyama:
      <br/>
      <br/>
      “Tarihin sonuna ulaştık mı gerçekten? Başka bir deyişle, insan yaşamında, modern liberalizm bağlamında çözümlenemeyecek ve başka bir alternatif siyasal-ekonomik yapı tarafından çözümlenebilecek bir takım temel çelişkiler’in varlığından söz edilebilir mi?” (Francis Fukuyama, Tarihin Sonu mu? Vadi Yay. s. 25, 1998)
      <br/>
      <br/>
      Fukuyama’ya göre bu sorunun cevabı “olumsuz”,  ve ona göre böyle bir soruya İslam cevap vermek istiyor olsa bile bu cevabın da bir değeri yok. Şöyle diyor:
      <br/>
      <br/>
      “Çağdaş dünyada, hem liberalizme hem de komünizme siyasal alanda alternatif olarak sadece İslam teokratik bir devlet önermektedir.”
      <br/>
      <br/>
      Ancak hemen bu meydan okumanın faydasız olduğu hükmünü yapıştırır: “Fakat İslam’ın önerdiği -siyasal- doktrinin, Müslüman olmayan insanlar -ve toplumlar- için pek bir cazibesi yoktur ve bu hareketin (siyasal planda İslami diriliş hareketinin) tüm dünya çapında önemli değişiklikler yaratabilecek boyutlarda gelişeceğine inanmak bir hayli zordur.” ( A.g.e. s. 39)
      <br/>
      <br/>
      Şu da Fukuyama’nın son hükmü:
      <br/>
      <br/>
      “Tarihin sonunda tüm toplumların liberal toplumlar olması gerekmiyor; sadece onların farklı ve daha yüksek insan toplumu biçimlerini temsil etme şeklindeki ideolojik iddialarına son vermeleri yeterlidir.” (Age. s. 37)
      <br/>
      <br/>
      Bunlara bakınca kendi kendinize “Ölümlerden ölüm beğen” demekten başka yol bulamıyorsunuz. Ama işin sonunda Fukuyama da, bir başka tıkanmadan söz ediyor. “Tarihin Sonu”ndan sonra yeni bir başlangıç isteyecek kadar bir tıkanma. Diyor ki:
      <br/>
      <br/>
      “Tarihin sonu son derece hüzün verici bir zaman olacak. ....İdeolojik mücadelenin yerine ekonomik hesaplar, sürekli olarak yenisinin baş gösterdiği teknik sorunların bitmeyen çözümleri, çevre sorunlarına gösterilen ilgiler ve daha çok tüketme arzusunun tatmin edilmesi gibi olaylar ve gelişmeler olacak. Tarih sonrası dönemde sanata da felsefeye de yer ve gerek olmayacak; sadece insanlık tarihinin ürünlerinin sergilendiği müzelerle ve onların bakımlarıyla ilgilenilecek. Kendimde ve çevremdeki pek çok kişide tarihin var olduğu zamanlara yeniden dönülmesi için güçlü bir nostaljinin boy verdiğini sezinliyorum......Avrupa’da yaratılan uygarlık konusunda son derece çelişik ve karışık duygulara sahibim. Belki de tarihin sonunda, yüzyıllarca sürebilecek bu can sıkıntısı olasılığı, gelecekte tarihin bir kez daha yeniden başlamasına önayak olacak.” (A.g.e. s. 48-49) Fukuyama, özetle ve daha açıkça ifade edilirse diyor ki, “Bir gün insan bunalacak ve tarihin bir kez daha yeniden başlaması gerekecek...”
      <br/>
      <br/>
      Nasıl olacak bu? Liberal uygarlık, hangi damarında tıkanma yaşayacak ve hangi damarından yeni bir uygarlık çıkaracak?
      <br/>
      <br/>
      Aslında Fukuyama, liberalizmin böyle bir bunalım potansiyeli taşıdığının farkında. O, makalesinde “liberal tüketim toplumlarındaki manevi ve kişilik boşluğu ile birlikte gelen mutsuzluğun” altını çiziyor kitabının bir yerinde. Bunun “liberalizmin kökenindeki bir boşluk”tan kaynaklandığını da ifade ediyor. Ama o, bunun teşhisinde bile dini bir bakış açısına gerek olmadığını, “liberalizmdeki bu eksikliğin siyasi planda çaresinin bulunabileceğinin de açık olmadığını” söylüyor. (A.g.e. s. 38-39)
      <br/>
      <br/>
      Tarihe baktığımızda aslında Fukuyama’nın işaret ettiği bu beşeri tıkanma noktasında, “Peygamberlerin çağrısı” devreye girer. “İnsan krizi” anıdır o.
      <br/>
      <br/>
      İslam tam da, böyle bir çağrının adıdır.
      <br/>
      <br/>
      Hazreti Muhammed (Aleyhisselam), adeta bütün peygamberlerin mesajını yüklenerek geldi, İslam’ı getirdi ve insana sundu. İslam külli bir barış çağrısı yaptı. Evrensel bir mesaj sundu. İnsanı insan kılan bir çağrı idi bu. İnsanın azgınlıklarını terbiye eden ve evreni yaşanılır hale getiren bir çağrı oldu İslam. Uygarlıklara hayat verdi.
      <br/>
      <br/>
      Bugün insan güce ulaştı, refaha ulaştı ama, yüreğini kaybetti. Birbirine acımasızca kıyıyor insanoğlu. Bu durumda, insana yeniden insanlığını kazandıracak bir ses gerekmiyor mu? Bunu sağlayacak bir “Liberal ahlak” var mı? Liberalizm böyle bir ahlakı üretebilir mi? Liberalizm sonunda güçlünün ahlakını üretmedi mi ve bu da sosyal kıyıcılık haline dönüşmedi mi? Hele Fukuyama’nın siyasi ideolojisini dokuduğu Amerika’nın elinde?
      <br/>
      <br/>
      İslam bir din. Komünizm gibi bir beşeri ideoloji değil.
      <br/>
      <br/>
      İslam, çok zayıf olduğu çağlarda, Bizans Kralına “İslam ol kurtul” mesajını gönderdi. Bu, güçle mütekabil olmayan bir özgüvenin göstergesi.
      <br/>
      <br/>
      İslam bugün de Amerika’nın başkanına, Rusya’nın başkanına, İngiltere’nin başkanına “İslam ol, kurtul” çağrısı yapabilir. Yani bir ilahi ses, gücü ne olursa olsun, tüm insanların yüreğini kurtarmalı değil mi bugün?
      <br/>
      <br/>
      Şundan adım kadar eminim ki, “Tarihin sonu”nda İslam bir kere daha seslenecek insanoğluna: “İslam ol kurtul!”
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25089), [web.archive.org (arşiv bağlantısı)](http://web.archive.org/web/20061020033603/http://www.aksiyon.com.tr:80/detay.php?id=25089)
