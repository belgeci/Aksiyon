# İhtimal var mı?

*Ahmet Taşgetiren 2006.06.05*

<div>
 <p>
  <font>
   Türkiye'de içerde olan bitenlerin, dışarısı ile bağlantısının olduğu gerçeği artık bilinmeyen bir şey değil. Çünkü Türkiye, Ortadoğu'da bir İslam ülkesi ve bu niteliği ile global gelişmelerin odağında yer alıyor. İçerde bir gerilim var. Bunun 2007'deki Cumhurbaşkanlığı seçimi ile alakalı olduğu da artık mütearife (herkes tarafından kabul edilen bir bilgi) haline gelmiş bulunuyor.
   <br/>
   <br/>
   ‘Türkiye'de örtülü de olsa bir askeri müdahale ihtimali var mı?’ Son zamanlarda açıktan sorulan veya herkesin zihninde dolaşan soru bu. İki açık darbe, bir muhtıra ve bir örtülü müdahaleye maruz kalan Türkiye'de bu sorunun zihinleri meşgul etmesi yadırgatıcı değil. En azından bu sorunun sorulabileceği bir ortamı yaşamak bile, ortada bir garipliğin bulunduğunu gösteriyor.
   <br>
    <br>
     Ama kanaatimce, kimi odaklardan gelen zorlamalar ve beklentiler olsa bile, Türkiye'de bir askeri müdahalenin zemini yok. Buna önce dış şartlar müsait değil, sonra da içerdeki aktörlerin risk analizi...
     <br>
      <br>
       Şimdi ortamı tahlil edelim:
       <br>
        <br>
         Türkiye'de içerde olan bitenlerin, dışarısı ile bağlantısının olduğu gerçeği artık bilinmeyen bir şey değil. Çünkü Türkiye, Ortadoğu'da bir İslam ülkesi ve bu niteliği ile global gelişmelerin odağında yer alıyor.
         <br/>
         <br/>
         İçerde bir gerilim var.
         <br/>
         <br/>
         Bunun 2007'deki Cumhurbaşkanlığı seçimi ile alakalı olduğu da artık mütearife (herkes tarafından kabul edilen bir bilgi) haline gelmiş bulunuyor.
         <br/>
         <br/>
         ABD Büyükelçisi Ross Wilson da, Vatan'a yaptığı açıklamada olayı böyle gördüğünü ifade ediyor. Yani demek ki Amerika'dan da bakıldığında gerilimin merkezine Cumhurbaşkanlığı seçimi yerleştiriliyor.
         <br/>
         <br/>
         Gerilim Cumhurbaşkanlığı gerilimi ama kavga laiklik alanında veriliyor, çünkü Cumhurbaşkanlığı seçiminde maraza çıkarmak isteyenlerin kitleleri harekete geçirmek için kullanabileceği en etkin silah o alanda üretilebilir.
         <br/>
         <br/>
         Peki, Türkiye'deki gerilimlerde en etkin dünya güçleri olarak Amerika ve Avrupa nerede duruyor?
         <br/>
         <br/>
         1. ABD'nin eski Türkiye Büyükelçilerinden Morton Abromowitz'in bir yazısı yayınlandı Zaman gazetesinde. (24.05 .2006) Abromowitz, önce bir haber veriyor:
         <br/>
         <br/>
         "Göze çarpan bazı laik Türkler Washington'a geliyor ve AKP'nin altındaki halının bir şekilde çekilmesi gerektiğini ima ediyorlar."
         <br/>
         <br/>
         İlginç değil mi?
         <br/>
         <br/>
         Bir dönem bir siyasi lider de Amerika'ya gidip kimi lobiler önünde "Şu İHL'leri ne yapacaksanız yapın" diye ağlamıştı. Benzeri çağrılar Erbakan ve Refahyol iktidarı için de devreye girmiş, bir ara ABD'de "Asla Erbakan'a destek oluyormuş gibi bir görüntü verilmemeli" biçiminde sözler tedavül etmişti.
         <br/>
         <br/>
         Abromowitz verdiği haberin ardından, Amerika'nın "Nasıl bir Türkiye ile oynamalıyız?" sorusuna verebileceği cevabı aktarıyor. Diyor ki:
         <br/>
         <br/>
         "Demokratik, halkın oyları ile seçilmiş, dinsel yönü olan, ABD'ye dost bir hükümet aynı zamanda İslam dünyasında demokrasinin geliştirilmesi gibi daha geniş küresel çabalarında ABD için çok daha hayati önemi haizdir."
         <br/>
         <br/>
         Kimi tarif ediyor Abromowitz size göre?
         <br/>
         <br/>
         Başbakan Erdoğan Temmuz ayında Amerika'ya gidecek. Ak Parti iktidarı, aşağı yukarı Abromowitz'in çizdiği şablona uygun bir profil veriyor. Herhalde Başbakan Erdoğan ve AK Parti yönetimi de, Cumhurbaşkanlığı sürecindeki gerilimi atlatma hesabı yaparken, bu dış olguyu dikkate alacaktır. Oyun böyle oynanıyor. Tabii ki, ABD bu duruşunu sergilerken "ABD'ye dost bir hükümet" tanımlaması yapıyor ve hiç şüphesiz bu dostluğun bölgeye ilişkin politikalarda bir karşılığı olacaktır.
         <br/>
         <br/>
         İkinci olarak, Avrupa Birliği ayağı var.
         <br/>
         <br/>
         Orada ilişkiler belki daha da çetrefil. AB Ortaklık Konseyi tarafından hazırlanan, 12 Haziran'da Brüksel'de Türkiye'ye iletilecek olan ve "Daraltılmış İlerleme Raporu" görüntüsü veren tutum belgesinde çok fraklı alanlarda değerlendirmeler yapılıyor, talepler dile getiriliyor.
         <br/>
         <br/>
         Talepler arasında, Ek protokol çerçevesinde, Kıbrıs Cumhuriyeti ile ilişkilerin normalleştirilmesi, Rumlara havaalanı ve limanların açılması, gayrı müslim azınlıkların inanç hürriyeti problemlerinin giderilmesi, bu çerçevede Heybeliada Ruhban Okulu'nun açılması, Ermenistan'la iyi komşuluk ilişkilerinin geliştirilmesi gibi, 301'inci maddedeki muğlaklığın AB normları istikametinde giderilmesi gibi hususlar var.
         <br/>
         <br/>
         Bunun yanında raporun AB'nin siyasi duruşunu yansıtan bir boyutu da var. Raporda "Ordu tarafından yapılan açıklamaların sadece askeri konulara münhasır olması" gerektiği vurgulanıyor ve bunların da "Hükümetin yetkisi ile yapılması" isteniyor. Ayrıca "Askeri harcamaların TBMM denetiminde olması, askeri mahkemelerin sivilleri yargılayabilmesine imkan veren unsurların kaldırılması" talep ediliyor.
         <br/>
         <br/>
         Cumhurbaşkanlığı seçimi geriliminde askeri görünülürlüğün arttığı, Danıştay saldırısı ile bu görünülürlüğün daha da artması yolunda askeri kadroların teşvik edildiği, ortaya bir tür 28 Şubat görüntüsü çıkmasının istendiği farkediliyordu. AB'nin özellikle laiklik alanındaki tartışmalarda Türkiye'de Ordunun özel misyonuna meşruiyyet sağlayacağı gibi bir beklenti oluşturuluyordu. Oysa bu rapor, bunun önünü kesiyor. Hoş, Kenan Evren'in sözlerine bakılırsa "Laiklik ve ülke bütünlüğü tehlikeye girdiğinde asker ne Amerika dinler ne Avrupa..." ifadesi de bir yerlerde duruyor ama, onu göze alacak olanların uluslararası dengeleri hesap etmeyeceği anlamına gelmez. O işe karar verenler de, Amerika ve Avrupa'ya 'bekledikleri garanti'yi vereceklerdir: "NATO'ya CENTO'ya bağlıyız" sözleri onun için söylenir  darbelerden sonra... "Bizim çocuklar işi başardı" lafları da bunun için çıkar ortaya böyle zamanlarda...
         <br/>
         <br/>
         Bu arada Amerika'nın etkili gazetelerinden New York Times'ta "Başyazı" olarak çıkan ve "Türkiye'yi kaybetmeyi kaldıramayız" başlıklı taze yorum da dikkate alınmalı. Başyazıda "Eski günler geri mi geliyor?" sorusu sorulduktan sonra şunlar ifade ediliyor:
         <br/>
         <br/>
         "Başbakan Recep Tayyip Erdoğan muhafazakâr bir Müslüman ama Türkiye'nin AB'yle üyelik müzakerelerine başlamasının önünü açan Batı yanlısı reformların yapılmasını sağlayan da o. Erdoğan, reform süreci boyunca Türkiye'yi kutuplaştıran sorunları çözmenin en etkili yolunun demokrasiden geçtiğini vurguladı.
         <br/>
         <br/>
         Haklıydı ve şimdi bu düşünceyi tekrar savunmasının vakti geldi. Washington, uzun süreden beri ilişki içinde olduğu Türk generallere, ordunun siyasete karışmasına tahammül edilemeyeceğini anlatarak Türkiye'nin demokrasisini geliştirmesine yardımcı olabilir. Generallere, askeri müdahaleye 'sıfır tolerans' mesajı verilmeli.
         <br/>
         <br/>
         Türkiye İran, Irak ve Suriye'yle komşu, İsrail'in müttefiki, NATO üyesi ve AB'yle üyelik müzakereleri yürütüyor. Dünya, Türkiye'nin daha az demokratik olmasını kaldıracak güçte değil." (30 Mayıs 2006)
         <br/>
         <br/>
         New York Times'ta çıkan yazı üzerine görüşleri sorulan Beyaz Saray sözcüsü Tony Snow da "Biz Türkiye'de demokrasiyi destekliyoruz ve bunu defalarca söyledik. İktidarın daima barışçı bir şekilde transferini destekliyoruz. Başbakan Erdoğan iktidara gelirken de öyle yapmıştık" şeklinde açıklama yaptı.
         <br/>
         <br/>
         Şu anda, Amerika'nın ve Avrupa'nın gündeminde açık veya örtülü biçimde "Askerileştirilmiş bir Türkiye" formülü olmadığı belli. Amerika'nın duyarlı olduğu Hamas ve İran konularında Ak Parti iktidarı, ileri-geri adımlarla işi idare ediyor görünüyor.  Ortadoğu'da da imajı fena değil. En azından Türkiye'deki diğer siyasi partilere göre, daha geniş bir iletişim gücüne sahip olduğu inkar edilemez.
         <br/>
         <br/>
         Amerika ve Avrupa cenahından yapılan bu değerlendirmelerin yanında CHP lideri Baykal'ın "Geniş cephe" çıkışını da dikkate almak lazım. CHP liderinin "Ne olursan ol gel, ister liberal, ister sağcı gel" şeklindeki Mevlana'dan ödünç çağrı, her ne kadar "cepheleşme" mantığına hitap etmekteyse de, Baykal'ın bu çağrısının derinliklerinde "Bir askeri müdahaleyi dışlama" unsurunun bulunduğunu da gözden kaçırmamak gerekiyor. Çünkü Baykal diyor ki:
         <br/>
         <br/>
         "Laik Cumhuriyeti bazı kurumlar koruyacak düşüncesi son derece yanlıştır. Laik Cumhuriyeti korumak TSK'nın işi de, TOBB'nin, TÜSİAD'ın, sivil toplumun işi değil mi? Kurumlara bırakacağız, kurumlar müdahale edecekler, koruyacaklar. Bir 10 yıl askıya alınan demokrasiyi korumak için mücadele edeceğiz. Biz bu kısır döngüyü 3 defa yaşadık, bir defa daha yaşamayalım. Bunun çaresi Cumhuriyet'e toplumun sahip çıkmasıdır. Biz demokrasiye bakalım, Cumhuriyet'e başkaları baksın denilemez."
         <br/>
         <br/>
         Baykal böyle söylüyor.
         <br/>
         <br/>
         İşin asıl aktörü olması beklenen Askere gelince, Genelkurmay Başkanı Org. Özkök'ün başından beri duruşu, "Demokrat" bir duruştur. Son Danıştay olayında "Tepkiler devamlı olmalı" biçiminde bir çıkışı olsa da, bence bu genel duruşunu bütünüyle gölgelemiş kabul edilemez. Ya da şöyle söylemeli: Genelkurmay Başkanı ve genelde komuta heyetinin TSK'yı 21'inci yüzyılda yeniden bir 'müdahale macerası'na sokması akıl kârı görülmez. Ayrıca Asker dış konjonktürü de ihmal etmez. En azından şöyle bir mantıkla: Ak Parti, dünya konjonktürü içinde bir iktidardır ve Türkiye'yi ABD'nin, AB'nin genel şablonları dışına götürmeyi göze alamaz. Bunun yaptırımını her zaman dikkate alır.
         <br/>
         <br/>
         Peki bütünüyle sancısız günler mi yaşayacağız?
         <br/>
         <br/>
         Hayır, herkes elinden geleni yapacak, Ak Parti sabır yarışında sınavı verebilirse Türkiye kazanacak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1180 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24473), [web.archive.org (arşiv bağlantısı)](http://web.archive.org/web/20060715134151/http://www.aksiyon.com.tr:80/yazdir.php?id=24473)
