# Öcalan’ın bugünkü konumu ne?

*Ahmet Taşgetiren 2007.07.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164211im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Abdullah Öcalan’ı kullanma projesi neydi acaba? Neyi kapsıyordu? Nasıl uygulandı? O proje ifşa edilse, Öcalan’ın hangi alanda nasıl kullanıldığı açıklansa, onun hâlâ terör örgütü üzerinde etkinliği kalır mı? Acaba devletin Öcalan’ı kullanma projesi hâlâ devam ediyor mu? Acaba Aysel Tuğluk’un seslendirdiği ve fonunda İmralı rengi bulunan proje, devletin düşünce jimnastiğinden mi ibaret? Öcalan’ı kullanma projesini yıllar sonra öğreniyoruz. Acaba bundan yıllar sonra neleri öğreneceğiz? Ve bu arada yaşananlar kaç cana mal olacak?
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Şimdilerde Hürriyet Gazetesinin internet sitesini yöneten Fatih Çekirge, önce Habertürk’te, Sabah Gazetesi Ankara temsilcisi Metehan Demir’le birlikte yaptığı Perde Arkası programında açıkladı, sonra da Hürriyet web sitesindeki yazısında yazdı. Perde Arkası programındaki iddialar İnternet Haber isimli internet sitesine “Bahçeli’yi MİT ikna etti” başlığı altında şu şekilde haber oldu:
    <br>
     <br>
      “Gazeteci Fatih Çekirge Haber Türk’te Gazeteci Metehan Demir ile yaptığı Perde Arkası programında idamların kalkması ile ilgili anayasa değişikliğinin perde arkasındaki sırları anlattı.
      <br/>
      <br/>
      “O dönemde Star Gazetesi Genel Yayın Müdürü olan Çekirge Cumhurbaşkanı Süleyman Demirel, Başbakan Bülent Ecevit, Başbakan Yardımcısı Mesut Yılmaz’ın idamların kaldırılmasını öngören anayasa değişikliği tasarısını imzalamayı reddeden Bahçeli’nin kalemi defalarca fırlattığını açıkladı.
      <br/>
      <br/>
      “O dönemde bir üst düzey ve çok hatırlı bir MİT görevlisinin 2.5 saat uğraşarak Devlet Bahçeli’yi, ‘Bu bir devlet politikasıdır’ diye ikna ettiğini söyleyen Çekirge, kaynağını da üst düzey MİT görevlilerine dayandırdı.
      <br/>
      <br/>
      “İsim vermeden şöyle dedi:
      <br/>
      <br/>
      “Bu bir devlet stratejisidir. Ben bu olayın bilinmesini istedim. MHP tabanı şehit cenazelerine çok hassas. Şu anda Türkiye de hassas. İdamın kalkması ile ilgili anayasa değişikliğine Devlet Bahçeli şiddetle karşı çıktı. Defalarca kalemi yere atıyor. Demirel, Ecevit, Yılmaz ısrarcı, dinlemiyor. Kimse ikna edemiyor. Kolay değil arkasında koskoca bir MHP tabanı var.
      <br/>
      <br/>
      “Çok hatırlı ve Abdullah Öcalan’ın kafasında uçan sineği bildiğini Yunanistan’a anlatan, gerekirse canı pahasına Abdullah Öcalan’ı bulunduğu yerden çıkarmaya hazır olan bir MİT üst düzey yetkilisi randevu alarak Bahçeli’ye geldi. ‘Bu önemli bir stratejidir. Devlet stratejisidir.’ dedi ve tam 2,5 saat boyunca Bahçeli’ye anlattı. Apo’dan nasıl faydalanılacağını. Ve sonunda Bahçeli o imzayı attı.
      <br/>
      <br/>
      “Çekirge, Abdullah Öcalan’ın Kenya’dan getirdiklerinde hangarda tir tir titrediğini, “Bana bir fırsat verin diye yalvarırcasına konuştuğunu’’ da sözlerine ekleyerek, MİT görevlisinin Bahçeli’yi ikna edişinin hikayesini şöyle tamamladı.
      <br/>
      <br/>
      “Bahçeli’ye bu kararın onaylanmış bir devlet stratejisi olduğunu anlattı ve ikna etti. Bu strateji tutuyor. PKK militanları Türkiye’den çıkıyor. Ne zamana kadar? 1 Mart tezkeresinin reddine kadar.
      <br/>
      <br/>
      “Tezkere’nin reddinden sonra devlete hizmet etmek istediğini söyleyen APO İmralı’dan inisiyatif alıyor. Yönettiği gazeteden bağımsız aday belirliyor. MİT görevlisinin dediği devlet stratejisi elimizden kayıp gidiyor.”
      <br/>
      <br/>
      Haber bu. Fatih Çekirge, daha sonra Hürriyet’in web sitesindeki yazısında Bahçeli’yi ikna eden kişinin MİT Müsteşarı Şenkal Atasagun olduğunu da belirtiyor.
      <br/>
      <br/>
      Buradaki iddia şu:
      <br/>
      <br/>
      MİT, bir “Abdullah Öcalan’ı kullanma projesi” hazırlıyor, buna Cumhurbaşkanı Demirel’i, Başbakan Ecevit’i, Başbakan Yardımcıları Mesut Yılmaz  ve Devlet Bahçeli’yi ikna ediyor. Bahçeli’nin iknası zor oluyor ama sonunda oluyor.
      <br/>
      <br/>
      Çekirge’ye göre 1 Mart tezkeresinin reddinden sonra proje bozuluyor ve Kuzey Irak yapılanması sebebiyle inisiyatif Öcalan’a geçiyor.
      <br/>
      <br/>
      Bu iddia baştan sona önemli bir iddia. Bu iddiadan yola çıkarak sorulacak en önemli soru da  “O günkü Öcalan’ı kullanma projesi neydi, bu proje ifa edildi mi, Öcalan’ın misyonu devlet açısından gerçekten bitti mi, Öcalan’ın varsa bugünkü misyonu nedir?” sorusudur.
      <br/>
      <br/>
      Öcalan’la ilgili hadiseyi karmaşık hâle getiren başka iddialar vardır.
      <br/>
      <br/>
      Mesela 12 Mart 2007 tarihli Zaman gazetesinde yayınlanan “Öcalan Kürtçülerle savaşmış” başlıklı ve 12 Mart döneminin ünlü savcısı, Öcalan’ın siyasal bilgiler fakültesi öğrencisi iken gözaltına alındıktan sonra soruşturmasını yürüten isim olan Baki Tuğ’a atfen yayınlanan şu iddiayı okuyalım: Baki Tuğ’a soruluyor:
      <br/>
      <br/>
      “-Acaba  istihbarat birimleri o dönemde Öcalan’dan faydalanmışlar mıdır?
      <br/>
      <br/>
      Tuğ şu cevabı veriyor:
      <br/>
      <br/>
      “Devlet herkesten bilgi alabilir, Öcalan’dan da almış olabilir. Öcalan’ın hanımı Kesire Öcalan Milli İstihbarat Teşkilatı’nda görev yapan Ali Yıldırım’ın kızı. MİT’te çalışan bir adamın kızıyla evlenen adam herhalde MİT’te çalışıyor diye düşünülebilir...”
      <br/>
      <br/>
      Öcalan’ın daha Siyasal Bilgiler’de öğrenci iken MİT’le irtibat kurduğuna dair bir başka bilgi de gazeteci - yazar Avni Özgürel tarafından defaatle dile getirilmiştir.
      <br/>
      <br/>
      Şimdi gelelim, DTP eş başkanı Aysel Tuğluk’un Radikal 2’de (27 Mayıs 2007’de) yayınlanan, benim de yazılarımda değerlendirdiğim ilginç yazısına... Tuğluk’un yazısının başlığı “Sevr Travması ve Kürtlerin Empatisi” şeklindeydi. Tuğluk, Türklerle Kürtlerin tarih boyunca iç içe girmişliklerine temas ettiği yazısında Kürtlerin kendilerini Türklerin yerine koyması ve Türklerdeki “Sevr travması”nı anlaması gerektiğini ifade ediyor, emperyalist politikalara karşı çıkıyor ve bölge için en kötü projenin Türklerle Kürtlerin çarpışması olduğunu, Misak-ı Milli çerçevesinde çözümler aranması gerektiğini belirtiyordu.
      <br/>
      <br/>
      Tuğluk’un bu yazısının İmralı’dan habersiz olmadığında herkes müttefikti.
      <br/>
      <br/>
      Öcalan, uzunca süredir, Kuzey Irak’taki yapılanmaya karşı çıkıyor, bölgeyi sömürgeleştirme amacını taşıdığını söylediği Amerikan emperyalizmine karşı bölge halklarının federasyonunu öneriyordu.
      <br/>
      <br/>
      Bu yaklaşımın hangi niyeti taşıdığı sorgulanabilirdi. Ama Öcalan’ın bir süredir Amerikan emperyalizmine karşı projeleri seslendirdiği biliniyordu.
      <br/>
      <br/>
      Bu arada bir de bizzat yaşadığım olayı anlatayım:
      <br/>
      <br/>
      Bir gün telefonum çaldı, Mihri Belli’nin sekreteri olduğunu ifade eden bir bayan arıyordu. Mihri Belli benimle görüşmek istemişti.
      <br/>
      <br/>
      Sahrayı Cedid civarında bir evde buluştuk. Mihri Belli şu yukarda anlattığım şeye benzer değerlendirmeler yaptı. Kuzey Irak’ın Amerikan projesi içindeki yerini, bu emperyalist projenin durdurulması gerektiğini, Öcalan’ın bu noktada farklı bir “milli çizgi” arayışında olduğunu ifade etti.
      <br/>
      <br/>
      Peki bunun benimle ne ilgisi vardı? Mihri Belli neden beni arayıp bulmuştu? Öcalan’ın böyle bir proje peşinde olması kimi inandıracaktı?
      <br/>
      <br/>
      Şöyle izah etti:
      <br/>
      <br/>
      -İslamcı ve saygın bir yazardım. Bu işe, İslamcı ve sosyalistler, milli hassasiyet sahibi olanlar birlikte müdahil olmalıydılar. Öcalan’ın Kürtler üzerindeki etkisi değerlendirilmeliydi. Emperyalizmin oyununu bozmak için Türkiye’nin çıkış yolu buydu.
      <br/>
      <br/>
      Ben, bu işlerin çok puslu bir ortamda cereyan ettiğini, hiçbir şeyin net görülmediğini, Öcalan’ın kimliğinin net olmadığını ifade ettim ve ayrıldım.
      <br/>
      <br/>
      Doğrusu benim için Mihri Belli de çok net bir isim değildi. Onun da öteden beri istihbarat camiası ile ilgisinin bulunduğu ifade edilirdi. Bu yönüyle bir çok şey kesişmiş de olmaktaydı.
      <br/>
      <br/>
      Fatih Çekirge, 1 Mart tezkeresinin reddinden sonra Öcalan’ın İmralı’dan inisiyatif kullanmaya başladığını söylüyor.
      <br/>
      <br/>
      Bunu doğru kabul etmeli miyiz?
      <br/>
      <br/>
      Şu hep sorulmuştur ve ortaya ikna edici bir cevap konabilmiş değildir:
      <br/>
      <br/>
      -Devlet istediği takdirde Öcalan’ın örgütünü İmralı’dan yönetmesine mâni olamaz mıydı? Devlet bundan aciz midir?
      <br/>
      <br/>
      İkinci soru şu:
      <br/>
      <br/>
      -Yakalandığında tir tir titreyen, nasıl görev verilirse onu yapmaya hazırım diyen sözüm ona bir “lider!”, nasıl bir terör örgütü üzerinde hâlâ karizmatik etki yapabilir?
      <br/>
      <br/>
      Ve diğer soru:
      <br/>
      <br/>
      -Türk devleti, eline geçirdiği ve 30 bin cana mal olduğu, bebek katili olduğu bilinen bir terör liderinin kontrol edilmesini başaramamış mıdır?
      <br/>
      <br/>
      Bir soru daha:
      <br/>
      <br/>
      -Terör örgütü, ele geçirilmiş ve ele geçirenlere arz-ı hizmet edeceğini bildirmiş bir lidere hâlâ nasıl bağlanmıştır?
      <br/>
      <br/>
      Bu sorular, taa baştaki bilgilerden doğan sorular.
      <br/>
      <br/>
      -Abdullah Öcalan’ı kullanma projesi...
      <br/>
      <br/>
      Acaba neydi o proje? Neyi kapsıyordu? Nasıl uygulandı? O proje ifşa edilse, Öcalan’ın hangi alanda nasıl kullanıldığı açıklansa, onun hâlâ terör örgütü üzerinde etkinliği kalır mı?
      <br/>
      <br/>
      Acaba devletin Öcalan’ı kullanma projesi hâlâ devam ediyor mu?
      <br/>
      <br/>
      Acaba Aysel Tuğluk’un seslendirdiği ve fonunda İmralı rengi bulunan proje, devletin düşünce jimnastiğinden mi ibaret?
      <br/>
      <br/>
      Öcalan’ı kullanma projesini yıllar sonra öğreniyoruz.
      <br/>
      <br/>
      Acaba bundan yıllar sonra neleri öğreneceğiz?
      <br/>
      <br/>
      Ve bu arada yaşananlar kaç cana mal olacak?
      <br/>
      <br/>
      Bizler “teröristbaşı” öfkesinden vazgeçmezken, “teröristbaşı” nasıl bir senaryonun aktörlüğünü yapacak?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27860), [web.archive.org (arşiv bağlantısı)](http://web.archive.org/web/20071104164211/http://www.aksiyon.com.tr:80/detay.php?id=27860)
