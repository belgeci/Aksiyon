# Dialog’un yankıları

*Ahmet Taşgetiren 2006.04.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070612150035im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Fethullah Hoca merkezli oluşum, birbiriyle inanç, düşünce, misyon itibariyle hiç de buluşmayan çevrelerin müştereken taarruzuna maruz kalmaktadır. Burada bir gariplik olduğu açıktır. Öyle ki, bugüne kadar hiçbir İslami hassasiyeti bulunmayan, aksine hemen her İslami oluşumu boğmayı ana misyon olarak seçen muhitler, İslam adına yargılarda bulunmaya kalkıyorlarsa ve sırf bir oluşumu boğmak için bizimle el ele tutuşma noktasına geliyorlarsa, kimlerle el ele tutuştuğumuza ve ellerimizin kirlenip kirlenmediğine dikkat etmemiz gerekiyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bir süredir, hafta sonları, genellikle, halka açık konferanslar için Anadolu'da bulunuyorum. Gezilerin en bereketli kısmı, konferanslardan sonra gerçekleşen özel sohbet ortamları oluyor. Orada, her bölgenin çok değerli münevverleri ile hemen her ortak meselemiz gündeme geliyor, muhasebesi yapılıyor.
    <br>
     <br>
      Geçtiğimiz iki hafta içinde Bursa, Nevşehir ve Elazığ'a gittim.
      <br/>
      <br/>
      Her üç ilimizde gerçekleşen özel sohbet ortamlarında gündeme gelen hususların başında “Dialog” konusu vardı. ‘Dialog’a ilişkin kanaatlerimiz merak ediliyordu. Çünkü “Dialog” konusu, farklı eğilimlerdeki medyanın-kamuoyunun gündeminden düşmüyordu.
      <br/>
      <br/>
      Oralarda kanaatlerimi ifade ettim. Bugün burada da konu ile ilgili bazı hususları okuyucularımla paylaşmak istiyorum.
      <br/>
      <br/>
      Hemen belirteyim, her üç şehirde görüştüğüm muhitler “Dost” muhitlerdi, buna karşılık seslendirilen düşüncelere genelde “kaygı” ve “kuşku” hâkimdi. Yaklaşımlar yer yer eleştiri ağırlıklıydı. En azından “sorular” söz konusu idi. Hayreddin Karaman Hoca’nın STV’deki değerlendirmeleri de, “farklı” kaynaklarca seslendirilen “Dialog karşıtı” iddialar da en ağırlarına varıncaya kadar her bölgeye ulaşmıştı. Mesela şu tarz düşünceler-sorular vardı:
      <br/>
      <br/>
      - “Dinlerarası Dialog” İslam dışı dinlere de meşruiyyet tanıma anlamına mı geliyordu?
      <br/>
      <br/>
      - “Kur’an’ın İncilleştirilmesi” iddiasının gerçekliği var mıydı?
      <br/>
      <br/>
      - ‘Dialog’un Vatikan tarafından projelendirilen ‘Dialog’la buluşan bir yanı mevcut muydu?
      <br/>
      <br/>
      - “Dialog” İslam dışı din mensuplarıyla geliştirilmek istenirken, Müslüman camia ihmal edilmiyor muydu?
      <br/>
      <br/>
      - ‘Dialog’un ABD kaynaklı “Ilımlı İslam” projesi ile ilgisi bulunuyor muydu?
      <br/>
      <br/>
      -Proje, uluslararası güç odaklarınca müsamaha görüyor muydu, eğer görüyorsa bunun sebebi neydi?
      <br/>
      <br/>
      -Fethullah Gülen Hoca’nın Amerika’da ikamet ediyor olması ne anlama gelmekteydi?
      <br/>
      <br/>
      Bu minval üzere devam eden sorular... Bu soruları gerekçelendirme iddiasıyla öne sürülen sözler, fiiller...
      <br/>
      <br/>
      Değerlendirmelere geçmeden önce hemen şunu söylemenin mümkün olduğunu düşünüyorum:
      <br/>
      <br/>
      -Bu “kuşku-kaygı” görüntüsü, kötü niyetli çevrelerin tatmin edilemezliği bir yana, “Dialog” çalışmalarının “Dost” muhitlere en doğru biçimde anlatılması noktasında bir eksikliği ortaya koyuyor. Yani “İslami camia ile dialog eksikliği” iddiası, fiili bir gerçeğe dönüşüyor.
      <br/>
      <br/>
      İkinci husus şu:
      <br/>
      <br/>
      Benim kişisel inancım ve bulunduğum ortamlarda ifade ettiğim husus da şudur ki; ne Fethullah Hocaefendi için ne de o camianın bağlıları için “İslam”, meşruiyyetine ortak kabul edecek bir din değildir. Belki bu şerhi düşüyor olmak bile, o insanları rencide edecektir. Çünkü bir yanda hayatınızı o yolda infak ederken, öte yandan bu şerhin düşülmesine yol açan ‘kuşku’lara hedef olmak acı verici bulunacaktır.
      <br/>
      <br/>
      Bir üçüncü öncelikli not olarak şunu söylemek isterim:
      <br/>
      <br/>
      -İnsanların hizmet için ortaya koydukları davranışlar her zaman tartışılabilir, eleştirilebilir, yanlış bulunabilir. Bunları söylemek, hatırlatmak, uyarmak gerekir. Hatta uyarmak, bir tür görevdir de... Ama bir camianın üstünü çizmek, daha ilerde yok etmek için akıl almaz koalisyonlara girişmek, İslami sorumluluktan başka bir şeydir.
      <br/>
      <br/>
      Bu hassasiyet içinde bakıldığında, “Dialog” çalışmalarının uzak-yakın bir boyutuyla ana dava ile, yani İslam’la bağlantılı olduğu anlaşılacaktır, kanaatindeyim. Bazı davranışların adının konmamasının ya da farklı konmasının da, bir yerde gene aynı hassasiyetin ürünü olduğunu düşünüyorum. Ve bu noktada ‘hüsnü zann’ı çok önemsiyorum.
      <br/>
      <br/>
      Belki burada “Dialog” çalışmalarının bizzat içinde bulunanlara, başkalarını ‘sui zann’a sürükleyecek davranışlardan kaçınmak gerektiği, bunun yanında ‘Dost muhitlerle Dialog’a önem verilmesinin lüzumu hatırlatılabilir.
      <br/>
      <br/>
      Ama, dünyanın bugünkü hali içinde iyi niyetle hatırda tutulmalı ki, bazı durumlarda kan yutar “kızılcık şerbeti içtim” demek zorunda kalabilirsiniz. Yaptığınız hizmetin adını koyamayabilirsiniz. Bin kilometre sessiz sedasız yürürsünüz. Yargılanırsınız, dışlanırsınız ama tek kelime söyleyemeyebilirsiniz. Dünya tekin değil. “Dost” muhitlerin de bunu dikkate almasını önemsiyorum.
      <br/>
      <br/>
      Bu konunun gündeme geldiği “samimi” ortamlarda diyorum ki:
      <br/>
      <br/>
      “Birbirimize dua edelim.
      <br/>
      <br/>
      Yanlış olduğunu düşündüğümüz şeyler varsa, önce kendimizin yanılabileceğini varsayalım, yanlış olduğuna kanaat getirmişsek, yanıbaşımızda yürüyen ‘Dostlarımız’ın onlardan kurtulmaları için de dua edelim.
      <br/>
      <br/>
      Yargılayıp dışlamak, onların yüreklerindeki aşkı teşhis edip yollarını kesmek isteyenler gibi üzerlerine çullanmak yerine, bu zor dünyadaki yürüyüşlerinde ayaklarının sürçmemesi için, yanlışlıklara mahkûm edilmemeleri için, gayretlerinin, her safhada ana mecradan kopmaması için dua edelim.
      <br/>
      <br/>
      Kardeşin kardeşe duasının önemini düşünelim.
      <br/>
      <br/>
      Güvenimizi koruyalım.
      <br/>
      <br/>
      Onların, hiçbir şey karşılığında ebedi geleceklerini heba etmek gibi bir yola girmeyeceklerini dikkate alalım.
      <br/>
      <br/>
      Bir Müslümanın pergelin sabit ayağına dikkat ederek ufuklarda dolaşmasının, hizmet ufkunu genişletebileceğine dair olumlu düşünceler besleyelim.
      <br/>
      <br/>
      Üzerlerini hiçbir biçimde çizmemeyi bir kardeşlik vecibesi sayalım.
      <br/>
      <br/>
      Hata gibi gördüğümüz şeylerin bazan kişisel yanlışlıklardan kaynaklanabileceğini, o sebeple, bütün yürüyüşü mahkûm etmemek gerektiğini düşünelim.
      <br/>
      <br/>
      Kaderin Firavun sarayında Musa’lar yetiştirebileceğini dikkate alalım.
      <br/>
      <br/>
      Bazan aynı davranışın iki taraflı düşmanlık çekebileceğini hesaba katalım.
      <br/>
      <br/>
      Davranışlarımızın, İslam karşıtlarının tüm İslami hizmetleri yok etme hesabı ile bütünleşmemesine itina edelim.”
      <br/>
      <br/>
      Evet, bunları söylüyorum.
      <br/>
      <br/>
      Ama içimde oluşan his, “Birbirimiz için duanın henüz yeterince gündemimize girmediği” şeklinde...
      <br/>
      <br/>
      Bazan ‘Grup nefsi’nin önümüzü kestiği şeklinde...
      <br/>
      <br/>
      Bazan “Kul hakkı” kavramını yeterince özümsemediğimiz, bunun “Hizmet gruplarının hakkı” çerçevesinde algılanmadığı şeklinde...
      <br/>
      <br/>
      Bazan kolay yargıladığımız, kolay dışladığımız şeklinde...
      <br/>
      <br/>
      Bazan, ‘Hizmet’i kendi küçük alanlarımızla sınırlı gördüğümüz, küçük alanlarımızdaki “Hürriyet” şartlarının, ülke hatta dünya ölçeğinde de var olduğunu zannettiğimiz, yani küresel şartları yeterince dikkate almadığımız şeklinde...
      <br/>
      <br/>
      “Hizmet” çerçevemiz büyüdükçe, sözümüzün selameti için kendimize savunulabilir alanlar bulmak için özel diller geliştirmek gerektiğini aklımıza getirmediğimiz şeklinde...
      <br/>
      <br/>
      Hatta bazan söylediğimiz sözün yarın Yüce Huzur’da “savunulabilir” olup olmadığını dikkate almadığımız şeklinde...
      <br/>
      <br/>
      Bazan paralel sözlerin, aynı kaygılardan kaynaklanmayabileceğini, hatta paralelinde duranların da bir gün, hedef haline gelebileceğini unuttuğumuz şeklinde...
      <br/>
      <br/>
      Bunu biraz açmam lazım:
      <br/>
      <br/>
      Fethullah Hoca merkezli oluşum, birbiriyle inanç, düşünce, misyon itibariyle hiç de buluşmayan çevrelerin müştereken taarruzuna maruz kalmaktadır. Burada bir gariplik olduğu açıktır. Öyle ki, bugüne kadar hiçbir İslami hassasiyeti bulunmayan, aksine hemen her İslami oluşumu boğmayı ana misyon olarak seçen muhitler, İslam adına yargılarda bulunmaya kalkıyorlarsa ve sırf bir oluşumu boğmak için bizimle el ele tutuşma noktasına geliyorlarsa, kimlerle el ele tutuştuğumuza ve ellerimizin kirlenip kirlenmediğine dikkat etmemiz gerekiyor.
      <br/>
      <br/>
      Bazan düşünüyorum, diyelim Fethullah Hocaefendi ile ilgili söylediklerimiz yarın önümüze koca koca dosyalar halinde çıkacak ve biz, onların içini dünyada söylediklerimizle dolduramayacağız. İnsanlarımıza çektirilen acıları anlamamak bir yana bir de üzerlerine olumsuz yargılarla giden dostlar gerçeği, ebedi âlemde nasıl görünür acaba?
      <br/>
      <br/>
      Diyorum ki, her davranışımız için kendi içimize özenle bakmalıyız. Belki daha da çok, yanımızı yöremizi yargılamak yerine, kendi hizmet çerçevemizi büyütmek için çaba göstermeliyiz. Çünkü dünya, her birimizin gecelerini uykusuz geçireceği kadar büyük ve İslam’ın sesine muhtaç. Birbirimizi değerlendirmeyi bile birbirimizin hayırlı hizmetlerini beslemek, geliştirmek anlamında görebilirsek çok daha isabetli bir noktada bulunuruz, kanaatindeyim.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### N.Uçak, 08-Nisan-2006
> Yargılar: 
> İslam; kulluk kavramı ekseninde hak dostluğunun lezzetine vâkıf olabilen güzel kardeşlerimizin, zümre ve grupların nokta tayinli keskin söylemlerine muhatap kalmakta. Oysa İslam sadece bir kavme, bir topluluğa, bir gruba, bir zümreye ve tekil olarak bir insana mal edilemeyecek kadar idrak ve evren üstü bir mananın lafzıdır. Ve aynı yolda yürüyenlerin tek düşüncesi gerçek hak sahibinin rızasını kazanmak ise gaflete düşmek nedendir? Birbirimizi anlamakta dahi zorlanırken Var'ı şahsi, şekli veya coğrafi olarak algılayanlar henüz madde gerçekliğinin manasının yelini dahi hissedemeyenlere çelişki, korku ve aklının almadığını reddetmekten başka ne verebilecektir ki? Had bildirmek yerine haddimizi bilmeye doğru yaklaşmalıyız. Ahmet Taşgetiren’in söylemi konunun tüm ana hatlarıyla anlaşılması ve ortak akılla çözüme yaklaşılmasında rasyonel, muhteşem tespitler içermekte.

### Halil Bıçak, 06-Nisan-2006
> Edep yahu: 
> Kan içici PKK'ya diyalog çağrısında bulunanlarla aynı safta olmak ne acı. Efendim diyalogmuş, ABD'de ne işi varmış? Hele bir bak hizmetlere. Ve sen kendine bir sor. Ben bugün Allah için ne yaptım? Öz evladından başlamak üzere kaç çocuğumuzu Allah ve Peygamber ile tanıştırdın? ABD'de ne işi varmış? Unutma Hz. Muhammed’i Mekke' yi terk etmeye zorlayanlar ile farkı ne? Peygamber Yasrip'e gitmişti, orayı Medine yapmıştı. Unutmayın Musa'yı sarayında büyütmüştü Firavun. Efendim cennete yalnızca Müslümanlar girecek. Elbette. Ancak, bir an Peygamber meşrepli olalım, diyelim ki: Ya Rabbi bunlar bilmiyorlar. Bir an Ebubekir meşrepli olalım: Ya Rabbi beni cehennemine koy, vücudumu öyle büyüt, öyle büyüt ki başka bedenler buraya sığmasın. İsteyene cennet ucuz cehennem lüzumsuz değildir.

### Mehmet Çiçek, 06-Nisan-2006
> Dostlar birbirine destek olmalı: 
> Ahmet Taşgetiren Bey'in bu haftaki yazısı, içimizi yakan hadiselerin yaşandığı bugünlerde en azından dostların birbirine destek olmasının lüzumunu içtenlikle dile getiriyor. Farkında olmadan küfür cereyanına yardım etme riskini ihtar ediyor. Gerçekten şu günlerde böyle bir anlayışı toplumun tüm farklı kesimleri benimsemeli ki bu hatalardan hali olunabilsin. Bu uzlaştırıcı yazısından dolayı kendisine teşekkür ediyor, dergimizdeki çalışmalarında başarılar diliyorum.

### Demir İsmail, 06-Nisan-2006
> Hayırhah bir dost: 
> Sayın Ahmet Taşgetiren’in yazısını ilk defa bu hafta okudum. Dergide zaten şer eksenli herhangi bir şey bulunduğunu ima etmiyorum. Hayırhah bir dost, insan için ne kadar önemliyse kendisi de bu dergi için zamanla aynı önemi kazanacaktır. Kendisine hoş geldiniz demek isterim.

### Kenan Baltacı, 04-Nisan-2006
> Yargılamak değil, araştırıp anlamak...: 
> Yazıda gerçekten çok önemli meselelere değinilmiş. Fethullah Gülen Hocaefendi’nin dinî konulardaki hassasiyetini ve Kur’an ve sünnete ne kadar çok bağlı olduğunu tüm yaşamına ve yazılı ve sözlü eserlerine bakarak çok rahatlıkla anlayabiliriz. Onun izinden giden insanlar da bu eksende hareket ettiklerine göre, bizlere, yapılanlara iyi niyetle bakmak ve onları desteklemek düşüyor. Ayrıca çeşitli insanların yaptığı açılımlara dini koruma refleksiyle karşı çıkmak yerine yazılı sağlam kaynaklardan meselenin din içerisindeki yerini araştırıp ardından değerlendirme yapmak çok önemli. Aksi takdirde altından kalkamayacağımız şeylere sebep olabiliriz.

### Hakkı Kuyucu, 04-Nisan-2006
> Yolumuza ışık tutan yazılar: 
> Sağduyu çağrısı yapın bu yazınız için gönlünüze sağlık. Yolumuza ışık tutacak nice yazılarınızı sabırsızlıkla bekliyoruz.

### Ömer Çelik, 04-Nisan-2006
> Tıpkı benim yazmak istediğim gfibi: 
> Bu konudaki fikirlerimi uzun bir yazı şeklinde kaleme almayı düşünüyordum yakın zamanda. Bu yazıyı okurken, her bir cümlesinde şaşkınlığımı gizleyemedim; tam da benim yazmak istediğim şeylerden bahsediyordu.

Kaynak: [www.aksiyon.com.tr](http://www.aksiyon.com.tr:80/detay.php?id=23807&yorum_id=9144), [web.archive.org (arşiv bağlantısı)](http://web.archive.org/web/20070612150035/http://www.aksiyon.com.tr:80/detay.php?id=23807&yorum_id=9144)
