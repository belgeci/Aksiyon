# Kalbe mukayyet olma zamanı

*Ahmet Taşgetiren 2006.09.04*

<div>
 <p>
  <font>
   Sanki İslam ülkelerinde kimi kurumlara özel bir misyon verilmek isteniyor ve onun yansımaları ile karşılaşıyoruz gibi bir korku düşüyor içime... Aslında müstakim insanların, bu yapıda kendilerini aşan işlere monte olabilecekleri endişesini yaşıyorum. Nihai planda “Allah’ın dini”ne karşı yanlış işler yapamayacak olanların, sürece adım adım monte olabilecekleri kaygısını taşıyorum.
   <br/>
   <br/>
   Eskiler öyle söylerlerdi, “Bu çocuğa mukayyet ol!” Yani “Başına bir iş gelmesine müsaade etme” demek isterlerdi. Ben de “Kalbe mukayyet olma zamanındayız, yani kalplerimizin başına bir şey gelmesine müsaade etmemeliyiz.” demek istiyorum. Kalbin sahibi ile ilişkisinde bir kırılma, yamulma yaşamaması uyarısı bu.
   <br>
    <br>
     Bir sohbet ortamı ve şöyle bir konuşma:
     <br>
      <br>
       -Hutbelerde Kur’an’dan ayetler okunduktan sonra “Ve kaale Rasulullah...” denir ve konu ile ilgili bir hadis nakledilirdi eskiden, bir süredir denmiyor.
       <br>
        <br>
         -Ne kadar süredir?
         <br/>
         <br/>
         -28 Şubatlı günlerden bu yana...
         <br/>
         <br/>
         -Doğru mu?
         <br/>
         <br/>
         -Evet. Sorulmuş bir Diyanet yetkilisine “O konu beni aşar” diye cevap alınmış.
         <br/>
         <br/>
         -Doğru mu?
         <br/>
         <br/>
         .......
         <br/>
         <br/>
         Mesela “Hadisleri ayıklamak” ifadesi içime dokunuyor. “Nasıl karşılanır bu sözler Allah Resulü tarafından?” diye bir soru çörekleniyor dünyama. “Zülf-i yare dokunmak” bu olmasın sakın diyorum. “Leyla’yı incitmek” başka ne olabilir ki?
         <br/>
         <br/>
         Hadisler... ardından Kur’an’ın kimi alanlarını ihmal... ardından Kur’an’ın kimi alanlarının içini boşaltmak... ardından Kur’an’ın kimi alanlarına uçuk yorumlar getirmek... ardından Kur’an’ın bütününe yönelik sorgulamalara yönelmek...
         <br/>
         <br/>
         Küresel gündemde tam da böyle bir şey mi var? “Bu işler İslam’ın başının altından çıkıyor, ona yeni bir biçim vermezsek işimiz zor.” mu deniyor?
         <br/>
         <br/>
         Nerede başlar nerede biter bu işler?
         <br/>
         <br/>
         Bir süreç yaşanıyor çünkü. İslam’ı yeniden tanımlama süreci bu. İslam’ı yeniden, yeniden, yeniden anlama çabalarına eyvallah. Ama hep Allah’ın ve Resulünün maksatlarına mukârin olmak şartıyla... Allah’tan ve Resulünden koparılmış bir din. Hani, insanın moral ihtiyacını karşılasın diye üretilen bir yığın dünyevi terapi yöntemi var, biri de din olsun.... Böyle değil. Hıristiyanlık buna dönüştürüldü, Yahudilik kavmî bir asabiyyetin yükleme unsuru haline getirildi. İslam Rabbani muhtevasını koruyor, modern çağın Prometeci insanı, şimdi ona musallat olmak istiyor ve bütün gücüyle kalplerimize yükleniyor.
         <br/>
         <br/>
         “Bütün gücü”nün içine Kur’an’ın muhteşem bir tanımlaması ile “Şeytan’ın yaygarası” dediği medyatik güç giriyor, silahlı güç giriyor, diplomatik güç giriyor...
         <br/>
         <br/>
         Sanki İslam ülkelerinde kimi kurumlara özel bir misyon verilmek isteniyor ve onun yansımaları ile karşılaşıyoruz gibi bir korku düşüyor içime... Aslında müstakim insanların, bu yapıda kendilerini aşan işlere monte olabilecekleri endişesini yaşıyorum. Nihai planda “Allah’ın dini”ne karşı yanlış işler yapamayacak olanların, sürece adım adım monte olabilecekleri kaygısını taşıyorum.
         <br/>
         <br/>
         Allah Resulü’nün “Fiten” uyarıları içinde yer alan “Akşam ile sabah arasında inanç değişimlerine sürüklenen insan tipi” siluetler halinde resm-i geçit yapıyor sanki... Sözler, davranışlar, duruşlar insicamını kaybediyor, karmakarışık hale geliyor.
         <br/>
         <br/>
         Kendimden korkuyorum, her an durduğum yeri, söylediğim sözleri, yaptığım davranışları sorguluyorum. Kalbime bakıyorum sürekli.
         <br/>
         <br/>
         İşte böyle zamanlarda “kalbe mukayyet olmak” ikazını yapıyorum kendi kendime...
         <br/>
         <br/>
         İslam bilginleri “elfaz-ı küfr” diye bir paragraf açmışlar inanca ilişkin eserlerde... “Hangi sözler insanı inanç alanının dışına çıkarır?” Hassasiyet bu noktada. Onları okuduğunuzda “Zülf-i yare dokunan”, “Leylayı inciten” sözler olduğunu görüyorsunuz genellikle. Allah’ın kudretini sorguladınız, Resulü gücendirdiniz, Kur’an’ı incittiniz... Hatta İslam’ın alem niteliğindeki müesseselerini (şeair-i İslam) yaraladınız... Yapmayın bunları, büyük tehlike var inançlarınız için bunlarda...
         <br/>
         <br/>
         Oysa hoyratça geziliyor bu alanlarda, sanki hiçbir hudut tanımaksızın.
         <br/>
         <br/>
         Kalbî hassasiyet, düşünce ve hayat çerçevemizi çizerken yakınlıkları ve uzaklıkları doğru tayin etmeyi gerekli kılıyor. Şu demek bu:
         <br/>
         <br/>
         -Allah’a daha yakın, Resulullah’a daha yakın, sahabe-i kirama, Allah dostlarına, kalbe daha yakın olmak.
         <br/>
         <br/>
         -Nefse daha uzak, Şeytana daha uzak, nefsî, kavmî asabiyyetlere daha uzak, hatta kimi geleneklere daha uzak...
         <br/>
         <br/>
         Bunun çaresi, “Allah’ın huzurunda bulunduğu hissiyle hareket etmek”te odaklanıyor.
         <br/>
         <br/>
         Zor zamanlar yaşıyoruz.
         <br/>
         <br/>
         Zor zamanlarda kalpte olan bitenlere karşı daha müteyakkız olmak gerekiyor.
         <br/>
         <br/>
         Düşünüyorum ki, böyle zor zamanlarda istenmeyen bir şey, Allah ve Resulünü incitecek bir şey söylendiğinde de Ammar’ın duygularını yaşamak gerekiyor.
         <br/>
         <br/>
         İşkence, işkence, işkence... Anne - babanın hunharca şehit edilişi. Ve Ammar’ın onların istediği kendisinin istemediği sözü söyleyişi. Onu kıvrandıran, kahredici soru şu: Acaba Leyla incindi mi?
         <br/>
         <br/>
         -Ammar helak oldu ey Allah’ın Resulü...
         <br/>
         <br/>
         -Neden?
         <br/>
         <br/>
         -Çünkü söylenmemesi gerekenleri söyledi.
         <br/>
         <br/>
         -Onları söylerken kalbin ne haldeydi?
         <br/>
         <br/>
         -Sana imanla doluydu ey Allah’ın Resulü!
         <br/>
         <br/>
         Öyleyse sen imanla dolusun ey Ammar. Çünkü “Leyla incinir” diye bir korku yüklüsün. Çünkü “Zülf-i yare dokunur mu” endişesini taşımaktasın.
         <br/>
         <br/>
         Zülf-i yar, burada Rabbin sınırları demek, Resule bağlılık demek.
         <br/>
         <br/>
         “İslam’ı aşkla yaşamak” çağrısını taşıyorum yürekten yüreğe kaç zamandır. Önce kendi yüreğime olmak üzere...
         <br/>
         <br/>
         Aynı kaygıdan kaynaklanıyor. Din haftalık ayinlere kadar insin, dünyanın bir eklentisi olsun din, hiç ölmeyecekmiş gibi bir dünya tasarımı oluşsun...
         <br/>
         <br/>
         İslam’la doğru alaka bu değil.
         <br/>
         <br/>
         Aşksız bir Müslümanlık olmaz.
         <br/>
         <br/>
         Nasırlaşmış, pörsümüş, eskimiş, tansiyonu düşmüş, yorulmuş, bilinçsizleşmiş duygularla Müslümanlık olmaz. Öyle Müslümanlığı gelir çalarlar, yerine başka şeyler koyarlar.
         <br/>
         <br/>
         Kalbe mukayyet olmak lazım.
         <br/>
         <br/>
         Üç aylar, kalplere mukayyet olma zamanıdır. Ramazan kalpleri yeniden dokuma zamanıdır. Bu zamanlar, bizleri, bir dünya - ukba muhasebesine sokma zamanıdır. Bu zamanlar, biraz daha dünya şartlarından çıkıp ukba şartlarında düşünme zamanıdır. İslam, buna itina ediyor. Günde beş vakit Rabbin huzurunda durduruyor, “Gel ve dur burada, diyor, burayı unutma” diyor. Ramazan’a doğru yol alıyoruz, bir ay süreyle kalpleri  Rabbani bir çizgide tutma eğitimi yaşayacağız...
         <br/>
         <br/>
         İslam demek, kalplere mukayyet olma disiplini demek.
         <br/>
         <br/>
         Kalbi onu Yaratan’a sunmak... Onu Yaratan’dan koparmamak. Hep O’na yönelmek, O’na bağlanmak, O’na sarılmak... “Va’tasımu billah. Hüve mevlaküm. Ni’mel mevla ve ni’mennasir. Allah’a sarılın. O sizin mevlanız, dostunuz, efendinizdir. O ne güzel mevladır, ne güzel yardımcıdır.” (Hac suresi, 78)
         <br/>
         <br/>
         Allah’ın huzurunda olsaydık...
         <br/>
         <br/>
         Allah Resulü ile beraber olsaydık, diye düşünmek.
         <br/>
         <br/>
         Orada savunulabilir işler yapmak...
         <br/>
         <br/>
         En hayati hassasiyet bu, diye düşünüyorum. Bunu unutmamak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1417 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=25193), [web.archive.org (arşiv bağlantısı)](http://web.archive.org/web/20061030101350/http://www.aksiyon.com.tr:80/yazdir.php?id=25193)
