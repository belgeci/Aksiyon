# ‘Derin Savaş’ı anlamak

*Ahmet Taşgetiren 2006.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061018085145im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Aslında olanlar, sırada İslam'ın kendisinin bulunduğu izlenimini veriyor. Bu işler gide gide bir "Din projesi" oluşturmaya varır, biliriz. Amerika'nın da 'ilahiyatçılar'ı vardır, otururlar, cihaddan vs. arınmış bir İslam üretiverirler... Hatta belki kimileri, 'liberal uygarlığın İslam'a aykırı olmadığı'nın bile fetvasını verirler. Niye bir "liberal İslam" yorumu geliştirilmesin...
  </font>
  <!--- Baslik, Spot, Resim kutusu ---------->
  <p>
   <font class="content">
    Weekly Standard dergisinin editörü, William Kristol şunları yazıyor:
    <br>
     <br>
      "Radikal İslamcılığa karşı savaş muhtemelen uzun sürecek. Bu ideoloji kısa sürede yok olmayacak... Ayrıca, sadece Ortadoğu'da bölgesel bir savaşa değil, radikal İslamcılığa karşı küresel bir savaşa da odaklanmalıyız... Başkan Bush, St. Petersburg'daki ahlaki karmaşa ve siyasi kararsızlıktan başka mesaj çıkması çok zor olan aptal G-8 zirvesinden Kudüs'e, yani bizim yanımızda saf tutan ve ortak düşmanlarımıza karşı bizimle birlikte savaşmaya gönüllü ulusun başkentine uçmalı. Onların savaşı bizim de savaşımız." (Financial Times, 16 Temmuz 2006)
      <br/>
      <br/>
      Abant Platformu'nun 11'incisinde Cengiz Çandar, özetle şöyle konuştu:
      <br/>
      <br/>
      "Körfez'de petrol var ve bu Amerika için hayati değerde. Amerika buraya yerleşti ve burada petrol oldukça bölgede olacak. Bölgede 10 yıllık, yirmi yıllık savaşı göze alacak."
      <br/>
      <br/>
      Şu satırlar da 3 yıl önce eski CIA Başkanı James Woolsey'in The Guardian'daki makalesinde yer aldı; bir okuyalım:
      <br/>
      <br/>
      "Dördüncü Dünya Savaşı başladı. Terörizme karşı savaş bunun sadece bir parçası. Bu savaş, 20'nci yüzyıl boyunca (1'inci ve 2'nci Dünya Savaşları'nda ve 3'üncü Dünya Savaşı da denilebilecek Soğuk Savaş'ta) inşa edip savunduğumuz liberal uygarlığa, Arap ve Müslüman dünyasından gelen tehditlere karşı demokrasiyi genişletme savaşıdır. Soğuk Savaş gibi 40 yılı aşkın bir süre kadar uzun sürmeyeceğini umut ediyorum, ama 1 ve 2'nci Dünya Savaşları kadar da kısa olmayacak. 4'üncü Dünya Savaşı, belki 10 belki de 20 yıl sürebilecektir.
      <br/>
      <br/>
      "Saddam Hüseyin, Suudi kraliyet ailesi mensupları ve teröristler artık şunu anlamalılar: ABD son 100 yılda 4'üncü kez uyandırıldı. Bu ülke artık harekete geçti. Bu savaşı biz seçmedik. Baasçı faşistler, İslamcı Şiiler, İslamcı Sünniler seçti. Diğer savaşları kazandığımız gibi bu savaşı da kazanacağız. Bu savaş daha önceki savaşlar gibi bizim, onlara karşı savaşımız değil. Bu savaş, özgürlüğün zorbalığa karşı savaşıdır.
      <br/>
      <br/>
      "Teröristleri ve diktatörleri sinirlendirdiğimizin farkındayız. Onları sinirlendirmek istiyoruz zaten. Onların Amerika'nın artık harekete geçtiğini ve korkuttukları insanların yanında yer aldığını anlamalarını istiyoruz." (4 Eylül 2003)
      <br/>
      <br/>
      Bütün bunlar, uzun sürecek bir savaşın tesbiti veya ilanı.
      <br/>
      <br/>
      Gerekçe: Gerekçe petrol ve Amerikan çıkarı, makyaj, liberal uygarlığa yönelen tehditlere karşı demokrasiyi genişletme...
      <br/>
      <br/>
      Alan: Arap ve Müslüman dünyası.
      <br/>
      <br/>
      Hedef: Baasçı faşistler, İslamcı Şiiler, İslamcı Sünniler
      <br/>
      <br/>
      Süre: Belki 10 yıl, 20 yıl...
      <br/>
      <br/>
      Sovyetler'in dağıldığı zamandan beri ilan edilen Amerikan bakışı bu.
      <br/>
      <br/>
      Francis Fukuyama'nın çerçevesini çizdiği şekilde, liberal uygarlık tarihin tırmanacağı son uygarlık zirvesi, liberal insan son insan ve Amerika, bu uygarlık iddiasını global boyutta hayata geçirme misyonunu üstlenen Batılı güç.
      <br/>
      <br/>
      Bush doktrininde "ahlaki boyut" diye nitelenen şey de bunu ihtiva ediyor. Amerika onun için Irak operasyonuna "Özgürleştirme harekâtı" adını veriyor.
      <br/>
      <br/>
      Aslında "meydan okuma" değerlendirmesi ve bunu her türlü vasıtayı devreye sokarak "Yoketme" iradesi, Sovyetler'in dağılması ile birlikte oluşmuştu. Yani yeni değil. 11 Eylül'ü kim yaptıysa onun görevi sadece sıcak süreci "tetikleme" idi.
      <br/>
      <br/>
      İngiltere Başbakanı Thatcher ve ardından dönemin NATO Genel Sekreteri Willy Claes, 1990'lı yıllarda 'Liberal uygarlık için yeni tehdidin fundamentalist İslam olduğu'nu açıklamışlardı.
      <br/>
      <br/>
      Bu arada biz, Türkiye olarak 'Birinci öncelikli tehdidin irtica olduğu'nu keşfetmiş ve adeta yeni NATO konsepti çerçevesinde bir pilot uygulamaya başlamıştık.
      <br/>
      <br/>
      Şimdi Amerika bunu belki daha kıyıcı ölçülerde 'global ölçek'te uygulamaya koyuyor.
      <br/>
      <br/>
      Ben sorup durdum: Acaba Bizim 28 Şubatımızın aktörleri, projelerinin bugün yürümekte olan 'savaş'la bağlantısının olduğunu düşünmüşler midir?
      <br/>
      <br/>
      Biz, Türkiye insanları olarak, bu tür eylemlerin hep bir "Psikolojik savaş" boyutu olduğunu biliriz. 'Andıçlama'yı öğrendik çünkü. Biz Türkiye insanları olarak "irtica ile mücadele" denen şeyin nasıl bir kayma ile, toplumun temel değerleriyle vuruşma haline geldiğini de biliriz; çünkü o süreçte kebapçılar yeşil sermaye olmuş, o süreçte camiler tehdit bölgesi haline gelmiş, o süreçte devletin açtığı okullarda okuyan öğrenciler "potansiyel mürteci" damgası yemişlerdir.
      <br/>
      <br/>
      Bunları bildiğimiz için İslam konusunda bizim 28 Şubat aktörlerimiz kadar bile bilgisi ve hassasiyeti olmayan, olamayacak olan Amerika'nın hem de "sıcak savaş" boyutuna ulaşmış bir eylem içinde İslam coğrafyasında nasıl cinayetler işleyeceğini tahmin etmek zor olmasa gerek.
      <br/>
      <br/>
      Hele bunun içine bir de, "liberal uygarlık" denen şeyin maskelediği global sömürü hesabını koyarsanız...
      <br/>
      <br/>
      Bu coğrafyada 10 yıl, 20 yıl sürecek bir savaş...
      <br/>
      <br/>
      Acaba kimler Baasçı olacak, kimler sünni İslamcı, kimler Şii İslamcı?
      <br/>
      <br/>
      Irak'ta kaç kişi öldürüldü şu ana kadar? Bunların kaçı Sünni İslamcıydı, kaçı Şii İslamcı? Ya Filistin'de, Lübnan'da şu birkaç hafta içinde can verenler?
      <br/>
      <br/>
      Bebeler hangi terör örgütüne bağlıydı acaba? Ya kadınlar? Harabeye dönmüş Beyrut neyin kurbanı?
      <br/>
      <br/>
      Kurunun yanında yaş da yanar değil mi?
      <br/>
      <br/>
      Irak'tan sonra sıra Suriye'de mi İran'da mı? William Kristol "İran'ı vurmalıyız İran'ı! Niye bekleyelim!" diye sesleniyor. Woolsey 'Suudiler'i de sayıyor. Belki Pakistan'ın nükleer gücünü unutmuştur...
      <br/>
      <br/>
      Türkiye asla ve kat'a İran'la ve Suriye ile selamlaşmamalı değil mi?
      <br/>
      <br/>
      28 Şubat sürecinde bir kısım insanlar ötekileriyle yanyana görünmekten nasıl da kaçınmaya çalışıyorlardı? Bu psikoloji insanları da etkiler devletleri de... Gücün tehdidine hedef olmamak için "mimlenmiş" insanları ve ülkeleri terkedeceksin.
      <br/>
      <br/>
      Sıra sana gelinceye kadar?
      <br/>
      <br/>
      Aslında olanlar, sırada İslam'ın kendisinin bulunduğu izlenimini veriyor.
      <br/>
      <br/>
      Bu işler gide gide bir "Din projesi" oluşturmaya varır, biliriz. Amerika'nın da 'ilahiyatçılar'ı vardır, otururlar, cihaddan vs. arınmış bir İslam üretiverirler... Hatta belki kimileri, 'liberal uygarlığın İslam'a aykırı olmadığı'nın bile fetvasını verirler. Niye bir "liberal İslam" yorumu geliştirilmesin...
      <br/>
      <br/>
      Ne yapmalı bu durumda?
      <br/>
      <br/>
      En iyisi Türkiye'yi Amerika'nın dümen suyuna sokup, onunla birlikte global 28 Şubat misyonuna doğru kürek çekmek mi?
      <br/>
      <br/>
      Bence bunu 28 Şubat'ın en hızlı aktörleri bile istemiyordur. Çünkü Amerika'nın stratejik hesaplarına en küçük bir güven duymuyorlardır.
      <br/>
      <br/>
      Ortak Stratejik Vizyon imzalandı, mürekkebi bile kurumadı ama şaşırtıcı biçimde su almaya başladı...
      <br/>
      <br/>
      Ak Parti hükümeti, Amerika ve İsrail ile yürütmeye çalıştığı bütün duyarlı ilişkiye rağmen zorlanıyor, "bir dargın bir barışık" gerilimi devam ediyor. Amerika'nın İsrail'in imajları Türkiye'de ve tüm İslam coğrafyasında yerlerde sürünüyor.
      <br/>
      <br/>
      Soru şu:
      <br/>
      <br/>
      Amerika bölgede büyük tepki uyandıran bu "Savaşçı" hüviyetiyle nereye kadar gider? "Cihadsız İslam" amaçlanırken yoksa İslam'ın barışçı yorumunun geri planlara itildiği, "Haddinden fazla Cihad yüklü" bir İslam dünyasına mı yolumuz?
      <br/>
      <br/>
      İslam dünyası çok hassas dönemlerden geçiyor. Müslümanlığımızın yorumunun başkaları tarafından yapılmasına, kalblerimizin kıvamının başkaları tarafından belirlenmesine razı olmamalıyız.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24872), [web.archive.org (arşiv bağlantısı)](http://web.archive.org/web/20061018085145/http://www.aksiyon.com.tr:80/detay.php?id=24872)
