# Milletin devletinde...

*Ahmet Taşgetiren 2007.12.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080206060044im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Devlet adına de facto (fiili) güç kullanımı yolu kesin-kes kapatılmalı, buna yol açacak en küçük meşruiyet kırıntısı hukuk zemininde yer almamalıdır. Millet iradesinin belirleyiciliği en net biçimde anayasal ilke haline gelmelidir. Belki de Anayasanın başına “Bu anayasanın hiçbir ilkesi millet iradesine karşı kullanılamaz” hükmü konmalıdır. Devlet, bütün kişi ve kurumlarıyla mutlak anlamda millete hizmet kurumu haline getirilmelidir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Devlet Başkanı Hattab oğlu Ömer, halka baskılar yaptığı haberleri gelen Mısır valisine yazdığı mektupta “Allah’ın hür olarak yarattığı insanları köle haline getirme hakkını size kim verdi?” diye soruyor.
    <br>
     <br>
      Acaba bugün, bir devlet başkanı, başörtülü bir kız çocuğunu ağlatan Kozan Garnizon Komutanı’na mektup yazsa ne derdi?
      <br/>
      <br/>
      Aradan 14 asır geçtikten sonra bizim devlet başkanlarımız, yerel yöneticilerine böyle bir uyarıda bulunmayı düşünmezler mi?
      <br/>
      <br/>
      Kozan’daki olay sanırım unutulmamıştır. Öğretmenler Günü dolayısıyla açılan bir kompozisyon yarışması, orada birinci gelen başı örtülü İHL’li bir kız öğrenci ve bir ödül töreni. Genç kız kürsüye çağrılıyor, ödülünü alacak. Ama orada protokol sırasında oturan Garnizon Komutanı sesleniyor: “İndirin onu aşağıya!” Genç kız Milli Eğitim Müdürü tarafından aşağı indiriliyor. Genç kız gözyaşlarına boğuluyor. Ödül töreni için gelen halk, genç kızla birlikte salonu terk ediyor. Salonda sadece protokolden birkaç kişi kalıyor.
      <br/>
      <br/>
      Devlet milleti kürsüden indiriyor!
      <br/>
      <br/>
      Millet dışarı çıkıyor, devlet orada kalıyor.
      <br/>
      <br/>
      Bu, doğru bir devlet - millet ilişkisi midir?
      <br/>
      <br/>
      28 Şubat’ın ilk icraatı olarak Meslek Liseleri’ne katsayı tırpanı vurulduğunda bir İHL’li öğrenci “17 yaşında devleti öğrendim” demişti.
      <br/>
      <br/>
      Devlet, millet tarafından böyle mi öğrenilmeliydi?
      <br/>
      <br/>
      ***
      <br/>
      <br/>
      Türkiye’de tabii ki “devlet adına” bir çok hizmet yapılıyor.
      <br/>
      <br/>
      Ama yine Türkiye’de “devlet adına” başka şeyler de yapılıyor.
      <br/>
      <br/>
      Türkiye’de devlet - millet ilişkilerinde sorunlu bir alan olduğu bir gerçek.
      <br/>
      <br/>
      Normalde devletleri milletler kurar, Türkiye’de sanki milleti devletin kurması gibi bir durum söz konusu. O yüzden de devlet, millet üzerinde her türlü operasyonu yapabilir gibi bir zihniyet oluşmuş. Devlet iradesi üstün irade haline gelmiş.
      <br/>
      <br/>
      Devlet dediğimiz tabii ki soyut bir varlık. Devlet,  kurumlarla ve o kurumları yöneten insanlarla somutlaşıyor.
      <br/>
      <br/>
      Dolayısıyla devlet adına bir ‘yönetici elit’in iradesinin belirleyiciliği söz konusu.
      <br/>
      <br/>
      Buna bürokrasi deniyor.
      <br/>
      <br/>
      Sivil veya askerî bürokrasi.
      <br/>
      <br/>
      Yargı bürokrasisi...
      <br/>
      <br/>
      Devlet, kılcal damarlara kadar uzanan temsilcileri ile milletle ilişki kuruyor.
      <br/>
      <br/>
      Bu ilişkide, hâkim konumu, devlet temsilcisi oluşturuyor.
      <br/>
      <br/>
      Türkiye, Padişahlıktan Cumhuriyet’e geçti. Bu geçiş, “milletin hakimiyeti” olarak yorumlandı. “Hakimiyet kayıtsız şartsız milletindir” sözünün, sistemin belirleyici karakteri olması öngörüldü.
      <br/>
      <br/>
      Buna göre teoride tek kişinin belirleyiciliği gidiyor, milletin kendi kaderi hakkında tayin edici tavra sahip olacağı bir düzen geliyordu.
      <br/>
      <br/>
      Ama, gene işin başında, milletin yukardan aşağıya yeniden biçimlenmesi gibi bir irade devreye girdi. Bu iradeyi yukardan aşağıya “devlet” ikame edecekti. Devlet adına da bir seçkin azınlık. Aslında Tanzimat ve Islahat Fermanları döneminde yürütülmekte olan “yukardan aşağı” reformlar, bu dönemde, adı padişah olmayan ama gene merkezî bir iradenin güdümünde gerçekleşecekti. Üstelik bu dönemde “halka rağmen” yaklaşımı, zaman zaman derin korkular üretecek boyutlar kazanacaktı. Devlet azalmamış, hatta artmıştı.
      <br/>
      <br/>
      Bu dönemde halktan tepkiler geldi. Muhalif siyasi hareketler büyük ilgi gördü ve sırf büyük ilgi görmesi sebebiyle kısa sürede varlıklarına son verildi. Bu dönemden kurtulma anlamına gelen “Demokratikleşme” ya da “Çok partili hayata geçiş” büyük heyecan uyandırdı. Demokratikleşme heyecan uyandırdı, çünkü halkta “devleti belirleme” ümidi oluşturdu. Devlet, halkın üzerindeki korkuları ortadan kaldıran güç olmalıydı, halkı korkutan güç değil. Bu dönem, böyle bir ‘devlet olgu’sunu getirecekti.
      <br/>
      <br/>
      Acaba bu gerçekleşti mi?
      <br/>
      <br/>
      Bir kesim, 1946 sonrasını, bir “karşı devrim” olarak niteler, durur. Denmek istenir ki, “Halk yeterince bilinçlenmemişti, devrimleri özümsememişti, böyle bir halka söz hakkı vermek, karşı devrimciliğe prim vermek demektir.”
      <br/>
      <br/>
      Bunun anlamı, “Devlet milleti yeterince biçimlendiremedi, şimdi bu iyi biçimlenmemiş millet devlete hâkim olacak!” şeklindedir.
      <br/>
      <br/>
      Bu yaklaşım, sivil ve askerî devlet bürokrasisi içinde azımsanmayacak bir ağırlık oluşturmaktaydı. O yüzden de, demokratik süreç içinde bir derin akıntı halinde millet iradesini gözetlemeye devam etti.
      <br/>
      <br/>
      Geçen yarım asırlık zamanda, demokratikleşmenin içinin tam doldurulamaması, millet iradesi ile sivil - asker bürokrasi arasında sürekli hâkimiyet alanı geriliminin yaşanması, ‘emanet devlet gücü’nün millet iradesine karşı kullanılması bu çerçevedendir.
      <br/>
      <br/>
      Geçtiğimiz 10 yıl içinde, “dış dinamikler” kullanılarak, yani AB çıpasına bağlanmış reformlarla, demokrasinin içi doldurulmaya, “sivil irade” adı altında millet iradesinin belirleyici hale gelmesine çalışılıyor.
      <br/>
      <br/>
      Kozan’da yaşanan hadise, bu reform sürecinin bilmem kaçıncı yılındadır. Demek ki hâlâ, bürokratik irade, milleti fırçalama yetkisini kendisinde bulmaktadır.
      <br/>
      <br/>
      Tabii ki bulmaktadır. Hadise sadece Kozan’da ve 2007’de değil, yıllardan beri ve tüm Türkiye çapında yaşanmaktadır.
      <br/>
      <br/>
      “Başörtüsü yasağının kaldırılması iradesi” millet tarafından çoktan ve defaatle ortaya konmuştur ama hayata geçmemiştir. Burada “devletin bir kesimi” bile “milletin beklentisi” istikametinde tavır koymuş olmasına rağmen ‘devletin başka bir kesimi’ çok daha belirleyici olmaktadır.
      <br/>
      <br/>
      Daha ötesini söyleyelim:
      <br/>
      <br/>
      Konu Millet Meclisi’ne getirilse özgürlük çıkacak.
      <br/>
      <br/>
      Halk oyuna sunulsa özgürlük çıkacak.
      <br/>
      <br/>
      Hükümet özgürlük istiyor.
      <br/>
      <br/>
      Ama “devlet yasağı” sürüyor.
      <br/>
      <br/>
      Bu görüntü “demokratik devlet” yapısını mı yansıtıyor?
      <br/>
      <br/>
      Elbette değil.
      <br/>
      <br/>
      Vatandaş valinin, kaymakamın, hâkimin, askerin karşısına çıkarken ayakları dolaşıyor. Söyleyeceği sözü bin kere düşünmek zorunda kalıyor.
      <br/>
      <br/>
      Hazreti Peygamber’in, karşısına geldiğinde korkudan titreyen adama söylediği sözler ne kadar ufuk niteliğindedir: “Korkma be adam, ben hükümdar değilim. Ben, Mekke’de kuru et yiyerek geçinen bir kadının oğluyum.”
      <br/>
      <br/>
      “Anasından hür doğan insanları kim köle haline getirme hakkına sahiptir?”
      <br/>
      <br/>
      Bu sözleri, söylendiğinden 14 asır sonra hatırlamak ne kadar manidar.
      <br/>
      <br/>
      Anayasalar toplumla ilişkilerde devleti sınırlayan ilkelerden oluşmalı.
      <br/>
      <br/>
      İktidar bozar, mutlak iktidar mutlaka bozar, denilmiştir.
      <br/>
      <br/>
      İktidarın her türlüsü sınırlanmaya muhtaçtır.
      <br/>
      <br/>
      Devlet iktidar demektir.
      <br/>
      <br/>
      Devlet, sadece haksızlık karşısında güç kullanmalıdır. Devletin sadece haksızlık karşısında güç kullanabileceğini toplum bilmelidir.
      <br/>
      <br/>
      Devlet adına haksız güç kullanımı karşısında hak arama yollarının açık olduğu bilinci halkta en kamil manada yer etmelidir.
      <br/>
      <br/>
      Halife Ömer’e dendiği gibi “Yanlış yaparsan seni kılıçlarımızla düzeltiriz” sözü, yani devlet yetkisini kullanana karşı en radikal düzeltme yolu milletin hakkıdır, yaklaşımı, bir özgüven halinde milletin bilincinde yer almalıdır.
      <br/>
      <br/>
      Devlet adına de facto (fiili) güç kullanımı yolu kesin-kes kapatılmalı, buna yol açacak en küçük meşruiyet kırıntısı hukuk zemininde yer almamalıdır.
      <br/>
      <br/>
      Millet iradesinin belirleyiciliği en net biçimde anayasal ilke haline gelmelidir. Belki de Anayasanın başına “Bu anayasanın hiçbir ilkesi millet iradesine karşı kullanılamaz” hükmü konmalıdır. Devlet, bütün kişi ve kurumlarıyla mutlak anlamda millete hizmet kurumu haline getirilmelidir.
      <br/>
      <br/>
      Türkiye’nin ana sorunu, milletin hâlâ edilgen bir ruh hali içinde bulunması sorunudur. Bu da devlet egemen bir ülke olmamızın sonucudur. “Ya devlet başa, ya kuzgun leşe” ilkesi de doğrudur ama, buradan asla “millete tahakküm eden devlet” şablonu çıkmamalıdır.
      <br/>
      <br/>
      17 yaşında bir kız çocuğuna göz yaşı döktüren bir devlet iradesi artık hükmünü tamamlamış olmalıdır.
      <br/>
      <br/>
      Bütün bunlar, ‘Seçkin azınlığın iradesine bağlı bir devlet yerine, milletin devleti’ni anlatır.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28999), [web.archive.org (arşiv bağlantısı)](http://web.archive.org/web/20080206060044/http://www.aksiyon.com.tr:80/detay.php?id=28999)
