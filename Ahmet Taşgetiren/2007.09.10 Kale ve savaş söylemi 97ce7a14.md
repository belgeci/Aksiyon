# Kale ve savaş söylemi

*Ahmet Taşgetiren 2007.09.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071229070208im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Ak Parti hükümeti, yerel seçimlerde bölgeye asılacak. Köylere götürdüğü hizmeti, muhtemel ki bu dönemde şehir merkezlerinde yaygınlaştıracak. Ve bunu bürokratik kadrolar kanalıyla yapacak. DTP’nin tavrı ise etnik bilinç merkezli bir ideolojik kampanya ile ortaya çıkacak. Bu “savaş”lı söylem, hiç kuşkusuz sağlıklı bir söylem değil. DTP’den dağa bile akıl taşıması beklenirken, onların dağdan savaş getirmeye yönelmesi, bir çıkmaza doğru yol almanın yanında bölge halkına karşı da çılgınca bir sorumsuzluk örneğidir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    2009’da mahalli seçimler var. 22 Temmuz seçimleri, mahalli seçimlerin fitilini de ateşledi. Başbakan’a atfen medyaya yansıyan bir ifade, iki kesimi tutuşturdu.
    <br>
     <br>
      Başbakan, Ak Partililere, “Mahalli seçimlerde iki şehri istiyorum, demişti, biri İzmir, diğeri Diyarbakır.”
      <br/>
      <br/>
      Anlaşılan 22 Temmuz başarısı, Başbakan’a iki şehir için de ümit vermişti. Başbakan Antalya’ya bizzat asılmış ve şehri CHP’nin elinden almıştı. İzmir’de sol, Diyarbakır’da DTP hakimdi. Cumhuriyet mitinglerinde İzmir sembolleşmiş, DTP mitinglerinde de Diyarbakır’ın sembol niteliği öteden beri müsellemdi.
      <br/>
      <br/>
      Başbakan’ın çizdiği hedef hayalî miydi?
      <br/>
      <br/>
      Değildi.
      <br/>
      <br/>
      İzmir’de ciddi bir AKP oy birikimi oluşmuştu. Hatta CHP oyları İzmir’in kıyı semtlerinde odaklaşırken, varoşlar AKP’ye yönelmişti.
      <br/>
      <br/>
      Peki ya Diyarbakır?
      <br/>
      <br/>
      Tüm bölgede AKP tırmanış halindeydi. Diyarbakır’da bile AKP oyları yüzde 42’yi bulmuştu. DTP bağımsız adaylarla seçime girdiği için bölgede aldığı toplam oyun yüzdesi belki sağlıklı okunamayabilirdi; ama bizzat Ahmet Türk’ün ifadesiyle DTP, ülke çapında ‘Kürt oylar’ın ancak yüzde 25’ini almaktaydı.
      <br/>
      <br/>
      Kadim “Baykal kalesi” olan Antalya düşmüşse İzmir ve Diyarbakır’da Ak Parti’nin nefesinin rakiplerin ense kökünde hissedilmemesi söz konusu olamazdı.
      <br/>
      <br/>
      İzmir’de ve Diyarbakır’da Ak Parti’nin önünde iki farklı ideolojik engel vardı ve Ak Parti bu engelleri “Yerel hizmet politikası” ile aşmaya çalışıyordu.
      <br/>
      <br/>
      İzmir’deki ideolojik engeli hatırlayalım: Yakınlarda yaşanan “Gavur İzmir” polemiğini biliyoruz. Rivayete göre, Başbakan şehir için vaktiyle “İttihatçılar” tarafından kullanılan bu söze işaret etmiş ve şehrin bu vasfından kurtarılacağını söylemişti. İdeolojik tavır bu söz ekseninde geliştirildi. Kurguya göre Başbakan İslamcıydı, İzmir ise Cumhuriyet’in modern - laik çizgisini temsil eden bir kale idi. AKP iktidarı İstanbul ve Ankara’dan sonra İzmir’i de fethetme çabasındaydı ancak buna izin verilmeyecekti. Bu ideolojik söylem o kadar ileri gitti ki, “gavurluk” vasfı kutsandı ve “gerekirse gavurluk vasfını korumak için savaşılacağı” vurgulandı.
      <br/>
      <br/>
      “Kale” mecazının Çankaya seçimini de bir savaş ortamı haline getirdiğine hep birlikte tanıklık ettik.
      <br/>
      <br/>
      Ve Diyarbakır...
      <br/>
      <br/>
      Diyarbakır’a Kürtçü ve ayrılıkçı çizginin özel bir önem verdiğini ve şehri alternatif bir başkent haline getirmeye çalıştığını biliyoruz.
      <br/>
      <br/>
      Geçen 20 yıllık sürede bölgedeki sıcak çatışma ortamının bu yaklaşıma belirli bir etkinlik kazandırdığı da biliniyor.
      <br/>
      <br/>
      Aslında geçen 20 yılda tüm bölge bu açıdan özel bir nitelik kazandı. Şöyle ki: Bölgedeki hemen tüm illerde yerel yönetimler etnik bilinç merkezli siyasi kadroların eline geçti. Diyarbakır da, bu etnik bilinç kümesinin kalbi haline getirildi.
      <br/>
      <br/>
      Şimdi soru şu:
      <br/>
      <br/>
      -Acaba etnik bilincin tırmanma süreci devam ediyor mu? Diyarbakır o Diyarbakır mı?
      <br/>
      <br/>
      Bu soru, şu anda etnik hassasiyet camiasını mutlu edecek şekilde cevaplanamıyor.
      <br/>
      <br/>
      DTP camiası oy kaybettiklerinin farkında, bir.
      <br/>
      <br/>
      DTP camiası, bu oyların Ak Parti’ye gittiğinin farkında, iki.
      <br/>
      <br/>
      Ne oluyor da böyle oluyor?
      <br/>
      <br/>
      -Halk DTP’li yerel yönetimlerden istediği hizmeti alamıyor. Yerel yönetimlerin hizmet birimi halinde değil, ideolojik kadrolanış öncelikli çalıştığı izlenimi etkinlik kazanıyor.
      <br/>
      <br/>
      -Bu yüzden halkın DTP’nin etnik-bölücü ideolojik söylemine ilgisi zayıflıyor.
      <br/>
      <br/>
      -DTP’nin ideolojik söylemi, ayrıca, başından beri sol, ateist nitelikli olduğu için zaten halkın geniş kesimi ile gönüllü bir ilişki kurulamamıştı.
      <br/>
      <br/>
      -DTP’nin PKK ile ilişkisinin sürdürülebilir bir ilişki olmadığı noktasında bir kanaat oluşuyor.
      <br/>
      <br/>
      -Ak Parti’nin köylere kadar uzanan hizmetleri öne çıkıyor.
      <br/>
      <br/>
      -Ak Parti yerel yönetimler alanında başından beri sergilediği performansı bölge için de seferber ediyor.
      <br/>
      <br/>
      -Bölge halkı Ak Parti ile inançlar zemininde DTP’den daha sorunsuz bir iletişim sağlayabiliyor.
      <br/>
      <br/>
      -Etnik bilince vurgu yapmasalar bile Ak parti de bölgenin insanlarını aday olarak belirliyor ve Meclis’e taşıyor. Bölgeden Meclis’e giden insanlar sadece DTP sıralarında yer almıyor.
      <br/>
      <br/>
      -Ve önümüzde 5 yıllık bir Ak Parti iktidarı görünüyor.
      <br/>
      <br/>
      Bu hesabın içinden ne çıkar?
      <br/>
      <br/>
      Beklenen şu ki: Ak Parti’ye doğru bir yöneliş çıkar.
      <br/>
      <br/>
      Başbakan’ın yaptığı hesap bu. Yani realist bir “hizmet ve halk psikolojisi” değerlendirmesi.
      <br/>
      <br/>
      Bence DTP’liler de bu değerlendirmenin tıpkısını yapıyor ve gelecek günlerin, yani mahalli seçimlerin Diyarbakır için bile garantili olmadığını görüyorlar.
      <br/>
      <br/>
      “Kale” el değiştirir mi, değiştirir!!!
      <br/>
      <br/>
      DTP’lilerin kafa yorduğu mesele şu:
      <br/>
      <br/>
      -Bölge insanına nasıl bir “kale savunması” bilinci verebilir ve içerde sıkı dokunmuş bir direnç oluşturabiliriz?
      <br/>
      <br/>
      İşte, Diyarbakır Büyükşehir Belediye Başkanı Osman Baydemir’in o savaşlı, kaleli, Diyarbakırlı mesajı o psikolojinin ürünü.
      <br/>
      <br/>
      Ne diyor Osman Baydemir?
      <br/>
      <br/>
      “-Başbakan Diyarbakır’a karşı açıkça savaş ilan ediyorsa ‘hodri meydan’ diyorum. Biz burdayız. Savaştan kaçmayız. Diyarbakır bir kaledir. Bugüne kadar birçok kişi düşürmek istedi ama düşmeyecektir.
      <br/>
      <br/>
      “-Amaç Diyarbakır halkını cezalandırmak ise biz buradayız. Bekliyoruz.”
      <br/>
      <br/>
      Bunlar Baydemir’in ideolojik söyleminin ana çerçevesi...
      <br/>
      <br/>
      -Diyarbakır’a açıkça savaş ilan etmek!!!
      <br/>
      <br/>
      -Diyarbakır bir kaledir!!!
      <br/>
      <br/>
      -Diyarbakır’ı birçok kişi düşürmek istedi ama başaramadı!!!
      <br/>
      <br/>
      -Diyarbakır halkını cezalandırmak!!!
      <br/>
      <br/>
      Ne anlıyoruz bunlardan? Bir Başbakan var, başka bir ülkenin başbakanı, bir Diyarbakır kalesi var, oranın savunucusu Osman Baydemir ve arkadaşları, Başbakan kaleyi alıp Diyarbakır halkını cezalandıracak ama Osman Baydemir ve arkadaşları o kalenin düşmesine izin vermeyecekler...
      <br/>
      <br/>
      Baydemir’in sözleri tabii ki bunlardan ibaret değil. O, gerektiğinde sözleri yargı önünde savunabilmek için bunların “yerel yönetim planında” söylendiği izlenimi verecek ara cümleler de yerleştirmiş. Ayrımcılığa maruz kalmak, projelerin destek görmemesi vs... O cümleler, bugüne kadar hizmet götürülmemiş olmasının da savunması niteliğinde... Ama Osman Baydemir oralarda değil, onun en azından bölge halkı nezdinde böyle bir “savaşçı” temanın algılanmasını arzuladığı tartışılmaz.
      <br/>
      <br/>
      Bu durumda önümüzdeki dönemde görünen şu:
      <br/>
      <br/>
      Ak Parti hükümeti, bölgeye asılacak. Geçen dönemde köylere götürdüğü hizmeti, muhtemel ki bu dönemde şehir merkezlerinde yaygınlaştıracak. Ve bunu bürokratik kadrolar kanalıyla yapacak.
      <br/>
      <br/>
      Bu arada Tayyip Erdoğan’ın Başbakan olarak bölgedeki sempati zeminine, Abdullah Gül de Cumhurbaşkanı olarak önemli bir katkıda bulunacak. Abdullah Gül’ün bölgeye “cumhurbaşkanı-devlet” forsuyla yapacağı ziyaretler ve halkla iç içelik, DTP’nin ideolojik zeminini önemli ölçüde aşındıracak.
      <br/>
      <br/>
      Buna karşılık DTP’nin tavrı, eğer Osman Baydemir, başına buyruk bir söylem üretmiş değilse, etnik bilinç merkezli bir ideolojik kampanya ile ortaya çıkacak. Bu “savaş”lı söylem, hiç kuşkusuz sağlıklı bir söylem değil. DTP’den dağa bile akıl taşıması beklenirken, onların dağdan savaş getirmeye yönelmesi, bir çıkmaza doğru yol almanın yanında bölge halkına karşı da çılgınca bir sorumsuzluk örneğidir.
      <br/>
      <br/>
      Osman Baydemir için soruşturma açıldı. Bunun sonucu ne olur bilmem. Genelde de bu tür soruşturmalar sonuç vermez. Artı “savaşçı” söylemin sahibi için malzemeye dönüşür.
      <br/>
      <br/>
      Ben başka bir şey önermek isterim:
      <br/>
      <br/>
      Asıl DTP’liler, eğer iddia edildiği gibi bir sağduyudan yola çıkmışlarsa, Osman Baydemir’in ağzına biber sürmeli, bir de ellerinden geliyorsa, bu yerel yönetimlerin hizmet üretmesini sağlamalı.
      <br/>
      <br/>
      Savaş sadece can alıyor. Ülkenin bölgede verdiği can da yeter.
      <br/>
      <br/>
      Hizmet yetersizliğini ideolojik söylemle kapatmanın adına da, ideolojik istismar derler, eğer düşüncelerine saygıları varsa, bunu da ilave edelim.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28374), [web.archive.org (arşiv bağlantısı)](http://web.archive.org/web/20071229070208/http://www.aksiyon.com.tr:80/detay.php?id=28374)
