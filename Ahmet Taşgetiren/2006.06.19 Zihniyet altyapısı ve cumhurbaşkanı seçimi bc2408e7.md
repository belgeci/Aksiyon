# Zihniyet altyapısı ve cumhurbaşkanı seçimi

*Ahmet Taşgetiren 2006.06.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070807052650im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Kafası karışık olanlara, en son, "Açık Toplum Enstitüsü" adına Işık Üniversitesi Rektörü Prof. Ersin Kalaycıoğlu ile Sabancı Üniversitesi öğretim üyesi Doç. Ali Çarkoğlu'nun, 'Türkiye'de Sosyal Tercihler Araştırması' başlığı altında yaptığı kamuoyu araştırmasını bir kere daha okumalarını salık vermek lazım. Araştırma, halkımızın hayata "Sağ - Muhafazakar" diye nitelenebilecek bir değerler çerçevesi içinde baktığını ortaya koyuyor da...
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bakın şimdi şu zihniyet çerçevesine:
    <br>
     <br>
      -Düzen halka rağmen kurulan bir düzendir. Halka bıraksanız alır başını nereye gideceği bilinmez. Düzeni halka rağmen kurmak zorunda iseniz, halka rağmen korumak zorunda olduğunuzu da unutmamanız lazım. Bunun için en ideal yapı totaliter bir yapıdır. Parti olacaksa tek parti olmalıdır.
      <br/>
      <br/>
      -Peki çok partili hayata geçmek zorunda kalmışsanız ne olacak?
      <br/>
      <br/>
      -Bu ne demek?
      <br/>
      <br/>
      -Halkın çok partilerde temsil edilmesi, farklı düşüncelerin alternatif olarak devreye girmesi, Türkiye için kendince en ideal olan yapıyı savunması ve halktan destek istemesi demektir. Bu durumda halk kendisi için en uygun gelen yapıyı seçecektir. Halka seçme hürriyeti vermişseniz bu seçimlerin sonucuna da razı olmanız gerekir. Hem halka seçme hürriyeti verip, hem de halkın bazı şeyleri seçme hakkı olmadığını öngörmek tutarsız olur.
      <br/>
      <br/>
      "Ya halk yanlış yaparsa..." yaklaşımı, özünde hep, "Biz halktan iyi biliriz" sabit fikrini taşır. Hatta daha ötede, halktan da, halka farklı düşünceleri takdim eden kadrolardan da iyi biliriz, yani aslında "Tek doğru vardır ve o da bizim bildiğimiz doğrudur, halk ancak bizim bildiğimiz doğruları seçerse doğru seçim yapmış olur, değilse bir şekilde aldatılmış demektir..."
      <br/>
      <br/>
      Yanlış mı düşünüyorum?
      <br/>
      <br/>
      Yanlış mı tanımladım zihniyet altyapısını?
      <br/>
      <br/>
      Terakkiperver Cumhuriyet Fırkası’nı kuranlar ve ona yönelenler yanlış yapmışlardı...
      <br/>
      <br/>
      Serbest Fırka'yı kuranlar ve ona yönelenler yanlış yapmışlardı.
      <br/>
      <br/>
      Sonra CHP'den ayrılıp Demokrat Parti’yi kuranlar ve ona oy verenler yanlış yaptılar. Hatta bir başbakan ve iki bakan canı ile, önemli bir kısmı sürgün ve hapis ile ödedi bu yanlışlığı... DP'ye oy verenler de kınanarak, dövülerek, sövülerek ödediler...
      <br/>
      <br/>
      Sonra AP'ye oy verenler, sonra ANAP'a oy verenler, sonra RP'ye oy verenler, sonra AKP'ye oy verenler... Hep yanlış yapıyorlar!
      <br/>
      <br/>
      Aslına bakarsanız, CHP dışında her kime oy vermişseniz kafanız karışmış, sistem dengelerini kaybetmişsiniz demektir!
      <br/>
      <br/>
      Ve potansiyel mekanizma işlemektedir:
      <br/>
      <br/>
      -Ne zaman alaşağı edileceğinizi düşünmek zorundasınız. Birileri sizi sürekli yargılayacak, bir biçimde meşruiyyetinizi sorgulayacaktır.
      <br/>
      <br/>
      Siz de 'Bayramlık ve idamlık gömlek tedariki'ne gireceksiniz.
      <br/>
      <br/>
      En azından diyeceksiniz ki:
      <br/>
      <br/>
      -Bu memlekette bir başbakan asıldı, iki de bakan. Halk ne yaptı? Ben şapkamı alıp gitmeseydim ne yapacaktım?
      <br/>
      <br/>
      Bunu diyeceksiniz ya da bir gün forma değiştirip, meşruiyyet kılıcını elinde tutanlarla birlikte toplumu terbiye etmeye yöneleceksiniz.
      <br/>
      <br/>
      Soru:
      <br/>
      <br/>
      -Bu Meclis cumhurbaşkanını seçebilir mi?
      <br/>
      <br/>
      Cevap:
      <br/>
      <br/>
      -Niye olmasın? Bu Meclis savaş kararı vermesi gerektiğinde "Ben 4 yıl çalıştım, yoruldum, şimdi bunu yapamam, yeni bir Meclis gelsin o karar versin" mi diyecek?
      <br/>
      <br/>
      -Bu Meclis savaşa karar verir ama cumhurbaşkanını seçemez.
      <br/>
      <br/>
      -Anlıyorum sizi, bu Meclis'in yapısını sevmiyorsunuz. Halk yanıldı size göre bu Meclis'i seçerken... Aslında taa 2002'de, Meclis henüz ortaya çıktığında yüzünüzde acayip şekillenmeler olmuştu. Aslında o zaman söylemek geçti içinizden, "Bu Meclis daha seçilmeden yoruldu" diyecektiniz ama utandınız. "Ben oynamıyorum" demek mızıkçılık olacaktı. Ertelediniz mızıkçılığı, şimdi ortamı kotarıp kündeye getirmeyi hesaplıyorsunuz. Anlıyorum sizi...
      <br/>
      <br/>
      -Sözümde ısrar ediyorum, bu Meclis savaşa karar verir ama cumhurbaşkanını seçemez.
      <br/>
      <br/>
      -Anlıyorum sizi. Cumhurbaşkanını Meclis'ten daha önemli görüyorsunuz. Millet, Meclisi seçer ama cumhurbaşkanını seçemez, demek istiyorsunuz. Cumhurbaşkanına Meclis'in misyonundan ayrı bir misyon yüklüyorsunuz. Acaba bu Meclis cumhurbaşkanı olarak mesela Sezer'i ikinci defa seçse işinize yarar mı?
      <br/>
      <br/>
      -O imkan var mı?
      <br/>
      <br/>
      -Yaaa, nasıl adrenaliniz yükseldi? Hani Meclis'te temsil adaleti yoktu? Sizin istemediğinizi seçerse temsilde adalet yok, istediğinizi seçerse adalet var! Bu asıl adalet?
      <br/>
      <br/>
      Bu nasıl adalet?
      <br/>
      <br/>
      Avrupalı diyor ki:
      <br/>
      <br/>
      -Ben Türkiye'de yeni cumhurbaşkanının kim olacağı tartışmasını anlamakta güçlük çekiyorum. Anayasa ortada. Parlamento 5 yıllığına seçildi. Bu parlamento görev süresi bittiğinde yeni cumhurbaşkanını seçecektir. Bu parlamentonun seçeceği cumhurbaşkanından farklı bir cumhurbaşkanı seçmek için genel seçimi erkene almak tartışmasını çok ilginç buluyorum.
      <br/>
      <br/>
      Kim bu Avrupalı?
      <br/>
      <br/>
      Hansjörg Kretschmer. AB Komisyonu Türkiye temsilcisi.
      <br/>
      <br/>
      Bizim sisteme bakınca adamların kafası karışıyor. Adamlar sistem istiyor, biz kayıt dışı sistemle çalışmayı tercih ediyoruz. Cumhurbaşkanı seçimi de kayıt dışı sisteme doğru götürülmek isteniyor. Göbek altı vuruşlar, devreye meşruiyyet dışı güç sokmak vs...
      <br/>
      <br/>
      Bu zihniyet değişmezse Türkiye, kısır döngü içinde kendi kendini öğütmeye devam edecek.
      <br/>
      <br/>
      Ya öteki formül? Yani cumhurbaşkanını halk seçsin! Seçim iki turlu olsun!
      <br/>
      <br/>
      Soruya soru: Ya halk sizin istemediğiniz birisini seçerse?
      <br/>
      <br/>
      Şöyle bir iç hesap yapılıyor:
      <br/>
      <br/>
      -İkinci turda nasıl olsa Ak Parti'nin karşısında olanlar bir blok oluşturacaklar ve onların adayı seçimi kazanacak. Bunun için şimdiden "toparlayıcı isim" tespitleri yapılıyor.
      <br/>
      <br/>
      Bu "yıldız" isimlerden birisi Eskişehir Büyükşehir Belediye Başkanı Prof. Dr. Yılmaz Büyükerşen. Diğeri Demirel... "Halkın seçtiği cumhurbaşkanı" formülüne böyle bir olağanüstü gerilimde yeniden bir şeyler olmak, ya da daha somut ifadeyle "yedi defa gidip sekiz defa gelerek" kendi rekorunu yenilemek hiç de fena bir hesap sayılmaz.
      <br/>
      <br/>
      Peki bu hesap tutar mı?
      <br/>
      <br/>
      Bence, boş bir hesap bu.
      <br/>
      <br/>
      Zannediliyor ki, "Laik bir bloklaşma" olur. İşte söylüyorum, bu tamamen fasaryadır.
      <br/>
      <br/>
      Baykal'ın son "Geniş cephe - merkeze açılma - muhafazakarlara yeşil ışık" diye nitelenebilecek ve muhtemelen "Demirel - İlhan Selçuk dirsek teması" ile sürdürülen yaklaşımları tabii ki farklı bir potansiyeli arıyor.
      <br/>
      <br/>
      O zaman soralım:
      <br/>
      <br/>
      -Acaba Türkiye'de laiklik konuları, hep CHP penceresinden görüldüğü gibi mi görülüyor? "Demirel - İlhan Selçuk - CHP eksenli" laiklik tanımı geniş bir cephe oluşturmaya imkan verir mi?
      <br/>
      <br/>
      El cevap:
      <br/>
      <br/>
      -DSP camiası bile CHP'nin baktığı gibi bakmıyor laiklik meselesine.
      <br/>
      <br/>
      Belki de şöyle düşünülüyordur:
      <br/>
      <br/>
      Ak Parti tek kalır, CHP, DSP, SHP, DYP, MHP, ANAP, SP, BBP, DTP bir blok oluştururlar ve birlikte cumhurbaşkanını seçerler.
      <br/>
      <br/>
      Nasıl bir hesap? Tutar mı?
      <br/>
      <br/>
      DYP, MHP, ANAP, SP, BBP... Bunlar CHP ile elele verip bir kişi üzerinde uzlaşırlar mı? Bu, Türkiye siyaset tarihindeki ana akışlarla uyuşur mu?
      <br/>
      <br/>
      Demirel, 28 Şubat'ta üstlendiği misyonla, bizzat kendi tabanı tarafından bile "Birlikte gözükmek istenmeyen adam" haline gelmedi mi? Hatta bugün hemen herkese "pişmanlık duyguları" yaşatan Ahmet Necdet Sezer isminde buluşmanın altında önemli ölçüde "Demirel karşıtlığı" yatmıyor mu? Şimdi de Demirel ve Sezer karşıtlığı, bir isimde odaklaşmanın motivasyonu olacak kadar önemli hale gelmedi mi?
      <br/>
      <br/>
      "Cumhurbaşkanını halk seçsin" lafı referandumlarla ilgili korkular gibi içi boş bir blöften ibaret. Onun arkasında duramazlar. Çünkü halka güvenmiyorlar. Ve çünkü Türkiye'de zaten problem, birilerinin halka yeterince güvenmiyor olmasından kaynaklanıyor.
      <br/>
      Kafası karışık olanlara, en son, "Açık Toplum Enstitüsü" adına Işık Üniversitesi Rektörü Prof. Ersin Kalaycıoğlu ile Sabancı Üniversitesi öğretim üyesi Doç. Ali Çarkoğlu'nun, 'Türkiye'de Sosyal Tercihler Araştırması' başlığı altında yaptığı kamuoyu araştırmasını bir kere daha okumalarını salık vermek lazım. Araştırma, halkımızın hayata "Sağ - Muhafazakar" diye nitelenebilecek bir değerler çerçevesi içinde baktığını ortaya koyuyor da...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24594), [web.archive.org (arşiv bağlantısı)](http://web.archive.org/web/20070807052650/http://www.aksiyon.com.tr:80/detay.php?id=24594)
