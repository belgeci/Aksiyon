# Türkiye'de solu ne belirliyor?

*Ahmet Taşgetiren 2008.09.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080922042245im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   CHP konusundaki kaygı şu: “CHP’yi de sol saymazsak, geriye sol olarak ne kalır? O zaman sol tamamen silinmez mi?” Buradan da “CHP’yi solda kabul edelim, sonra onu sollaştıralım, sonra da ona diğer solları monte edelim” gibi bir sonuca varılıyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080922042245/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080922042245/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080922042245oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080922042245oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Solun kendini arayışı uzunca bir süredir gündemde. Milliyet’ten Devrim Sevimay, 10 gün devam eden yazı dizisinde, soldaki aydınlarla solu tartıştı. İzlediğim kadarıyla mevcut durumda ne ideolojik anlamda bir çizgi bütünlüğü var, ne böyle bir çizgi bütünlüğünü oluşturmak mümkün gözüküyor, ne de yakın zamanda örgütlenmede ortak bir mecra oluşturma söz konusu...
    <br>
     <br>
      Bir kere ortada, CHP olgusu bulunuyor ve solun birçok kesimi, CHP’yi ne yapmak gerektiğini çözümleyebilmiş değil.
      <br>
       <br>
        Ondan vazgeçilemiyor, çünkü en kıymet-i harbiyesi bulunan varlık o.
        <br/>
        <br/>
        Ama “CHP sol açısından ne?” sorusu sorulduğunda da, cevap olarak ortaya “CHP sol mu ki?” karşılığı çıkıyor.
        <br/>
        <br/>
        CHP konusundaki kaygı şu: CHP’yi de sol saymazsak, geriye sol olarak ne kalır? O zaman sol tamamen silinmez mi?
        <br/>
        <br/>
        Buradan da “CHP’yi solda kabul edelim, sonra onu sollaştıralım, sonra da ona diğer solları monte edelim” gibi bir sonuca varılıyor.
        <br/>
        <br/>
        Gerçekte ortada “Sol nedir?” sorusunun ortak bir cevaba kavuşmamış olması hadisesi duruyor. “Sol nedir?”in arkasına da, dünya solu ile ilişkiler, sosyalizm, Marksizm, sosyal demokrasi, Avrupa solu ile ilgili dünya kadar tartışma ekleniyor.
        <br/>
        <br/>
        Tabii iş solun tanımlanması, örgütlenmenin gerçekleşmesi ile bitmiyor, bir de halka ulaşıp, orada kabul görüp, iktidar alternatifi olabilme ve kitlelere, sol çizgide bir umut üretebilme meselesi var. Yani öyle bir sol tanımı yapacaksınız ki, toplumda karşılığı olacak ve öyle bir örgütlenme gerçekleştireceksiniz ki, arkanıza toplum desteğini sağlayacak... Burada da derin bir zaaf yaşanıyor.
        <br/>
        <br/>
        Bence asıl sorun, Türkiye’de solu neyin belirlediği sorusunda yatıyor. Ve oraya bakıldığında “Türkiye solu”nun, solun otantik çizgisinden çok farklı bir alanda kendini belirlediği sonucu ortaya çıkıyor.
        <br/>
        <br/>
        Bu noktada kanaat oluşturmak için bazı tespitler yapalım:
        <br/>
        <br/>
        - CHP solun potansiyel oy alanı olması gereken varoşlardan oy alamıyor. Varoşlar, genelde CHP dışındaki sosyalizme kadar açılan sol oluşumlara da oy vermiyor.
        <br/>
        <br/>
        - Alevi oyları genelde CHP’ye gidiyor. Varoşlar söz konusu olduğunda da, sola oy, daha çok Alevi vatandaşların bulunduğu semtlerden geliyor. Alevi oyların CHP’ye ilgisinde “Sünni çoğunluk” karşısında bir güce dayanma eğilimi etkili görünüyor.
        <br/>
        <br/>
        - Türkiye solu, Kürt oylarında, daha çok DTP çizgisi ile buluşuyor. DTP çizgisi, din ile sorunlu olmak noktasında CHP’ye ve diğer sola benziyor. DTP çizgisi, bizzat DTP çevrelerinin ifade ettiğine göre, Kürt oylarının ancak yüzde 25’ini teşkil ediyor. Çünkü bu ülkenin Kürt nüfusu da, siyasi tercihlerinde sosyal, ekonomik hizmetler yanında dinle ilişkiyi de önemli bir kriter olarak görüyor.
        <br/>
        <br/>
        - CHP dışındaki sosyalist sol, genelde toplumun inanç değerleriyle buluşmak gibi bir kaygı içinde hiç olmadı. O kesim ateizme kadar açıldı.
        <br/>
        <br/>
        - CHP, dinle ilişkide, laik öncelikli bir tavır içinde. CHP laikliği de, hem sistemin oluşum dönemi uygulamalarında, hem bugün, laikliğin ithal edildiği Fransa’dan bile daha katı bir “Dinî alan kısıtlaması”nı öngörüyor. CHP’ye oy verme motifleri içinde en belirgin kriterin, “laiklik savunması” olduğunu söylemek yanlış olmaz. CHP lideri Baykal’ın, AK Parti iktidarı döneminin hemen tamamında, ana strateji olarak “Laiklik eksenli bir gerilim politikası” yürüttüğü açık. Demek ki CHP, bu stratejiyi satın alacak bir toplum kesimini, ana gövde olarak telakki ediyor.
        <br/>
        <br/>
        - CHP, işçilerden de oy alamıyor. İşçilerin sol - sağ tercihinde kriter, hem muhafazakâr duyarlılık hem maddi çıkar bütünleşmesi oluyor. Bugün, 10 Aralık Hareketini yürüten DİSK’e bağlı işçilerin bile, oy verirken sol tercihte bulunacakları kuşkulu. DİSK Başkanı, Devrim Sevimay’a verdiği mülakatta, işçilerin, sol söylemlerden daha çok daha iyi hayat şartlarını aradığını söylemişti. Türkiye’de işçi kesimi genel olarak dindardır ve bu niteliği sebebiyle de sol ile mesafeli durmaktadır.
        <br/>
        <br/>
        - CHP, solun genel karakterine aykırı olarak, bugüne kadar hep, toplumun varlıklı kesimlerinden oy aldı, bugün de durum değişmiş değil. Varlıklı kesimlerin CHP’ye oy verme saikleri arasında “Laiklik duyarlılığı” ön plandadır. Bu duyarlılık da, nihai planda “Din konusundaki mesafeli duruş”la alakalıdır.
        <br/>
        <br/>
        Bütün bunlardan çıkan sonuç şudur:
        <br/>
        <br/>
        Türkiye solu, ana zeminde, hiç de üretim ilişkileri, emek - sermaye tercihi, insan hakları duyarlılığı gibi meseleler üzerinde yoğunlaşmış değil.
        <br/>
        <br/>
        Türkiye solunun ortak bileşeni, “Din konusundaki mesafeli duruş” gibi görünüyor.
        <br/>
        <br/>
        “Peki bu, sol diye nitelenebilir mi?” gibi bir soru haklı olarak sorulabilir.
        <br/>
        <br/>
        Ama görünen gerçek budur.
        <br/>
        <br/>
        Şöyle bir soru soralım:
        <br/>
        <br/>
        - CHP, ilk kuruluşunda sol bir parti mi idi?
        <br/>
        <br/>
        Bunun cevabını sanırım hiç kimse “Evet, sol bir parti idi!” şeklinde vermez. Hatta o dönem CHP’sinin, iktidar eliyle Bolşevik solu radikal biçimde biçtiği de bir gerçektir. O dönem CHP’sinin farik karakteri, toplum-din ilişkisini yeniden tanzim ekseninde oluşmuştu.
        <br/>
        <br/>
        Bu noktada ikinci soru da şöyle sorulmalıdır?
        <br/>
        <br/>
        - Bugünkü CHP’nin, misyon ve siyasi felsefe itibariyle o günkü CHP’den hangi farkı vardır?
        <br/>
        <br/>
        Bu sorunun cevabını aradığınızda da, CHP liderliğinin, özellikle son birkaç yıl içinde, başlangıçtaki misyonun altını özenle çizdiğini görürsünüz. Sayın Baykal, seçimlerde CHP ile birlikte Atatürk’ü, laikliği ve Cumhuriyet’i de halk oyuna sunmakta ısrar ediyor. Ve bugünkü CHP de, siyasi misyonunu, din-toplum-devlet ilişkisinde dinî alanın daraltılması ekseninde tutuyor.
        <br/>
        <br/>
        Genel siyasi vasata bakıldığında da, “Din ile ilişki”nin önemli bir belirleyici unsur olduğu açık.
        <br/>
        <br/>
        Toplumun geniş kesimleri devletin, sistemin, kamu yöneticilerinin ve ona talip olanların, dine daha sıcak bakmasını, toplumun inanç özgürlüğü beklentilerini önemsemesini, “dışlanma” gibi bir durumun vuku bulmamasını istiyor.
        <br/>
        <br/>
        Cumhuriyet’in başından beri halk bu alanda sorun yaşıyor. Bu alanda açılım sağlayabileceğini düşündüğü siyasi hareketlere ilgi gösteriyor.
        <br/>
        <br/>
        Bu kesimin, Türkiye’nin çoğunluğunu oluşturduğu da bir vakıa. “Türkiye’de çoğunluk da inanç özgürlüğü sorunu yaşıyor” sözü Dışişleri Bakanı’nın ağzından çıktığında CHP cenahı büyük tepki gösterdi ama bu sözün toplum bilincinde bir karşılığının bulunduğu kesin. O yüzden AK Parti ve CHP kamplaşması, ya da  “Türkiye siyasetinin fay hattı” oluşuyor.
        <br/>
        <br/>
        Burada bir şeyi daha not etmek gerekir. Sol hep, Ecevit’in aldığı yüzde 42 oya işaret eder ve bunu “solun muhtemel toplumsal genişleme alanı” gibi değerlendirir. Oysa o Ecevit bile solu, “Ortanın solu Muhammed’in yolu” diye sloganlaştırarak toplumun dindarlık kodlarıyla buluşmayı, ve “Halk tipi bir lider” hüviyetine girerek klasik CHP şablonundan çıkmayı tercih etmişti.
        <br/>
        <br/>
        Bu durumda sol, kendini arayışta nasıl bir çıkış yolu bulacak?
        <br/>
        <br/>
        Bir: Toplumun dinî bağlılıklarının bazen yargı, bazen askerî bürokrasi, bazen medya saptırmaları ile azaltılması, yeni bir toplum üretilmesi, laikliği içselleştirmiş yeni beyaz yakalı orta sınıfların çoğalması, modernitenin kişilik aşındırmasının sağlayacağı lümpenleşme, vs... Yani ana ekseni, katı laiklik yorumlarıyla bütünleşmiş bir siyaset...
        <br/>
        <br/>
        Böyle bir toplum projesinin tasavvuru kolay, gerçekleşmesi zordur. CHP çizgisi, sol veya değil, tüm geçmişinde buna oynadı ve olmadı.
        <br/>
        <br/>
        İki: toplum kodlarını daha sağlıklı okuyan, İslam’ın bu ülkenin olmazsa olmazı olduğu tespitinden yola çıkarak, “Tarihî yanılgı”ların farkına vararak, yepyeni bir siyaset çizgisi oluşturmak... Toplumun manevi değerlerine saygıyı içselleştirmiş, insan haklarına duyarlı, emeğe saygılı, her türlü sömürüye karşı bir siyasi çizgi... Böyle bir “Sol tanımlama” mümkün mü? Bunu, bizdeki sol aktörler başarabilir mi? Bence, şu anda solun asıl tartışması gereken budur. Gerisi, “Bizim oğlan bina okur, döner döner gene okur” özdeyişinden bir adım ileri değildir.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31204), [web.archive.org (arşiv bağlantısı)](http://web.archive.org/web/20080922042245/http://www.aksiyon.com.tr:80/detay.php?id=31204)
