# Laiklik tarifi - İslam tarifi

*Ahmet Taşgetiren 2006.05.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070606220645im_/http://aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Devlet de sistem de toplum içindir. İslam’ın Peygamberi “Dinde aşırı gitmeyin” diyor. Demek ki zaman gelir kimi insanların - yönetimlerin din uygulaması bile boğar insanı. Oysa din de insanı boğmak için değildir. Allah zulmü sevmiyor, zalimi sevmiyor. “Laiklik inanç özgürlüğüdür” söylemi çokça kullanılıyor; ama “İnanç özgürlüğü” talep edenlere de, “O kadar da değil!” gibi bir cevap veriliyor. Hatta ‘laikliğin inanç özgürlüğünü nasıl kısıtladığı’nın bin türlü izahı yapılıyor Avrupa İnsan Hakları Mahkemesi yardıma çağırılarak...
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Türkiye Cumhuriyeti din ve devlet ilişkilerinin ayrılması anlamında bir laik devlet midir?
    <br>
     <br>
      -Hayır değildir. Çünkü Türk devlet yapısı içinde Diyanet İşleri Başkanlığı vardır, devlet 80 bin din görevlisinin maaşını ödemektedir.
      <br/>
      <br/>
      -Devletin, 80 bin din görevlisinin maaşını ödemesi, dine bir lütuf mudur?
      <br/>
      <br/>
      -Öyle sanılır, kimileri bunu dine bir lütuf gibi takdim ederek, dindar kesimleri borçlu duruma sokmak isterler, ama gerçeği böyle değildir.
      <br/>
      <br/>
      -Peki gerçeği nedir?
      <br/>
      <br/>
      -Gerçeği, devletin bu yolla dinî alanı denetim altında tutma isteğidir.
      <br/>
      <br/>
      -Sadece bu mudur?
      <br/>
      <br/>
      -Belki şudur da: Devlet, gerçekçi bir insan unsuru değerlendirmesi yaptığında, bu ülkenin insan unsurunun kişiliğinin İslam tarafından belirlendiğini, İslam dışlandığı takdirde insan unsurunun kişilik parçalanması içine sürükleneceğini, bunun hiçbir devlet tarafından olumlu bulanamayacağını düşünmüş, kişilik parçalanması yaşanan bir ülkede, ülke güvenliğinin sağlanmasının zorlanacağı sonucuna varmıştır.
      <br/>
      <br/>
      -O zaman devlet, kişilik inşası noktasında da İslam’ı dışlama durumunda değil, öyle mi?
      <br/>
      <br/>
      -Evet, öyle. Laiklik, devletin her dine karşı nötr durması, aynı mesafede bulunması şeklinde anlaşılsa bile, Türkiye Cumhuriyeti, bilinç zemininde, İslam’a özel bir yer ayırmak durumundadır.
      <br/>
      <br/>
      -Peki ya laikliğin “inanç özgürlüğü” sorunları üretmesi neyin nesi? Laiklik adına baskılar vs?
      <br/>
      <br/>
      -Bunlar, devlet yöneticilerinin bilinç karışması dönemlerinin ürünüdür. Bir de, laikliği aynı zamanda “İslam’ın sınırlarını tayin” niteliğinde yorumlamanın ürünü.
      <br/>
      <br/>
      -Laiklik aynı zamanda İslam üzerinde bir tasarrufu mu öngördü Türkiye’de?
      <br/>
      <br/>
      -Evet, aslında tabii bütün dünyada laiklik bunu öngörmüştür. Laikliğin özünde din alanına sınırlama, yani dine yeni bir tarif dayatması söz konusudur. -Türkiye’de nasıl oldu bu?
      <br/>
      <br/>
      -Türkiye’de, İslam üzerinde, dışlanarak değil, sahiplenerek tasarrufta bulunmak öngörülmüştür.
      <br/>
      <br/>
      -Nasıl yani?
      <br/>
      <br/>
      -Dini içinden yorumlatmak suretiyle... Falih Rıfkı Atay, onun için ‘Kemalizm’in aslında bir “Din reformu” olduğunu yazar Çankaya kitabında.... Hilafet’in kaldırıldığı Meclis oturumunu düşünün. Prof. Dr. Seyyid Bey konuşuyor. Seyyid Bey, bir İslam Hukuku hocasıdır ve teklifin sahipleri onu kürsüye çıkarmışlardır. Seyyid Bey’in tüm konuşması, “Hilafetin kaldırılmasının İslam açısından bir mahzurunun bulunmadığı” istikametindedir.
      <br/>
      <br/>
      -Yani devrim yapılırken ‘ulema’nın görüşünü sunuyor devlet.
      <br/>
      <br/>
      -Evet, Tayyip Erdoğan “Ulemaya danışılmalı” dediğinde laik muhitler tarafından kıyamet koparıldı ama, Cumhuriyet’in ilk yıllarında da ‘Ulema’nın görüşü alınarak bazı İslam tanımları yapılmıştı.
      <br/>
      <br/>
      -Ama orada İslam tanımı için ‘ulema’ya başvurmak daha çok İslam alanını daraltmak söz konusu olduğunda gerçekleşmiş.
      <br/>
      <br/>
      -Evet öyle. Belki Cumhuriyet’in tüm zamanlarında öyle oldu. Mesela sık sık “İlahiyatçı” aranmıştır, İslam alanını daraltıcı yorumlara “Meşruiyyet” damgası vurulması için. Bazı ‘İlahiyatçı’ların “Gözde” muamelesi görmesi, bazı ‘İlahiyatçı’ların ise “dışlanması-çarmıha gerilmesi”, hakim yapı tarafından istenen ‘İslam tanımlaması’na onay verip vermemeleri sebebiyledir. Şu günlerde yaşanan “Aile İlmihali” tartışması da bununla ilgilidir. Bakın hâlâ gazete köşelerinde camilerin tanzimine, namazda safların tanzimine, ezanın sözlerine, Kur’an’ın diline ilişkin yazılar çıkar. Bunların çoğu, devlet eksenli anlayışın yansımalarıdır ve “İslam tarifi” niyeti taşır.
      <br/>
      <br/>
      -Peki İslam ne der böyle bir durumda?
      <br/>
      <br/>
      -Tabii, öncelikle böyle bir sorunun sorulmasının gereğini idrak noktasına gelmek gerekiyor. “İslam ne der?” Bu soruyu sormak, dinin kendine özgülüğünü kabullenmek demektir. Dinin kendi iç disiplinini kavramak ve saygı göstermek demektir.
      <br/>
      <br/>
      -Bazan da şöyle bir şey olmuyor mu?
      <br/>
      <br/>
      -Dinin ne söylediğini önemseyelim ama, gene de din bizim istediğimiz şeyi söylesin.
      <br/>
      <br/>
      -Bu, çok yaygın bir tavırdır. Evet, Cumhuriyet kadroları böyle bir yaklaşım sergilemiştir. Dini yok saymayalım ama gene de din kendi bünyesine yönelik bizim düzenlemelerimizi onaylasın. En azından göz yumsun. Aslında bu, bazan İslam’la bireysel ilişkilerimizde de yaşadığımız bir durum. İçimizden bir şeye karar veririz, sonra da ona dinin meşruiyyet damgası vurmasını isteriz. “Fetva” bulmaya çalışırız. Cumhuriyet kadroları da bu ‘Fetva arayışı’nı hep devrede tutmuşlardır.
      <br/>
      <br/>
      -Peki İslam alanını hoyratça daraltmak isteyen, hatta neredeyse ‘Hiç olmasın’a kadar vardıran, laikliği “Din karşıtı bir din” gibi algılayan zihniyet nerede duruyor? Böyle bir zihniyetin “Devlet adına” icra-yı faaliyet ettiği olmamış mıdır?
      <br/>
      <br/>
      -Tabii ki oldu, oluyor, olma istidadı her zaman mevcut. Ama ben bu tavra “Bekara karı boşamak kolay” mantığı içinde bir tavır olarak bakıyorum. Şunu demek istiyorum: Bu tavır, en azından Türkiye’nin güvenliği ve insan unsuru üzerine hiç kafa yormamış, bu ülkenin Müslümanlığının, bu ülke güvenliği için ne anlam taşıdığını hiç düşünmemiş, halk üzerinde keyfi her tasarrufta bulunulabileceğini ve bunun hiçbir toplumsal, stratejik bedeli olmayacağını zanneden, hiçbir kültür-medeniyet değerlendirmesi yapma gereği duymayan, soyut bir toplum ve onun üzerinde her türlü keyfi operasyon mantığı içinde çalışan bir tavır olabilir. Devlet-toplum ilişkilerindeki gerilimi hiç önemsemeyen, bu alandaki sancının ülkeye bir bedel ödettiğini görmezlikten gelen bir tavır...
      <br/>
      <br/>
      -Jakoben tavır?
      <br/>
      <br/>
      -Evet, buna sahiplenenler oluyor. Yumruğu vururuz ve istediğimizi yaptırırız. İşte bu sancı demek. Türkiye bu fasit daireden çıkamıyor.
      <br/>
      <br/>
      -Peki ne yapmalı, ne yapılabilir?
      <br/>
      <br/>
      -İslam’la ve toplumla barışık bir yapı? İslam’ın ve toplumun kodlarını başkalaştırmayı amaçlamayan bir duruş. Devleti, toplum huzuru için var kılan bir yaklaşım. Toplumu döve döve adam etme anlayışını terk. “Her şeyi en iyi biz biliriz” gibi farklı bir dogmatizmden kurtulma, milletin sağduyusuna güven.
      <br/>
      <br/>
      -Farklı bir laiklik yorumu?
      <br/>
      <br/>
      -Toplumu boğmama öncelikli bir yapı arayışı... Devlet de sistem de toplum içindir. İslam’ın Peygamberi “Dinde aşırı gitmeyin” diyor. Demek ki zaman gelir kimi insanların - yönetimlerin din uygulaması bile boğar insanı. Oysa din de insanı boğmak için değildir. Allah zulmü sevmiyor, zalimi sevmiyor. “Laiklik inanç özgürlüğüdür” söylemi çokça kullanılıyor ama “İnanç özgürlüğü” talep edenlere de, “O kadar da değil!” gibi bir cevap veriliyor. Hatta ‘laikliğin inanç özgürlüğünü nasıl kısıtladığı’nın bin türlü izahı yapılıyor Avrupa İnsan Hakları Mahkemesi yardıma çağırılarak...
      <br/>
      <br/>
      -Devlet adına bu tavrın hakim olması durumunda?
      <br/>
      <br/>
      -Evet, zaman zaman Türkiye Cumhuriyeti adına bu söylem hakim olabiliyor. Orada sancı derinleşiyor, toplum huzuru Kaf dağına kaçıyor, ülke enerjisini bu alandaki kısır tartışmalara sarfediyor. Laiklik toplumu döven, ülke çocuklarını eğitim için yurt dışına süren bir kırbaca dönüşüyor.
      <br/>
      <br/>
      -Peki bu çizginin toplumsal bir meşruiyyeti var mı? Hani demokrasi, halk iradesi vs açısından?
      <br/>
      <br/>
      -İlginç olan da bu. Laiklikle ilgili yorum gücü gücü yetene ilkesiyle hayata geçiyor. Toplumun daha geniş inanç özgürlüğü istediğini herkes biliyor. Daha özgürlükçü bir laiklik yorumu bu. Ama, bir anlayış, hem de “Egemen” anlayış, her nasılsa “Egemen” anlayış, bu noktada halkın beklentilerine de itibar edilmeyebileceğini, bu iş halka bırakılırsa istenmeyen yerlere yönelebileceğini, bu işi bir hâkim azınlığın denetimde tutması gerektiğini, onların onayı ölçüsünde açılım sağlanabileceğini, bu alanda demokrasi ve özgürlük talebinde bulunulamayacağını düşünüyor.
      <br/>
      <br/>
      -Ve bunu halka kabul ettiriyor.
      <br/>
      <br/>
      -Evet. Gücü gücü yetene...
      <br/>
      <br/>
      -Demokrasi?
      <br/>
      <br/>
      -Demokrasi! “Bizde laiklik de, demokrasi de biraz Batı’dan farklı olabilir” görüşü de bu çevrelerin tartışılmazlarındandır.
      <br/>
      <br/>
      -İlginç.
      <br/>
      <br/>
      -Burası Türkiye.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24171), [web.archive.org (arşiv bağlantısı)](http://web.archive.org/web/20070606220645/http://aksiyon.com.tr:80/detay.php?id=24171)
