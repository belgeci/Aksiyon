# İki mesele

*Ahmet Taşgetiren 2007.12.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080223114507im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Devlet hizmetinde “yanlı hareket”ten rahatsız isek, ve başörtüsü yasağını buna dayandırıyorsak, öteki türlü yanlılıklara karşı da tedbirlerimiz olmalıdır. Var mı böyle bir tedbir? Tabii yok. Başörtüsü yasağında, “kamu görevinin yanlılığı-yansızlığı” meselesi, çok inandırıcı görünmüyor. Burada olan, “güç bizde ve biz, bunu böyle dikte ediyoruz, ötekilere de uymak düşer.” yaklaşımından ibaret.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Kamu görevi kriterlerine, bir anlayışın ipotek koyması hukuk devletinde kabul edilemez. Başörtüsü ile ilgili iki mesele var. Onların, hiç olmazsa “doğrunun maslahata kurban gitmemesi” adına yazılması lazım.
    <br>
     <br>
      1. Üniversite dışındaki öğrencilerin de dilerlerse başörtüsü takabilme hakkı.
      <br>
       <br>
        2. Başörtülü kamu görevi yapabilme hakkı.
        <br>
         <br>
          Bu iki meselede tartışma şu çerçevede sürüyor:
          <br>
           <br>
            Bir kesim, yasakçıların elinden hiç olmazsa “üniversitede başörtüsü serbestisi” hakkını alalım, yaklaşımı içinde. Bu konuda genel bir mutabakat olmuş, dünyada da “üniversitede başörtüsü yasağı” uygulaması yok. Üniversite dışında, yani daha alt eğitim kurumlarında dünyada yer yer yasak söz konusu. Ayrıca, kamu kurumlarında “hizmet veren” statüsünde başörtüsü, bir kimlik bildirimi olarak değerlendiriliyor ve laiklikle bağdaşır bulunmuyor. Öyleyse, kamu görevinde de başörtüsü savunulamaz. En iyisi üniversiteyi kurtarmak.” başörtüsüne özgürlükten yana olanların bile muhakemesi böyle işliyor.
            <br>
             <br>
              Diğer kesim, “başörtüsü için üniversitede özgürlük” bir başlangıç, diyor. Arkası gelecek, bunlar, yani özgürlük isteyenler, yarın orta öğretimde de özgürlük isterler, kamu görevinde de... Çünkü, küçük yaşlarda kız çocuklarına başlarını örttüren aileler, okulda bunun devam etmesini isteyecekler. Zaten İslam’a göre bir kızın rüşd yaşı ile, mer’i sistemdeki rüşd yaşı farklı ve İslam’ınki çok daha erken yaşlarda başlıyor. Kamu görevinde ise kaçınılmaz durum, üniversitede başörtülü okuyanın başörtülü olarak hizmete talip olmasıdır. Değilse üniversite okuyan ne yapacak? Dolayısıyla üniversitede serbestlik başladı mı, arkasından kamu görevinde serbestlik talepleri gelecek.
              <br>
               <br>
                Birinci söylem, “üniversite dışında bir talep dile getirilmesin, onu da vermezler”de sona eriyor.
                <br>
                 <br>
                  İkinci söylem ise, “üniversiteye de özgürlük verilmesin, çünkü arkası gelir”de bitiyor.
                  <br>
                   <br>
                    Aslında ikincilerin tavrı, birincilerin psikolojisine bir ölçüde hak verdiriyor. Yasağın kopkoyu karanlık niteliğinde sürdüğü bir ortamda hiç olmazsa bir pencere açmak makul addedilebilir. Ancak bu, hem bir gerçeğin iptali, hem de belki çok daha geniş bir toplum kesiminin mağduriyetini yasallaştırmak anlamına geliyor. Onun için “doğru”nun her şeye rağmen seslendirilmesini gerekli görüyorum.
                    <br>
                     <br>
                      Bir doğru şu: Evet, İslam’da bir mükellefiyet yaşı var. O yaşa gelindiğinde İslam’ın insandan beklediği “mükellefiyetler-sorumluluklar” devreye giriyor. Yani artık onların yapılması istenmeye başlanıyor. Bu, diyelim kızlar için 12-15 yaşları. Bu yaşa gelen bir kız diyelim, namaz sorumluluğunu ifa etmekle yükümlü. Aynı şey büluğ yaşına gelen erkek için de geçerli. Başörtüsüne gelirsek: Eğer başörtüsü (ya da tesettür) dinî bir sorumluluksa  (Kur’an’a göre bu böyle) o yaştan itibaren genç kız, tıpkı namaz gibi tesettüre de uymak durumunda. Ona, başörtüsü yasağı koymak, tıpkı daha ileri yaşlarda üniversite öğrencisine, (tabii kamu görevi üstlenene) yasak koymaktan farklı değil.
                      <br/>
                      <br/>
                      “Yasakçılar”ın bu noktadaki tesbiti doğru.
                      <br/>
                      <br/>
                      Yanlışları ne?
                      <br/>
                      <br/>
                      Yanlışları, yasağın gerekçesi: Onlar diyor ki, üniversitede hadi bir ölçüde yasaksızlık düşünülebilir; ama daha alt yaşlarda genç kız anne-baba baskısı ile örtünmüş olmakta, yasak ise, genç kızı anne-baba baskısından kurtarmaktadır.
                      <br/>
                      <br/>
                      Tabiatıyla bu mantık, devleti kutsayan, ve devlete, toplumu yukardan aşağı tanzim misyonu veren bir mantıktır. Bu mantığın doğruları, her toplumu, onlar istikametinde biçimlendirme hakkını devlete tanır. Devlet, çocuğu ana - babadan bile sakınır. Hatta kendisinden bile sakınır. Doğruyu devlet bilir. Devlet adına da birileri bilir. Bazen devlet içinde bile bilgi yarışması olur ve bir kısım devlet erkanı sınıfta kalır. Türkiye’de işleyen laik mantık budur. Eğitim de, bir yerde, devlet şablonunu halka giydirme misyonu ile hareket eder. Şunu söylemek gerekiyor ki, Türkiye’de devleti bu misyonda görenlerle millet arasında ciddi açı farkı vardır. Başörtüsü, bunun sadece bir göstergesidir. Bu alan, sancılı bir alandır.
                      <br/>
                      <br/>
                      Gerek anne-babalar, gerekse her yaştan genç kız, devletin “onlar bilmez” yargısına itiraz etmeye ve kendi özgürlük taleplerini seslendirmeye devam edeceklerdir.
                      <br/>
                      <br/>
                      Başörtüsü yasakçılarının “Bunlar yarın kamu görevinde de yasağın kalkmasını isterler” tesbiti de doğrudur. Ama buradaki gerekçe de yanlıştır. Doğrudur, çünkü, İslam’ın kurallarını önemseyen bir kadın, hayatın her safhasında ona uymayı bir görev telakki eder. Kamu alanı da buna dahildir. Onun için, başörtülü kadın, kamuda görev almanın yasaklanmasına itiraz eder ve bu alanda özgürlük kazanmak ister. Bugün de ya başını açmak zorunda kaldığı için,  ya da peruk gibi bir nesneye sığındığı için büyük üzüntü duymaktadır.
                      <br/>
                      <br/>
                      Peki, yasakçıların “yanlıştır” dediğim gerekçesi ne?
                      <br/>
                      <br/>
                      Şu:
                      <br/>
                      <br/>
                      Laik bir ülkede, kamu görevinde bulunan bir kişi, yansızlık görüntüsü vermeli, bunun için de ideolojik simgeden arındırılmış olmalıdır. Başörtüsü kimi zaman siyasi, kimi zaman dinî bir simgedir. Böyle bir simge ile yapılan hizmet, farklı inançta olanlar için sakınca doğurur.
                      <br/>
                      <br/>
                      Bu gerekçenin yanlışlığı nerde?
                      <br/>
                      <br/>
                      Şurada:
                      <br/>
                      <br/>
                      Bir kere bu değerlendirme, başörtüsüzlük gibi, genel-geçer, hiçbir inanç-siyaset rengi taşımayan bir kadın giyimi bulunduğu varsayımına dayanmaktadır. Böyle bir varsayımın doğruluğunu kanıtlayan şey nedir? Yok böyle bir şey. Başı örtmüyor olmak mıdır ölçü, yoksa baş ile beraber kadının bir “örtüsüzlük” biçimi var mıdır? Bunu kim tesbit etmiştir? Bir teamülse bu, dünyanın her ülkesi için bu teamülü kabul etme zorunluluğu var mıdır? Herhangi bir ülkenin kültür farklılığı, böyle bir genel-geçerliği değiştiremez mi?
                      <br/>
                      <br/>
                      Bir husus daha var:
                      <br/>
                      <br/>
                      Başı örtülü olmayan bir kamu görevlisinin, ideolojik veya siyasi tercihinin olmayacağını ve bunu devlet işlerine karıştırmayacağını düşünmek sağlıklı mıdır? Pekala, erkek veya kadın herhangi bir kamu görevlisi de, herhangi bir sembol taşımadan, yanlı hareket edebilir. Yanlı hareket etmek için, illa bir sembole sahip olmak gerekmiyor.
                      <br/>
                      <br/>
                      Artı, yanlı hareket, sadece kamu görevlisinden kaynaklanan bir şey değildir. Hizmet verenle hizmet alan arasındaki ilişkiden doğan bir durumdur. Şayet başörtülü bir kamu görevlisinin yanlı hareket etme riski varsa, başörtüsüz bir kamu görevlisinin de, diyelim başörtülü bir hizmet alana, ya da dindar bir hizmet alana karşı tavrı yanlı olabilir. Başörtüsü karşıtı bir erkek kamu görevlisi de, başörtülü veya dindar zannettiği birisine karşı yanlı hareket edebilir.
                      <br/>
                      <br/>
                      Devlet hizmetinde “yanlı hareket”ten rahatsız isek, ve başörtüsü yasağını buna dayandırıyorsak, öteki türlü yanlılıklara karşı da tedbirlerimiz olmalıdır. Var mı böyle bir tedbir?
                      <br/>
                      <br/>
                      Tabii yok.
                      <br/>
                      <br/>
                      Eğer, herhangi bir kamu görevlisi bakımından, böyle bir yanlı hareket olduğunda bunu idari soruşturmalar ve yaptırımlarla karşılıyor isek, aynı şeyi başörtülü bir kamu görevlisi için de uygulamanın ne mahzuru olabilir?
                      <br/>
                      <br/>
                      Başörtüsü yasağında, “kamu görevinin yanlılığı-yansızlığı” meselesi, çok inandırıcı görünmüyor. Burada olan, “güç bizde ve biz, bunu böyle dikte ediyoruz” yaklaşımından ibaret. Şablonu biz belirleriz, onu kurallaştırırız. Ötekilere de uymak düşer.”
                      <br/>
                      <br/>
                      Sergilenen gerçekte bu mantık.
                      <br/>
                      <br/>
                      Bu mantık, anti-demokratik bir vasatta geçerli olabilir.
                      <br/>
                      <br/>
                      Ama Türkiye “demokrasi” ile yönetildiğini düşünüyor. Hukuk devleti olmaya çalışıyor. İnsan haklarını öne alıyor. İnanç özgürlüğüne saygıyı yüceltiyor.
                      <br/>
                      <br/>
                      Eğer böyle ise, tüm bu söylenenlerin içi dolu ise, o zaman, birilerinin halktan almadıkları gücü kullanmaları da, ona göre hukuk üretmeleri de, ona dayanak teşkil eden gerekçeleri de boşa çıkıyor.
                      <br/>
                      <br/>
                      Diyeceğim açık: Bu konu tartışılacak.
                      <br/>
                      <br/>
                      Kamu görevi kriterlerine, bir anlayışın ipotek koyması hukuk devletinde kabul edilemez.
                      <br/>
                      <br/>
                      Başörtüsü yasağının her durumu, bana göre Türkiye’nin henüz normalleşmediğinin, yani bazı alanlarda “Halka rağmen ipoteği”nin sürdüğünün işareti olacaktır.
                      <br/>
                     </br>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29096), [web.archive.org (arşiv bağlantısı)](http://web.archive.org/web/20080223114507/http://www.aksiyon.com.tr:80/detay.php?id=29096)
