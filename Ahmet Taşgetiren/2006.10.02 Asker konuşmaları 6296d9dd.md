# Asker konuşmaları

*Ahmet Taşgetiren 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061014161856im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Ne yazık ki, Türkiye'nin sistem yapısındaki tüm antidemokratik muhteva, "Türkiye başka ülkelere benzemez" mantığından yola çıkıyor. Laiklik uygulamaları onun için jakoben karakter arzediyor, onun için "Halka rağmen halk için" yaklaşımına meşruiyyet sağlanıyor, onun için demokrasi tam demokrasi olamıyor.
  </font>
  <!--- Baslik, Spot, Resim kutusu ---------->
  <p>
   <font class="content">
    Askerler konuşuyor. Genelkurmay Başkanı Org. Yaşar Büyükanıt, küçük suflelerle sinyali verdi, Kara Kuvvetleri Komutanı, Harp Okulunun eğitime başlamasında ‘Harbiyeli’ye bir tür “misyon bildirimi” yaptı. Ve verilen bilgilere göre Genelkurmay Başkanı Org. Yaşar Büyükanıt, bu dergi elinize ulaştığında Harp Akademileri’nde kurmay subaylara hitaben bir Türkiye değerlendirmesinde bulunacak ve “misyon bildirimi” yapacak. KK Komutanı’nın konuşması Türkiye’de bir hareketlenmeye yol açtı. Genelkurmay Başkanı’nın, benzeri muhteva taşıyacağı anlaşılan konuşmasının da hiç kuşkusuz heyecanları artıracağı beklenir. “Türkiye Org. Özkök’ten sonra yeni bir sürece giriyor” görüşü yaygın. Gelin iki önemli komutanın burada nakletmeyeceğimiz konuşmalarının satır aralarını okumaya çalışalım:
    <br>
     <br>
      -Siyasi iktidarla asker arasında diyalogsuzluğu işaret ediyor. Böyle bir yapı, normal kabul edilemez. Böyle bir görüntü, hiyerarşik bölünmüşlüğü ifade eder ki, bunun her ülke için başlıbaşına bir güvenlik problemi oluşturacağı açıktır. Siyasi iradesi ile silahlı kuvvetleri arasında her zaman ihtilaf çıkarılabilecek bir ülke görüntüsü gerçekten çok derin bir problemin görüntüsüdür.
      <br/>
      <br/>
      -Askerde “Askerin siyasi kadrolardan bir rütbe üstün olduğu bilincinin bulunduğu” anlaşılıyor. Şöyle bir şey: “Siyasi kadrolar vatanın bütünlüğü dahil her alanda vahim yanlışlar yapabilir, sadece asker uyanıktır, gerekirse devreye girerek bu yanlışları önler.” Böyle bir yaklaşımın demokrasi ile bağdaşmayacağı ve böyle bir derin yaklaşım bulunduğu sürece demokrasinin her zaman pamuk ipliğine bağlı olacağı açıktır.
      <br/>
      <br/>
      -Türkiye’nin temel çıkarları -değerleri- tehdit algılamaları konusunda siyasi iktidarla asker arasında uyumsuzluğa işaret ediyor. Milli Güvenlik siyaset belgesini normalde hükümetler hazırlar. Milli Güvenlik Kurulu’nda son yapılan düzenlemeler, siyasi tarafın ağırlığını getirmiştir. Normalde de Genelkurmay Başkanı Başbakan’a bağlıdır. Bu durumda askerin perspektifini de nihai planda siyasi kadroların tayin etmesi gerekir. Ama asker kişilerce yapılan konuşmalar, güvenlik meseleleri dahil siyasi irade ile asker arasında ayrı bir irade oluştuğu izlenimi vermektedir.
      <br/>
      <br/>
      -Askerin kendi başına karar alabileceğini ve siyasi iktidarı aşabileceğini işaret ediyor. Yeni dönem komutanların yaptığı konuşmalar, sanki tam da bunu anlatmak için yapılmış gibi gözüküyor. AB sürecinde sivil irade daha belirleyici hale geldi, askerî irade geriledi, buna rağmen komutanlar sık sık kamuoyuna açık siyasi değerlendirmeler yapıyorlar, AB temsilcileri -En son Hansjörg Kretschmer gibi- bu tür konuşmaların hiçbir AB ülkesinde yapılamayacağını, askerin bu kadar öne çıkamayacağını ifade ediyorlar. İşte komutanlar, “Biz başkayız, bize yasalar laik devlet, üniter devlet ve ulus devlet tehlikeye girdiğinde bu görevi yapma - yapmama tercihini ve lüksünü hak olarak tanımıyor” diyorlar. Yani “durumdan vazife çıkar” ve... Türkiye tanıdık ortamlara doğru yol almaya başlar...
      <br/>
      <br/>
      -Askerin denetlenemezliğini işaret ediyor. Bu konuşmalar, re’sen yapılmış konuşmalar. Ne demek? Yani “siyasi irade bunu nasıl karşılar?” sorusunu önemsemeden ortaya konmuş tavırlar. Yani “Biz tavrımızı sergileyelim, gerisini onlar düşünsün” gibi bir örtülü tavır saklı. Hoş gerçekte pek bir denetleme olduğu da söylenemez. Yani denetlenemezlik bittecrübe sabit. Yani herhangi bir otorite, Genelkurmay Başkanını veya Kara Kuvvetleri Komutanını çağırıp “Ne anlama geliyor tüm bu sözler? AB ile görüşme sürecini derinden etkileyecek bir çıkışı hangi hakla yapabilirsiniz?” diye soruyor mu? Böyle bir tavrı Dışişleri veya AB koordinatörü olan bakan sergilese, ya Meclis, ya Başbakan müdahale eder ve “Ne oluyor?” diye sorar.  İlginç olan şu ki asker konuşmaları, tam aksine, mesela tüm hükümeti yargılıyor. Yani hesap sorulacaksa asker soruyor.
      <br/>
      <br/>
      -İç hizmet kanunu değiştirebilir, ve askerin re’sen harekete geçme yolunu kapatabilir mi? Böyle bir yetki TBMM’de olması lazım, TBMM böyle bir yetkiyi kullanırsa asker ne yapacak? Asker, tüm bu değerlendirmeleri ve “re’sen harekete geçme” yorumunu, yasayla kendisine görev verildiği düşüncesinden yola çıkarak yapıyor. Soru şu: Yasalar Türkiye’de TBMM tarafından yapılır. Peki TBMM, keyfi müdahalelere yol açan ve Türkiye’yi sürekli askeri vesayet altında gösteren böyle bir yasayı değiştirmek istese ne olur? Sizce ne olur? Sizce TBMM, zaman zaman kendisinin de feshi ile sonuçlanacak böyle bir yasayı iptal etmeyi neden düşünmez?
      <br/>
      <br/>
      - “Devletin sahibi askerdir, başka kurumlar bir biçimde hata yapabilir, duyarsızlaşabilir ve ancak asker duyarlılığı sayesinde memleket yanlış yollara sapmaktan kurtulabilir” gibi bir kanaat bulunduğunu ortaya koyuyor. Evet, komutanların konuşması ve öteden beri yapılan askerî  müdahaleler “Bu memlekette tüm siviller -Cumhurbaşkanı dahil, Bayar Cumhurbaşkanı iken Yassıada’ya götürüldü- bir biçimde ucu vatan ihanetine kadar uzanan yanlışlar yapabilir. Ama asker gelir bu işi düzeltir” alt şuurunu yansıtır. Tabii böyle bir yaklaşım, zaman zaman asker içinde de kullanılan “ihanet” suçlamasının ne demek olduğunu izahta zorlanır. 27 Mayıs’ta Genelkurmay Başkanı ihanetin içinde görülmüş, ardından Talat Aydemir asılmış, sonra başka başka “askerî hainler” bulunmuş vs... Cuntalar çökertilmiş, ihraçlar olmuş vs... Ne demek bu? Kimin hain olduğuna kim karar veriyor ve bu işin raconu, ‘galip gelmek’le sınırlı mı oluyor?
      <br/>
      <br/>
      -Asker, “Biz re’sen konuşuruz, bu konuda askerî hiyerarşi dışında kimseye bilgi vermek zorunda değiliz” gibi bir duruş sergiliyor. Görünüşe baktığımızda bunun gerçek olduğunu düşünmek de yanlış gözükmüyor. Mesela şimdi belli ki siyasi iktidar komutanların bu tarz konuşmalarından memnun değiller. Konuşmalar Ak Parti adına alt kademe yöneticiler tarafından eleştiriliyor. Peki bu komutanların hesap vereceği bir siyasi irade yok mu? Kamuoyunu bu kadar hareketlendirecek bir konuşma yapmak istediklerinde hiç kimseye haber vermezler mi? Diyelim başbakan, Milli Savunma Bakanı (?) hiç olmazsa konuşmalar yapıldıktan sonra “Ne oluyoruz?” diye sormazlar mı? El cevap: Sorulsa herhalde ikincisi olmaz, ya da biz medya mensupları olarak duyarız! Sonuç: Asker konuşur ve kendi hiyerarşisi dışında hiç kimse tarafından muaheze edilmez!
      <br/>
      <br/>
      -Askerin potansiyel olarak müdahale ihtimalini saklı tuttuğu gibi bir izlenim veriyor. Zaman zaman sorulur ve cevaplanır: Bundan sonra askerî müdahale veya 28 Şubat benzeri bir şey vuku bulur mu? Hayır olmaz. Askerî müdahale dönemi geçti! Bu konuşmalar bu cevaba rağmen “Acaba geçti mi?” gibi bir soruyu yeniden sordurtuyor. Aslında da askerin üslubu, “Biz buradayız ve misyonumuz devam ediyor” gibi bir algıyı oluşturma izlenimi veriyor. Yani siz ne kadar “Türkiye’de demokrasi artık pekişti, asker yerine razı olur” gibi düşünürseniz düşünün, “Asker zaten demokrasiyi korumak için geliyor, çünkü laiklik, demokrasinin olmazsa olmaz unsurudur” gibi bir mantık işlemeye başlıyorsa, her şey allak bullak olabiliyor.
      <br/>
      <br/>
      -Asker bu tavrını “Türkiye başka ülkelere benzemez” mantığına dayandırıyor. Böyle bir yaklaşım, askerin, mevcut statünün değişmesini istemediği sonucunu doğuruyor. Evet böyle... Ne yazık ki, Türkiye’nin sistem yapısındaki tüm anti demokratik muhteva, “Türkiye başka ülkelere benzemez” mantığından yola çıkıyor. Laiklik uygulamaları onun için jakoben karakter arzediyor, onun için “Halka rağmen halk için” yaklaşımına meşruiyyet sağlanıyor, onun için demokrasi tam demokrasi olamıyor. “Türkiye başka ülkelere benzemez, burada halk bilinçsizdir, ve halk dinin yoğun etkisi altındadır ve din - yani İslam, toplum hayatını düzenleme iddiasındadır!” Buradan “sürekli devrim” çıkarılıyor ve oradan da, sürekli yukardan aşağı güç kullanarak toplum inşası... İşte burada halktan oy isteyenlerle (yani demokrasinin gereğine tabi olanlarla) halktan oy istemek zorunda olmayanlar arasında ihtilaf çıkıyor. Bu, Türkiye’nin temel sancısına dönüşüyor. Ne yazık ki bu sancı potansiyelinden kurtulabilmiş değiliz. Komutanların konuşmaları böyle bir potansiyel sancıya işaret ediyor.
      <br/>
      <br/>
      Şunu ifade etmek isterim:
      <br/>
      <br/>
      Bu Türkiye için çıkmaz yoldur. Sancılıdır ve Türkiye’ye hiçbir şey kazandırmayacaktır.
      <br/>
      <br/>
      Hatta şunu da söylemek lazım: Bu süreç askere de bir şey kazandırmayacaktır. Hiçbir askerî müdahale, Türkiye’nin 1950’den sonraki akışını (ki 28 Şubat sürecindekiler de dahil asker konuşmaları 1950 sonrasını sorunlu zaman dilimi olarak sunmaktalar) müdahalelerin öngördüğü yöne çevirebilmiş değildir. Halkın derin akışı, çok daha belirleyici olmaktadır. Şu kesin ki, tüm bu sancılarda ana etken olan laiklik meselesinde Türkiye, halkın değer yargılarına paralel bir laiklik yorumuna ulaşmak zorundadır. Bana göre asker de böyle bir arayışa girerek Türkiye’nin geleceğine olumlu katkıda bulunabilir. Çünkü bu alandaki farklılaşma ülke güvenliğini riske atacak niteliktedir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25472), [web.archive.org (arşiv bağlantısı)](http://web.archive.org/web/20061014161856/http://www.aksiyon.com.tr:80/detay.php?id=25472)
