# Postmodern çağda askerlik

*Ahmet Taşgetiren 2006.09.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061010202354im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bir sistem, bir yandan kişilerin 'Amentü'sü üzerinde aşındırmalara gidip, öte yandan da, insanlardan ucu ölüme çıkacak bir fedakarlık isteyemez. 'Amentü'sü yaralanan bir toplum, kısa süre sonra bunun bedelini ödemeye başlar. Hayat vermek kolay değildir. O, ancak, onu varedenle bağlantılı bir çağrı için düşünülebilir. Türkiye, paralı askerlik düşünmeyecekse, yani birtakım insanlar, aldıkları ücret karşılığı canlarını feda etmeyi göze almayacaklarsa, gönüllü askerliğin kalbi dokusunu, Allah'a bağlılığın dokumasından başka çare yoktur.
  </font>
  <!--- Baslik, Spot, Resim kutusu ---------->
  <p>
   <font class="content">
    İngiliz asıllı Müslüman bilim adamı Abdülhakim Murad'ın "Postmodern Çağda Kıbleyi Bulmak" isimli kitabı, Türkiye'nin tartışmaya başladığı askerlik - şehidlik konuları için de ipuçları veriyor.
    <br>
     <br>
      Postmodernite, modernitenin tartışılmazlık tahtını sallarken, 'Kutsal'a dair ne varsa hepsini de izafiyet dalgasının boy hedefi yaptı. Artık hiç kimsenin 'Kutsal'ı, öteki için aynı değeri taşımıyordu. Tüm 'Kutsal'lar tartışılabilir, inanca değer bulunmayabilirdi. En uç inanç kümeleri, en uç cinsel tercihler, hayatın devamını sorgulayan en uç kararlar bugüne kadar kabul edilen görüşlerle boy ölçüşebilirdi. 'Hakikat'i kim belirleyecekti? vs...
      <br/>
      <br/>
      Kıble, bir doğrultuydu. Milyonlarca insanın yöneldiği bir ibadet odağı idi. Postmodern fırtına insanların yüreğindeki Kıble'yi de hedef alırsa geriye nasıl bir sonuç çıkardı? Abdülhakim Murad bunu tartışıyordu. Daha doğrusu, Müslümanların böyle bir sınav ile karşı karşıya bulunduğunu bildirmek istiyor ve buna kendince bir cevap bulmaya çalışıyordu. Onun cevabı 'İmam Gazali'nin yöntemince Müslüman olmaktı: Her şeyi sorgulayan ve Hakikat'e ulaşan bir üstün zihin çabası...
      <br/>
      <br/>
      Din insandan her şeyini istediğine göre, her şeyi verebilecek bir iman gerekti ve postmodern kuşkuculuğun abanışına karşı 'kendi gerçekliği'ne tutunabilmek için gerekli yürek direnişini bulmak zaruri idi. Yani İslam'ın özgün ıstılahı ile "tahkiki iman" gerekti.
      <br/>
      <br/>
      Askerlik de insandan çok şey istiyordu. Hatta bir noktada canını... Asker olup da, can bedeli istisna demek mümkün değildi. Peki ne için vermeliydi insan canını? Candan daha kıymetli, belki kutsal olan ne idi?
      <br/>
      <br/>
      Düne kadar bu soruya pek çok cevap verilebilirdi. Şehitlik, vatan sevgisi, din sevgisi, namus duyarlılığı gibi insanın hayat alanları pekala candan bile vazgeçirecek bir feda oluş duygusu hasıl edebilirdi.
      <br/>
      <br/>
      Askerlik ve şehadet konusunda bugüne kadar en yüce duygularda dolaşmıştı Türkiye... Şehid muazzezdi, onun akıttığı kan azizdi, şehidlik en yüce değerdi, vatanı savunmak en aziz değerlerin hamuruna karıştığı bir toprağı savunmaktı, anneler çocuklarını askere "Ya şehid ol ya gazi" diye gönderirlerdi, şehidin kanlı gömleği burcu burcu kokardı vs...
      <br/>
      <br/>
      İşte bu Türkiye, şimdilerde farklı bir şeyi tartışmaya başladı.
      <br/>
      <br/>
      -Vatan sağolsun tesellisi, tepki görüyor.
      <br/>
      <br/>
      -Vatan için şehid olmak, tepki görüyor.
      <br/>
      <br/>
      -Teröre karşı savaşın niteliği sorgulanıyor.
      <br/>
      <br/>
      -Askerlik sorgulanıyor. Bir anne çıkıp, "Ben oğlumu dağlarda ölsün diye okutmadım" diyor.
      <br/>
      <br/>
      Daha önceleri ilke olarak askerliğe, savaşa karşı olduğu için askere gitmeyenler vardı.
      <br/>
      <br/>
      İşi - gücü dolayısıyla askerliği en az miktarda yapmayı tercih edenler, bunun için yasal olarak kendilerine tanınan 'bedelli askerlik'ten yararlananlar vardı.
      <br/>
      <br/>
      Torpil yapıp, askerliğini dağda, terörle mücadelede, zor şartlarda değil, uygun şartlarda yapanlar vardı.
      <br/>
      <br/>
      Bunlar, yer yer "Askerliği hep garibanlar mı yapacak, hep garibanların canı mı yanacak?" şeklinde tepkiler doğurur, ancak o tepkiler mevzii kalırdı.
      <br/>
      <br/>
      Son gelişen hadise, gazete manşetlerini, sütunları işgal etti ve içerdiği yaklaşım ile de, farklı bir sürecin başlangıcı olabileceği izlenimi verdi.
      <br/>
      <br/>
      Bu tarz birkaç olay, birkaç tepki daha medyanın yoğun gündemi haline gelirse, gönüllü askerlik, can bedelini ödemek, şehidlik... o kutsal mahiyetini muhafaza edebilir miydi?
      <br/>
      <br/>
      Yoksa postmodernite fırtınası bu alanda da hükmünü icra etmekte miydi?
      <br/>
      <br/>
      Doğrusu şu ki, Türkiye, bazı alanlarda bir süredir meyveyi yiyip, köküne, toprağına hizmet etmemek, hatta bazan kökünden koparılmış dallarda meyve yenebileceğini düşünmek gibi bir savruluş yaşadı. Şehadet gibi bazı müesseseler de öyle, kökünden koparılmış meyveye döndü.
      <br/>
      <br/>
      Şehadet çok açık ki, dinî bir kavram. Vatan için can vermek bile, din tarafından kutsanmış bir mahiyet arzediyor.
      <br/>
      <br/>
      Şehadet, yine çok açık ki, dinin, İslam'ın ahiret inancı ile bağlantılı bir kavram: Öldükten sonra yitip gitmiyorsunuz. Bir ebedi hayat var. Oranın mutlak hakimi, insanı bu dünyada var kılan Yaratıcı Varlık... Yaratıcı, ölümü de yaratmış. Ölüm ötesini de... Ölüm ötesinde nasıl yaşanacağını, bu dünyadaki hayatla bağlantılı kılan da O (celle celalüh.) O demiş ki, "Allah yolunda öldürülenlere ölü demeyin. Onlar diridirler. Siz anlamıyor olabilirsiniz." O (c.c.), 'ölüm'ün bir şekline "Allah yolunda ölüm" tanımlaması getirmiş.
      <br/>
      <br/>
      Demek ki, 'şehadet'i kavramak için, İslam'ın 'Amentü'sünün iki temel ilkesine, yani Allah'a, O'nun hayat ve ölüm üzerinde mutlak tasarruf sahibi olduğuna, artı Ahiret gibi bir ebedi kalış dünyasına can ü gönülden bağlı olmak gerekiyor. Bir de yaratılanlar için kaçınılmaz olan 'ölüm'ü, Allah'ın hoşnud olacağı bir feda oluş duygusuna bağlamak... Şehadet, "Hayatım ve ölümüm Senin için" mesajı taşıyor. Şehadet veya her ölümden sonra inananlar "Biz Allah'a aitiz ve zaten O'na döneceğiz" diyecek bir kalbi kıvam kazanıyorlar.
      <br/>
      <br/>
      Belli ki böyle bir kalbi kıvam için, Kur'an'ın "İmanın kalblere nüfuzu" diye tanımladığı kalbi eğitim sürecinin yaşanması gerekiyor.
      <br/>
      <br/>
      Türk toplumunun bin yıllık iman - kültür harmanlanışı, onda, nesilden nesile akan "derin bir kalbi kıvam" oluşturmuştu. Toplum bunu bir kültür-iman mirası gibi algılıyor ve ardı arkası gelmeyen çetin varoluş mücadelelerinde can bedelini ödemekten kaçınmıyordu.
      <br/>
      <br/>
      Askerlikten kaçmak onursuzluktu.
      <br/>
      <br/>
      Askere gitmemek vatan borcunu ödemekten kaçmaktı.
      <br/>
      <br/>
      Askere gitmemek adam olmamaktı. Bir kişilik zaafı idi.
      <br/>
      <br/>
      Ne zaman?
      <br/>
      <br/>
      İslami eğitimin, en azından toplumsal hayatın en belirgin dokusu olduğu ve toplum hayatının bir inanç okulu hüviyetini taşıdığı zamanlar...
      <br/>
      <br/>
      "Dünyevileşme", yani "Ölüm ötesinin olabildiğince insanın gündeminden çıkarılması" eğilimi, hakim politika olarak topluma empoze edilmişse...
      <br/>
      <br/>
      "Modernite" anlayışı, dinden olabildiğince soyutlanma süreci olarak telakki edilmişse...
      <br/>
      <br/>
      "Ben merkezcilik" bireyciliğin zaruri uzantısına dönüşmüşse...
      <br/>
      <br/>
      İslam'a, iman dokusu olmaktan öte, bir kültür inşacısı rolü bile verilmek istenmeyen zamanlar yaşanmışsa...
      <br/>
      <br/>
      Devlet hayatının herhangi bir kademesinde 'din'in etkin olması bir sistem kusuru gibi algılanmışsa...
      <br/>
      <br/>
      Sistem bünyesinde "dinden kaynaklanmayan" bir heyecan üretilebileceği düşüncesiyle politikalar üretilmişse...
      <br/>
      <br/>
      Ve bunun üstüne, postmodern bir dalga gelip, "Herkesin gerçeği kendine" söylemiyle, tüm ortak değerleri biçen bir zihnî yıkım yaşanmışsa...
      <br/>
      <br/>
      Kimi, nasıl, ne için hayatını feda etmeye çağıracaksınız?
      <br/>
      <br/>
      Çağırdığınız insan, "Sen ne güne duruyorsun? Senin çocuğun nerde?" diye sorgulayıcı bir cevap vermeyecek mi? 'Savaşın haklılığı'nı sorgulamak ilk refleks olmayacak mı? "Çağrılan ölüm, ölmeye değer mi?", diye sorulmayacak mı? "Ölünce ne olacak?" denmeyecek mi? Ölenler kimler diye bakılmayacak mı? "Hep ölenler şu kesimden" gibi toplamalar, çıkarmalar tasniflemeler oluşmayacak mı?
      <br/>
      <br/>
      Bir sistem, bir yandan kişilerin 'Amentü'sü üzerinde aşındırmalara gidip, öte yandan da, insanlardan ucu ölüme çıkacak bir fedakarlık isteyemez. 'Amentü'sü yaralanan bir toplum, kısa süre sonra bunun bedelini ödemeye başlar.
      <br/>
      <br/>
      Hayat vermek kolay değildir.
      <br/>
      <br/>
      O, ancak, onu varedenle bağlantılı bir çağrı için düşünülebilir.
      <br/>
      <br/>
      Türkiye, paralı askerlik düşünmeyecekse, yani birtakım insanlar, aldıkları ücret karşılığı canlarını feda etmeyi göze almayacaklarsa, gönüllü askerliğin kalbi dokusunu, Allah'a bağlılığın dokumasından başka çare yoktur.
      <br/>
      <br/>
      Bu da, ülke olarak her şeyi yeniden düşünmenizi gerekli kılar. Bence bunu en önce işleri insanları gerektiğinde ölümü bile göze almaya sevkedecek olanlar yapmalı.
      <br/>
      <br/>
      Toplumun dinî duyarlılığı zayıfladığında sevinç duyup, vatan hizmeti ve şehidlik söz konusu olduğunda paniğe kapılanlar, bir çok şeyi hiç anlamamışlardır.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25251), [web.archive.org (arşiv bağlantısı)](http://web.archive.org/web/20061010202354/http://www.aksiyon.com.tr/detay.php?id=25251)
