# Derin Dünya problemi

*Ahmet Taşgetiren 2006.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070406012248im_/http://aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   AB sürecinde Milli Güvenlik Kurulu'nun önemli ölçüde sivilleşmesi ciddi bir adım. Ama henüz tüm askerî alanın sivil denetime geçtiğini söylemek mümkün değil. Oysa sağlıklı olan bu. Genelkurmay'ı rahatlatacak olan da bu. Değilse, sanki memleket için sivil iradeden daha sorumlu bir statü ortaya çıkıyor ki, bu, hem Genelkurmay'a taşıyamayacağı bir yük yüklemek olur, hem de sistemin sivil karakterini tahrip eder. İş, "Millet seçerse kendisine layık olanı seçer" kuralını içe sindirmekte toplanıyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bir ülke işgal edildiğinde... Ordu dağıtıldığında ülkeyi savunmak... Bu nasıl başarılacak?
    <br>
     <br>
      Gayrı nizami güçlerle...
      <br/>
      <br/>
      İşte 'Derin Dünya'nın mantığı...
      <br/>
      <br/>
      Böyle bir ihtiyaca kim karşı çıkabilir?
      <br/>
      <br/>
      Ama, daha "Bu dünyayı kim kontrol edecek?" sorusu sorulduğunda problem başlıyor.
      <br/>
      <br/>
      Türkiye'de böyle bir problem var.
      <br/>
      <br/>
      Hele "Sivillere yeterince güvenilmez, onları da denetleyecek bir ayrı yapılanma lazım" kanaati belirli yerlerde hüküm sürüyor ve "Derin Dünya" böyle bir hükmün üzerine bina ediliyorsa, millet denetimi dışında bir yapılanma kaçınılmaz hale geliyor demektir.
      <br/>
      <br/>
      Türkiye, uzunca bir süredir "rutin dışı" faaliyetleri konuşuyor. Faili meçhulleri, Susurluk'u konuşuyor. Şemdinli Susurluk'la bütünleşiyor ama Şemdinli'de yeterince ilerlenemediği kanaati oluşuyor. Yeşil var, Cem Ersever var, Jitem var...
      <br/>
      <br/>
      Susurluk konusunda bir Başbakan, Başbakanlık Denetleme Kurulu'nun hazırladığı rapora rağmen "Ben bile olayın sadece yüzde 20'sini biliyorum" diyor.
      <br/>
      <br/>
      Bir başka Başbakan "Şemdinli olayları nereye gidiyorsa oraya kadar uzanacağız" demesine rağmen, yollar yarıda kesiliyor.
      <br/>
      <br/>
      Şimdi Danıştay baskını ve 'Derin Dünya'ya dair kuşkular gündemde...
      <br/>
      <br/>
      Nedir Derin Dünya?
      <br/>
      <br/>
      EMASYA mı?
      <br/>
      <br/>
      Sivil Savunma Örgütü mü?
      <br/>
      <br/>
      Özel Harp Dairesi mi?
      <br/>
      <br/>
      Bu ülkede Cumhurbaşkanlığı yapmış bir siyasetçi "Derin Devlet hep var, o, normal devlet devreden çıkarsa devreye girer" diyor.
      <br/>
      <br/>
      Normal devlet ne zaman devreden çıkar, devreden çıktığına kim karar verir, kimlerin nasıl devreye gireceğini kim tayin eder?
      <br/>
      <br/>
      Türkiye, işgal ve istilaya maruz kalmadan da, birtakım güçlerin "İşler iyi gitmiyor" diyerek devlet yönetimine sık sık el koyduğu bir ülke.
      <br/>
      <br/>
      "Durumdan vazife çıkarmak" Türkiye'de bir "Derin Dünya söylemi" olabilir mi?..
      <br/>
      <br/>
      Sonradan Cumhurbaşkanı olacak bir siyasetçi, askerî darbeye maruz kaldığında "11 Eylül'e kadar akan kan 12 Eylül'de nasıl durdu?" sorusunu sormuş, o dönemde etkin olan bir general "Darbe kararını bir yıl önce vermiştik ancak olaylar kıvamına gelsin diye bir yıl erteledik" demişti.
      <br/>
      <br/>
      Ne demekti bu?
      <br/>
      <br/>
      Acaba "Derin Dünya" memleket idaresine el koymak için "işlerin çığırından çıktığı, memleketin elden gittiği" kanaatini oluşturmak üzere bazı eylemler yapar mıydı?
      <br/>
      <br/>
      Türk Mukavemet Teşkilatı Kıbrıs'ta Rum tedhişine karşı milli bir mukavemet geliştirmişti. Ona benzer bir örgütlenme Türkiye'de de işlevsel olur muydu?
      <br/>
      <br/>
      Vatansever Kuvvetler Güç Birliği...
      <br/>
      <br/>
      Kuva-yı Milliye Örgütlenmeleri...
      <br/>
      <br/>
      Cumhuriyetçiler Kulübü...
      <br/>
      <br/>
      Ata Ocakları...
      <br/>
      <br/>
      Emekli askerler...
      <br/>
      <br/>
      Birkaç kademe içinde yolları, ilişkileri birbiriyle kesişen simalar...
      <br/>
      <br/>
      Bütün bunlar nasıl bir yapılanmayı anlatıyordu?
      <br/>
      <br/>
      Cumhuriyet'e saldırı... Danıştay'a saldırı... Ve Ak Parti hükümetine karşı yükselen sesler...
      <br/>
      <br/>
      Birbiriyle yolları kesişen simaların rol aldığı bu işler, nasıl bir koalisyonu ya da nasıl bir provokasyonu işaretliyordu?
      <br/>
      <br/>
      "Kırmızı Kitap" diye bilinen düne kadar bakanlar için bile sırlı bir dünya niteliği taşıyan "Milli Güvenlik Siyaset Belgesi" bir gün "Sauna Çetesi" diye bilinen para - militer bir örgütlenmenin, bir gün Danıştay provokasyonunda rol alanların elinde - evinde bulunuyordu.
      <br/>
      <br/>
      Nasıl oluyordu bu?
      <br/>
      <br/>
      Birisi 'Derin Dünya'ya nanik mi yapıyordu, yoksa "Derin Dünya" için Kırmızı Kitap vs. harc-ı âlem nesneler haline mi gelmişti?
      <br/>
      <br/>
      Ya da şöyle bir soru:
      <br/>
      <br/>
      Başka devlet belgeleri acaba kimlerin eline geçmekte idi?
      <br/>
      <br/>
      Cumhuriyet gazetesine atılan bombalar Makina Kimya Endüstrisi (MKE) yapımı idi. Belgeler gibi bu el bombaları da nasıl bir tedavül sonucu kimlerin eline geçiyordu?
      <br/>
      <br/>
      Vatansever Kuvvetler Güç Birliği (VKGB) Başkanı, kısa sürede 100 şube açtıklarını, 1,5 milyon dolar harcadıklarını, 1,5 milyon üye kaydettiklerini söylüyordu.
      <br/>
      <br/>
      Bu ilgi gerçek miydi, ve varsa ilgiyi yönlendiren saik ne idi?
      <br/>
      <br/>
      Bu kadar insan ne yapacaktı VKGB bünyesinde?
      <br/>
      <br/>
      Bu "sivil" örgütlenmelerle, Devlet'in resmi örgütlerinin bir bağı var mıydı?
      <br/>
      <br/>
      Devletin 'Derin Dünya'sının elbet silahla ilişkisi olmalıydı. Ülke savunulacaksa, bir biçimde silahlı eğitim almış olmalıydılar. Nasıl oluyordu bu? Bu birimlerin sivil hayatta silahla ilişkisi nasıl sürüyordu?
      <br/>
      <br/>
      Sivil uzantılar da genelde silahlı eylemleriyle gündeme giriyorlardı. Ve iş bir noktada asker kişilerle bağlantıya dönüşüyordu.
      <br/>
      <br/>
      Bütün bunlar, diyelim, Genelkurmay Başkanlığının, ya da başka devlet biriminin bilgisi dâhilinde miydi?
      <br/>
      <br/>
      Bir Başbakan "Ben bile Susurluk'un ancak yüzde 20'sini biliyorum" dediğinde "Derin Dünya" nasıl bakardı buna?
      <br/>
      <br/>
      Bu meselenin en kritik yanının "Denetim" olduğu ve hâkim kanaatin "bu alanı sivil kadrolar denetleyemiyor" şeklinde olduğu açıktır.
      <br/>
      <br/>
      Kim kimi nasıl denetliyordu?
      <br/>
      <br/>
      Mesela Milli Güvenlik Kurulu'nda, Danıştay'a yapılan saldırı ile ortaya çıkan yer altı örgütlenmesi görüşülecek miydi?
      <br/>
      <br/>
      Ya da Şemdinli'nin görüşülmesi gereken bir yanı kalmamış mıydı?
      <br/>
      <br/>
      Bu işleri diyelim, hükümet nasıl görüyordu, Genelkurmay nasıl görüyordu?
      <br/>
      <br/>
      Demeçlerle görüşmek yetiyor muydu?
      <br/>
      <br/>
      Genelkurmay Başkanı "halkın tepkisi devam etmeli" dedi, Başbakan "Bunu ona yakıştıramadım" şeklinde tepki verdi. Oysa, ortaya para - militer müthiş bir ağ çıktı. Bu durumda kim kime "Gelin şu meseleyi bir konuşalım" diyecek.
      <br/>
      <br/>
      Danıştay olayında belli ki hükümet bir berzahtan geçti. Şu ilişkiler ağı ortaya çıkmamış olsaydı, hükümet müthiş bir kuşatma altında kalacaktı.
      <br/>
      <br/>
      Şimdi olayın hükümet açısından arzettiği problem şu:
      <br/>
      <br/>
      -Türkiye'de olan bitenlere ne kadar hakimler?
      <br/>
      <br/>
      Bu, sadece Ak Parti hükümetinin sorunu değil. Seçimle gelmiş tüm kadrolar, sivil - askeri bürokrasi ve başka devlet kurumlarının derin bir kuşatmasına - alan kısıtlamasına maruz kalıyorlar. Birçok alan var ki sivil kadrolar "Aman dokunmayalım, problem çıkmasın" şeklinde yaklaşıyorlar.
      <br/>
      <br/>
      İşte çeteleşme olgusu... İşte siyasi kadroların ateşin kenarından dönüşü...
      <br/>
      <br/>
      Alın bakalım gündeme...
      <br/>
      <br/>
      Başbakan ve Milli Savunma Bakanlığı Genelkurmay Başkanı ile görüşerek, İçişleri Bakanlığı ve Adalet Bakanlığı tüm birimleriyle el koysun olaya... Türkiye'nin 'Derin Dünya'da nesi var nesi yok, gerekiyorsa olsun ama, sivil iradenin de denetimine geçsin...
      <br/>
      <br/>
      Bunu Genelkurmay Başkanlığı ihtiyaç hissetmez mi?
      <br/>
      <br/>
      TSK dışında bulunan asker kişilerin, iş âleminde yapıp ettiklerine karşı bir ara uyarı yayınlanmıştı. Demek ki, dışardaki asker, TSK'nın imajını etkiliyor. Ya bu çeteleşme olguları içindeki asker kişilerin durumu? Bunların da TSK imajına büyük etkileri olmaz mı? Elbet olur. Hatta belki de, mali ilişkilerden daha yaralayıcı olur. Çünkü mali ilişkiler, ne de olsa, bireysel zaaf olarak görülebilir, ama çeteleşme olgularında yer alan bir asker, askerî hüviyetini de devreye sokmuş olacağı için, bu daha büyük bir risktir.
      <br/>
      <br/>
      AB sürecinde Milli Güvenlik Kurulu'nun önemli ölçüde sivilleşmesi ciddi bir adım. Ama henüz tüm askerî alanın sivil denetime geçtiğini söylemek mümkün değil. Oysa sağlıklı olan bu. Genelkurmay'ı rahatlatacak olan da bu. Değilse, sanki memleket için sivil iradeden daha sorumlu bir statü ortaya çıkıyor ki, bu, hem Genelkurmay'a taşıyamayacağı bir yük yüklemek olur, hem de sistemin sivil karakterini tahrip eder.
      <br/>
      <br/>
      İş, "Millet seçerse kendisine layık olanı seçer" kuralını içe sindirmekte toplanıyor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24397), [web.archive.org (arşiv bağlantısı)](http://web.archive.org/web/20070406012248/http://aksiyon.com.tr:80/detay.php?id=24397)
