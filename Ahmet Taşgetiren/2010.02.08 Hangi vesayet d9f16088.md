# Hangi vesayet?

*Ahmet Taşgetiren 2010.02.08*

<div class="pNewsDetailMainContent" itemprop="articleBody">
 Bir siyasi iktidar sonunda sandıkla hesaplaşmak zorundadır. Sandık korkudur. Ve o korku, her iktidarı bir ölçüde dizginleyecektir. Ama asker ve yargının sandıkla denetlenmeyen vesayetini sınırlamak kolay olmuyor. Asıl sorunumuz budur.
 <p class="MsoNormal">
  Nuray Mert’ten gireyim yazıya...
 </p>
 <p class="MsoNormal">
  <span>
  </span>
  28 Şubat günlerinde önemli bir duruş sergiledi Nuray Mert. O dönemin, Gülay Göktürk gibi “delikanlı” bayan yazarlarından oldu. Söylenmesi zor olanları söyledi, yazdı. “Örtülü askerî müdahale” karşısında dik durdu. Milletin hukukunu savundu. O günlerdeki duruşu unutulmaz.
 </p>
 <p class="MsoNormal">
  Nuray Mert, şu sıralarda tartışılan “sivil vesayet” söyleminin de hızlandırıcısı. “Mucidi” demiyorum; çünkü o söylem, “Malezyalaşma”, “Mahalle baskısı” söylemiyle zaten süregelmekteydi.
 </p>
 <p class="MsoNormal">
  Nuray Mert’in hızlandırıcı katkısı, 28 Şubat sürecindeki duruşun birikimini taşıyor olmasıyla bağlantılıdır. Düne kadar destek verdiğiniz bir çizgiye net eleştiriler yöneltiyorsanız, bu tavrınız, siz istemeseniz de farklı çevrelerde bir cephe tahkimi sevinci oluşturacak ya da sizi yanlarında görenlerde hüzne, inkisara yol açacaktır.
 </p>
 <p class="MsoNormal">
  Nuray Mert de bu minvalde övgüler aldı, yergilere maruz kaldı. “Vefa” duygusu ile korumacı değerlendirmelere muhatap oldu.
 </p>
 <p class="MsoNormal">
  Peki, haklılık payı yok muydu Nuray Mert’in?
 </p>
 <p class="MsoNormal">
  Benim kanaatim şu:
 </p>
 <p class="MsoNormal">
  Her güç, kontrolsüz kaldığı takdirde tahakküme yönelebilir.
 </p>
 <p class="MsoNormal">
  Kur’an’da Hazreti Peygamber’e hitaben “Sen onlar üzerinde mutlak bir sulta-iktidar-saltanat sahibi değilsin” uyarısı yapılır.
 </p>
 <p class="MsoNormal">
  Mutlak etkinliğe sahip bir parti başkanı, Meclis’te mutlak çoğunluğa sahip bir lider, hükûmetin başı, milletvekillerinin belirlenmesinde son tayin edici vs... gibi kudretler, kontrolü kolay kudretler değildir.
 </p>
 <p class="MsoNormal">
  Çiller’in “Başbakanlığın bu kadar büyük bir kudret olduğunu bilmiyordum” mealindeki bir sözünü hatırlıyorum.
 </p>
 <p class="MsoNormal">
  “Şu an, parti ve hükûmet bünyesinde Başbakan Erdoğan’ı sınırlayacak güç nedir?” diye sorduğumuzda, cevabı kolay veremeyebiliriz.
 </p>
 <p class="MsoNormal">
  Ama, bu iktidarın başlı başına bir sorumluluk demek olduğunu, formel hukuk zemininde olmasa bile, inanç bağlamında hesabı sorulmayacak hiçbir “iktidar”ın bulunmadığını, uyarılmanın, eleştirilmenin, ikaz edilmenin, hatadan kurtulma fırsatı vereceğini, dolayısıyla herkesin hayrına olduğunu bilmenin getirdiği eleştiri - özeleştiri düzeni, belki her şeyden etkili bir denetleme mekanizması oluşturabilir.
 </p>
 <p class="MsoNormal">
  Buna rağmen, formel hukuk çerçevesinde de, iktidarları denetleyecek bir düzenleme olmalıdır.
 </p>
 <p class="MsoNormal">
  Bunu seçimde, sandıklarda millet yapar, bir. Sağlıklı işlediği takdirde hukuk düzeni içinde idari yargı yapar iki...
 </p>
 <p class="MsoNormal">
  Bu yapılmıyor mu, yapılıyor.
 </p>
 <p class="MsoNormal">
  İktidarın birçok icraatının, bazen hukuku ihlal edecek ölçüde, hukuktan döndüğünü biliyoruz.
 </p>
 <p class="MsoNormal">
  Ama daha ötesi de var:
 </p>
 <p class="MsoNormal">
  İktidarın “vesayet” icra edemeyecek kadar kuşatılmış durumu söz konusu. Seçimde yüzde 47 oy almış iktidardaki siyasi parti kapatılmaktan zor kurtuluyor, bağrına “Laiklik karşıtı eylemlerin odağı” suçlaması yapıştırılıyor. Ve “kapatılma hissi”nin her an taze bir sancı halinde ülkenin ve söz konusu partinin yüreğinde depreşmesi için ne mümkünse yapılıyor. Darbe girişimleri ve suikast planları arasında, mayın tarlasında yürüyor gibi hükûmet ediyor.
 </p>
 <p class="MsoNormal">
  Böyle bir ruh halinden vesayet iktidarı çıkar mı, bilmem.
 </p>
 <p class="MsoNormal">
  Eşiniz, askerî bir hastaneye hasta ziyareti için bile giremiyor, başörtüsü sebebiyle ve siz onun acısını içinize gömmek zorunda kalıyorsunuz.
 </p>
 <p class="MsoNormal">
  Nuray Mert’in dünyasında “sivil vesayet” iddiasının nasıl diğer tüm vesayet iddialarının önüne geçtiğini, doğrusu anlamak kolay olmuyor.
 </p>
 <p class="MsoNormal">
  Zorluk, Nuray Mert’in Türkiye’nin yaşamakta olduğu tüm vesayet alanlarını bilen, bunların reel anlamda hâlâ yerli yerinde durduğunu gören birisi olarak, “sivil vesayet”in onların önüne geçtiğine hangi argümanlarla karar verdiğinin netleşmemesinde yatıyor.
 </p>
 <p class="MsoNormal">
  Ben doğrusu, Nuray Mert’in Cumhurbaşkanlığı seçiminde Abdullah Gül’ün Cumhurbaşkanı adayı olmasına karşı çıkmasının bir dönüm noktası olduğunu düşünüyorum.
 </p>
 <p class="MsoNormal">
  O zamanki yazılarını hatırlıyorum, “Gerilim” üzerinde odaklanmıştı ve gerilimi artıracağı gerekçesiyle Gül’ün aday gösterilmemesini istiyordu. O düşüncesinde ısrar etti. Ben o zaman da bu yaklaşımın, tanıdığım Nuray Mert çizgisiyle örtüşmediğini, bir kırılmanın söz konusu olduğunu düşünmüştüm.
 </p>
 <p class="MsoNormal">
  Evet, bir gerilim üretilmişti, ama gerilimi üreten odaklar, toplumun genel tercihleri karşısında hep aynı gerilim politikasıyla sonuç almaya çalışmışlardı. Üstelik bu odaklar, 367 garabeti ile bulundukları konumu dünya -âlem önünde gülünç duruma düşürmüşlerdi. Neden ona boyun eğilmeliydi ki? O odaklar neye razı olacaklardı?
 </p>
 <p class="MsoNormal">
  Nuray Mert’in o olayı neden bir kırılma noktası haline getirdiğini ben hâlâ kendime izah edebilmiş değilim. Gül’ün seçimi evet, gerilimli oldu ama, şu anda Gül’ün Cumhurbaşkanlığı bir gerilim odağı değil.
 </p>
 <p class="MsoNormal">
  Sistemin kendisinden gelen sancılar devam ediyor ve asıl gerilimi de onlar üretiyor.
 </p>
 <p class="MsoNormal">
  -Askerî vesayet bunun bir ayağı.
 </p>
 <p class="MsoNormal">
  -Yüksek yargı vesayeti ikinci ayağı.
 </p>
 <p class="MsoNormal">
  Bu her iki vesayet ayağının özünde, millet iradesinin kontrol dışına çıkma ihtimaline karşı subap görevi ifa etme misyonu var.
 </p>
 <p class="MsoNormal">
  “Sistemin kendisinden gelen sancıları” dediğim şey de bununla ilgili:
 </p>
 <p class="MsoNormal">
  -Millet yanlış yapabilir. Onu düzelten bir irade ve o iradeyi etkin kılacak güce ihtiyaç var. Bu güç, askerin silahlı gücü ya da yargının son sözü söyleme gücü olsun.
 </p>
 <p class="MsoNormal">
  Türkiye’de olan bu.
 </p>
 <p class="MsoNormal">
  Anayasa Mahkemesi raportörü Osman Can’ın, 1961 Anayasasının anti demokratik ruhu ile, yani demokrasinin ana enstrümanını kontrol atına alması ile ilgili değerlendirmesi de bununla ilgili.
 </p>
 <p class="MsoNormal">
  Bu anayasa, Tek Parti döneminden sonra gelen çok partili hayatın ilk inkıtaıdır ve tamamen, “çoğunluk iradesi yanlış yapar, gözaltında bulundurulmalı” mantığından hareketle gerçekleşmiştir.
 </p>
 <p class="MsoNormal">
  Bu mantıkla;
 </p>
 <p class="MsoNormal">
  -Asker, “Millet yanlış yaptı” deyip, milletin seçtiği kadroları alaşağı ediyor ve idareyi ele alıyor. Her şeyi, Anayasa dâhil, yeniden tanzim ediyor.
 </p>
 <p class="MsoNormal">
  -Anayasa Mahkemesi, yüzde kaç oy aldığına bakmaksızın, iktidar veya muhalefet olmasına bakmaksızın, herkese karşı güç kullanabileceğini ispatlama sadedinde kararlar vererek parti kapatıyor.
 </p>
 <p class="MsoNormal">
  Meclis’in anayasa yapma hakkına el koyuyor, bazen “Durumdan vazife çıkarıp” bu hakkı iptale kadar uzanan hükümler veriyor.
 </p>
 <p class="MsoNormal">
  Öyle ki şu an “Yasama organı” olan TBMM’nin Anayasa değişikliği yapıp yapamayacağı tartışılıyor.
 </p>
 <p class="MsoNormal">
  Siyasi iktidarın icraatı ise, Danıştay’ın mutlak denetimi altında. Dolayısıyla millet iradesi denen ve demokrasinin ana enstrümanını oluşturan şey, yasama ve yürütme boyutuyla, “Yargı”nın egemenliğine giriyor.
 </p>
 <p class="MsoNormal">
  Şu sıralar, askerî vesayet ayağını tartışıyor Türkiye. Muhtemelen bu konuda olumlu adımlar atılacak. Uzunca bir süredir, AB ile uyumun da etkisiyle o yönde ilerliyor Türkiye... Kamuoyu da, böyle bir gelişmeyi talep eder durumda.
 </p>
 <p class="MsoNormal">
  Ya yüksek yargı vesayeti nasıl demokratik hukuk devleti gereklerine göre terbiye edilecek?
 </p>
 <p class="MsoNormal">
  O alanda ciddi bir direnç var. Yüksek yargı, henüz, yanlışlıkların gündeme gelmemesi için “Yargının itibarı” zırhına bürünüyor. Ama bir “Yargı reformu”nun kaçınılmazlığı da artık bir kamuoyu beklentisi haline gelmiş bulunuyor.
 </p>
 <p class="MsoNormal">
  Ben, siyasi iktidarın bir sivil vesayet oluşturmak isteyeceğini, ancak buna her halükarda gücünün yetmeyeceğini düşünüyorum. Bir siyasi iktidar her zaman eleştiri oklarının hedefidir. Ve sonunda sandıkla hesaplaşmak zorundadır. Sandık korkudur. Ve o korku, her iktidarı bir ölçüde dizginleyecektir.
 </p>
 <p class="MsoNormal">
  Ama asker ve yargının kurumsallaşmış ve sandıkla denetlenmeyen vesayetini sınırlamak kolay olmuyor. Asıl bu vesayet üzerinde yoğunlaşıp onun kurumsal sınırlamasını en net şekliyle yapmak gerekir. Türkiye’nin asıl sorunu budur.
 </p>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-26066-254-hangi-vesayet.html), [web.archive.org (arşiv bağlantısı)](http://web.archive.org/web/20150908215301/http://www.aksiyon.com.tr/aksiyon/haber-26066-254-hangi-vesayet.html)
