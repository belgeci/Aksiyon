# Ne olacak bu gençliğin hali? Ne olacak bu eğitimin hali?

*Ahmet Taşgetiren 2007.01.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070126062718im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Çocukların yüreklerinin en çok talan edildiği bir zamanı yaşıyoruz. Sizin değer sunmadığınız yürekler, dünyanın en çirkef mekanlarından derlenen cürufatla dolduruluyor. Türkiye, kendisini yüceltecek potansiyellerinin envanterini çıkarmak zorunda. Çocuklarımız için psikiyatrların, rehber ve danışmanların kapılarını çalmadan önce, genel ortamı, sağlıklı kişilik inşasına imkân verecek zeminler haline getirmek... Muhafazakar bir siyaset kadrosunun öncelikli işi bu olmalı.
  </font>
  <!--- Baslik, Spot, Resim kutusu ---------->
  <p>
   <font class="content">
    Ne olacak bu gençliğin hali? sorusu, aslında “Ne olacak bu eğitimin hali?” sorusuyla birebir eşleşiyor. Çünkü ortada bir gençliğin “kişilik” sorunu varsa, eğitimde bir “değerler” sorunu var demektir. Ve bunlar var Türkiye’de...
    <br>
     <br>
      Gençlik ne yazık ki günden güne daha çok üçüncü sayfa haberlerine konu oluyor. Ya da şöyle: Gençlikle ilgili üçüncü sayfa haberleri, sayfa boyutlarını taşıp artık manşetlere taşınıyor.
      <br/>
      <br/>
      -Tunceli’de yatılı okulda tecavüz.
      <br/>
      <br/>
      -İstanbul’da uyuşturucu operasyonunda çocuk yaşta gözaltılar... Bir babanın kendi çocuğunu polise ihbar etmesi...
      <br/>
      <br/>
      -İlköğretim öğrencisinin öğretmenini bıçaklaması...
      <br/>
      <br/>
      -Kız ve erkek lise öğrencilerinin, sevgili kıskançlığı sebebiyle arkadaşlarını bıçaklaması... (Eğitim - Sen’in yaptığı araştırmaya göre ilk ve orta öğretimde öğretmen ve öğrencilerin birbirine yönelik tacizi yüzde 27’lere ulaşıyor.)
      <br/>
      <br/>
      -Uyuşturucu kullanan kız öğrencinin kendi kollarına jilet atması...
      <br/>
      <br/>
      -Öğrencilerin sınıfta öğretmeni dövmesi, öğretmenin pantolonunu yere indirmesi...
      <br/>
      <br/>
      Daha yazalım mı?
      <br/>
      <br/>
      Bunlar yeterli birer cinnet göstergesi değil mi?
      <br/>
      <br/>
      Ve bunlar bizim çocuklarımız değil mi?
      <br/>
      <br/>
      Türkiye nüfusunun yüzde 50’si 20 yaşın altında.
      <br/>
      <br/>
      Yani genç bir toplumuz.
      <br/>
      <br/>
      Bu niteliği ile geleceğe umutla bakan bir toplumuz.
      <br/>
      <br/>
      Peki bu haberler, gene de geleceğe umutla bakılmasına imkan veriyor mu?
      <br/>
      <br/>
      Bir yerlerde problem olduğu açık değil mi?
      <br/>
      <br/>
      Gençliğimize “değerler” sunamadığımız, ya da sunuyorsak bile bunu şahsiyet haline getiremediğimiz, ya da çocuklarımızın yüreklerine el koyan yozlaşma kültürünü sunanların, çocuklarımıza bizlerden daha etkin biçimde ulaştıkları açık değil mi?
      <br/>
      <br/>
      Soru şu:
      <br/>
      <br/>
      -Okullar kişilik inşasında etkin bir zemin mi değil?
      <br/>
      <br/>
      -Eğitim sistemimiz kişilik eğitimi vermeye göre formatlanmış mı değil?
      <br/>
      <br/>
      -Yoksa okulları kişilik eğitimi verecek nitelikte tanzim mi edemiyoruz?
      <br/>
      <br/>
      -Müfredat mı problemli, eğiticiler mi, sistem mi?
      <br/>
      <br/>
      Şayet ürün problemli ise o ürünü veren organizasyon da problemli demektir. Bu Türkiye Milli Eğitiminin problemli olması anlamına geliyor. Belki her boyutta problem var, müfredatta, eğitim kadrolarında ve sistemde...
      <br/>
      <br/>
      Bazı yazılarımda, konuşmalarımda şu tezi işledim:
      <br/>
      <br/>
      -Türkiye için ideal orta öğretim kurumları aslında adı böyle olsun, olmasın İmam Hatip Liseleridir.
      <br/>
      <br/>
      Böyle bir sözün, birçok kesimin tepkisini çekeceğini tahmin etmek zor değil. Çünkü İHL, hem sistem içinde yer almış, hem de “Sakıncalı dünya” olarak görülmüş bir eğitim kurumu...
      <br/>
      <br/>
      İHL, Tevhid-i Terdisat Kanunu mucibince din görevlisi yetiştirmek için kurulmuş bir eğitim kurumu. Yani sınırlı bir misyonu var. Zaman zaman halk, bu okullara “din görevlisi yetiştirme”nin ötesinde, “genel orta öğretim kurumu” gibi misyonlar yüklemiş, bu da “halk eğiliminin arkasında ne var?” diye bir sosyal yöneliş araştırması yapmak yerine, kimi çevrelerin tepkisine yol açmış. Belli politik kadroların istismarı gibi algılanmış. “Halk neden böyle bir şey istiyor?” diye sorulmamış.
      <br/>
      <br/>
      12 Eylül yönetimi, ortaöğretim kurumlarına zorunlu din dersi konmasını anayasal hüküm haline getirdi. Sonra, 12 Eylül yönetiminin bu tavrı da “laik ülkede zorunlu din dersi olur mu?” diye tenkid konusu oldu. Oysa 12 Eylül yönetimi, bir yerde, Konya mitingi arkasından gerçekleştirdiği askerî müdahaleyi laik duyarlılıkla yapmıştı. Yapmıştı ama, önünde, “savrulan bir gençlik” gerçeği vardı. Sokaklarda boğazlaşan, birbirini yokeden bir gençlik... Acaba zorunlu din kültürü ve ahlak bilgisi, gençliğin ruhsal sağlığına kavuşması için bir adım olabilir miydi? Bir pansuman tedbiri?
      <br/>
      <br/>
      Şunu söyleyelim:
      <br/>
      <br/>
      Zorunlu din dersi, aslında laiklik hassasiyeti konusunda kuşku duyulmayacak olan askerî kesimin, normal liselere niyeti bu olmasa da bir İHL rengi katmak üzere geliştirdiği formüldü.
      <br/>
      <br/>
      Bana göre doğru bir yönelişti.
      <br/>
      <br/>
      Belki yeterliliği tartışılabilirdi, çünkü gençliğin kişilik eğitiminin bir tek din dersi ile gerçekleşmesi mümkün değildi.
      <br/>
      <br/>
      Hemen şunu söylemek mümkün: İHL sistemi bile bunun için yeterli değildir.
      <br/>
      <br/>
      Ama bunlar, olumluya doğru atılan adımlardır.
      <br/>
      <br/>
      Belki çok daha kapsamlı bir kişilik eğitimi projesi geliştirmek gerekiyor.
      <br/>
      <br/>
      Çocuk her şeyi kendi özgür tercihleri ile bulsun ama, ona, doğru düşünme yöntemleri de verilsin. Bu noktada, din gibi insanlığın en kadim kurumunun ve kalbi değerler dünyasının gözardı edilmesi mümkün mü?
      <br/>
      <br/>
      Bu hükümet döneminde ilk ve  orta öğretim kurumlarında “Değerler Eğitimi” diye bir müfredat oluşturuldu. Orada eğiticiler ciddiye aldıkları takdirde iyi şeyler yapılabildiğini öğreniyorum. Ama bu işi, daha sistematize hale getirmek gerekiyor. Yani bütün bir eğitim sistemini, gençliğin geleceğe çok daha sağlıklı hazırlanabileceği bir kişilik eğitimini verecek nitelikte tanzim etmek gerekiyor.
      <br/>
      <br/>
      Uyuşturucu bağımlısı haline gelmiş olan çocuğunu kendi gayretiyle kurtaramadığı için polisten yardım isteyen anne - babayı düşünün.
      <br/>
      <br/>
      -Eti senin kemiği benim, yaklaşımı bizim toplumumuzda bir genetik eğilim halinde mevcut. Bu, insanımızın çocuğuna biganeliğinin göstergesi olarak değil, onun eğitimine verdiği önem açısından değerlendirilmeli. İşte size emanet bir gençlik demek bu. Elinizde doğru eğitim çerçevesi varsa, yoğurun bu gençliği demek. Geleceğe hazırlayın, Türkiye’nin geleceğini inşa edin. Genç bir toplum, eğer çocuklarını gelecek on yılları sırtında taşıyacak bir yürek kıvamında hazırlayabilirse, en büyük yatırım yapmış demektir. Çocukları 11 yaşında uyuşturucu ile buluşan bir toplum ise, felaketli bir dünyaya doğru koşar adım gidiyor demektir. Hangisini tercih etmeliyiz?
      <br/>
      <br/>
      “Hangisini tercih etmeliyiz?” sorusunu soruyorum, çünkü kafalarımız karışık? Değerler eğitimi dendiğinde, ya da İHL formatında bir eğitimden söz edildiğinde, bir çok devletlu’nun tüyleri ayağa kalkıyor. “Çocuğum dindar olacağına uyuşturucu bağımlısı olsa daha iyi” diyen bir ebeveynin akıl sağlığı yerinde midir? Ya da uyuşturucu bağımlısı bir çocuğun kriz anını seyretmiş midir?
      <br/>
      <br/>
      Aslında çocuklarımız, farkında olalım olmayalım, değişik biçimlerde kriz yaşıyorlar.
      <br/>
      <br/>
      Ben bir bilgisayar oyununda, düğmeye basarken seri halinde cinayetlere imza atan bir çocuğun ruh halini seyretmek gerektiğini söylüyorum.
      <br/>
      <br/>
      Ya da tv kanallarından evlerimize boşalan en iğrenç cinsellik görüntülerinin bir çocuğun ruh dünyasını nasıl savurduğunu...
      <br/>
      <br/>
      Siz çocuğunuzun gözlerine bakmazsanız, her gün binlerce göz bakıyor ona ve bir mesaj -ileti taşıyor.  Sizin değer sunmadığınız yürekler, dünyanın en çirkef mekanlarından derlenen cürufatla dolduruluyor.
      <br/>
      <br/>
      Türkiye, kendisini yüceltecek potansiyellerinin envanterini çıkarmak zorunda.
      <br/>
      <br/>
      Pusulayı kaybettik bir zamandır.
      <br/>
      <br/>
      Kafalarımız karışık.
      <br/>
      <br/>
      Çocuklarımızın geleceğini düşünürken bile, sağlıklı koordinatlar içinde seyretmiyoruz.
      <br/>
      <br/>
      Çocukların yüreklerinin en çok talan edildiği bir zamanı yaşıyoruz.
      <br/>
      <br/>
      Devletimizin kafası karışık, ebeveynlerin kafası karışık.
      <br/>
      <br/>
      Ben, zaman zaman buluştuğum anne - babalara diyorum ki, “Hiç akşam eve gelmeyen çocuğu için dövünen anneyi gördünüz mü? İşte onun gibi kaygı duymak gerekiyor, titremek, telaşlanmak ve çocuğumuza kavuşmak için can havliyle çırpınmak gerekiyor.”
      <br/>
      <br/>
      Çocuklarımız için psikiyatrların, rehber ve danışmanların kapılarını çalmadan önce, genel ortamı, sağlıklı kişilik inşasına imkân verecek zeminler haline getirmek... İşte Milli Eğitim’le ilgili program geliştirenlerin ana mesai konusu bu olmalı. Çünkü ilk ve ortaöğretime 14 milyon çocuğun gittiği bir ülkede, kitleler halinde sorunlu çocuk varsa, bunun için ne psikiyatr kafi gelir ne rehber ve danışman hoca... Hastalığı azaltmak lazım, yani koruyucu hekimlik... Milli Eğitim Sistemi asıl bunu başarmalı...
      <br/>
      <br/>
      Muhafazakar, yani toplumdaki sağlıklı kişilik değerlerini korumayı misyon edinen bir siyaset kadrosunun öncelikli işi bu olmalı.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26332), [web.archive.org (arşiv bağlantısı)](http://web.archive.org/web/20070126062718/http://www.aksiyon.com.tr:80/detay.php?id=26332)
