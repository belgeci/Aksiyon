# Türkiye’nin ‘Müslümanlık dozu’nu tartışmak

*Ahmet Taşgetiren 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071017010859im_/http://aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İslam'ın bir yönüyle tehdit oluşturabileceği yaklaşımı, Türkiye için her zaman bir sancı sebebi olacaktır. Böyle bir değerlendirmenin devlet tarafından yapılması, toplum-devlet ilişkisini derinden yaralayacaktır. Bu, toplumun temel dokularından birinden topluma tehdit üretmek demektir ki, toplumun kendi kendisi ile savaşması anlamına gelecektir. Bin yıldır topluma hep yüceliş yolunu açan bir değerler manzumesi, neden tarihin bir kesitinde böyle bir misyon içine itilsin ki? "Tehdit algısı" ancak zihnî bir sapma olabilir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Aksiyon'un bu haftaki yazısını düşünüyorum, acaba ne yazmalıyım? İsmailağa olayı var, oradan yola çıkarak "Tasavvuf ve Tarikat" üzerine yazılabilir. Pek çok şey söylenebilir, içerde olanlara ve dışardan bakanlara, çünkü pek çok bilinmeyen var.
    <br>
     <br>
      Ama olay, kısa sürede İsmailağa çerçevesinden çıkıp "Türkiye'de İslam'a ne kadar yer var?" sorusuna uzanıyor. Kur'an kurslarının envanterleri yayınlanıyor, yaz kurslarında çocukların ne kadar dinle buluştuğu tahlil ediliyor, Diyanet - Siyaset her şey masaya yatırılıyor. Öyle ki insanlar '28 Şubat Soğuğu'nun sızılarını kemiklerinde hissetmeye başlıyorlar.
      <br/>
      <br/>
      O zaman bu memleketin Müslümanlığını ve 'İslamsızlık ihtimali'ni bir kere daha gündeme almak gerekiyor.
      <br/>
      <br/>
      Bu arada Ramazan geliyor, çok daha canlı "İslam günleri" yaşanacak. Ama memleketimizde, bu 'İslam Günleri'nin alerji uyandırdığı odaklar da bulunur hep. Belli ki "Müslümanlık envanteri" yapma çabaları daha bir hız kazanacak.
      <br/>
      <br/>
      Peşin peşin şu cümleler doğuyor içime:
      <br/>
      <br/>
      "İslamsızlığı tercih eden insan oranı yüzde 3'ü bile bulmaz Türkiye'de. İslam'la ilişkisi en az olan insanı bile İslam'ın dışına itmeye kalksanız çok çetin tepki görürsünüz. İslam'la ilgisi en sınırlı insan bile açıktan ifade edilen "İslamsız bir Türkiye" projesine isyan eder.
      <br/>
      <br/>
      "Öyleyse Türkiye'yi "İslamsız" bir ülke olarak düşünmek abesle iştigaldir."
      <br/>
      <br/>
      Hemen peşinden, "O halde Türkiye - İslam ilişkisi nasıl olmalıdır?" sorusu doğuyor ve cevabı geliyor:
      <br/>
      <br/>
      "Öyleyse İslam'la Türkiye'nin ilişkisini ideal bir dengede tutmak gerekmektedir."
      <br/>
      <br/>
      Bunun ardından şu cümle gelebilir:
      <br/>
      <br/>
      "İslam'ın bir yönüyle tehdit oluşturabileceği yaklaşımı, Türkiye için her zaman bir sancı sebebi olacaktır. Böyle bir değerlendirmenin devlet tarafından yapılması, toplum - devlet ilişkisini derinden yaralayacaktır."
      <br/>
      <br/>
      Bu, toplumun temel dokularından birinden topluma tehdit üretmek demektir ki, toplumun kendi kendisi ile savaşması anlamına gelecektir. Bin yıldır topluma hep yüceliş yolunu açan bir değerler manzumesi, neden tarihin bir kesitinde böyle bir misyon içine itilsin ki? "Tehdit algısı" ancak zihni bir sapma olabilir.
      <br/>
      <br/>
      "Türkiye'nin İslam'la ilişkisini ideal bir dengede tutmak", şöyle bir cümle kurmayı da gerektirecektir:
      <br/>
      <br/>
      "İslam'ın güzel öğretildiği, güzel yaşandığı bir ülke. İslam'ın külli bir barış dokusu olduğu bir ülke ideal Türkiye'yi ifade eder."
      <br/>
      <br/>
      Bu cümle tersinden kurulduğunda şöyle bir sonuç ortaya çıkar:
      <br/>
      <br/>
      "İslam'ın öğretiminde problemler yaşandığı bir ülkede sancı olacaktır. Aynı şekilde İslam'ın yaşanmasında problemler bulunan bir ülkede sancılar oluşur. Öğretim ve hayata yansıtmanın kısıtlanması ölçüsünde sancı derinleşir."
      <br/>
      <br/>
      Şu hüküm de, yukardan beri yaptığımız zihni muhakemenin tabii sonucudur:
      <br/>
      <br/>
      "Güzel öğretim, güzel yaşamanın asgari, olmazsa olmaz şartıdır. Türkiye, hiçbir zaman İslam'ın öğretilmesi ve yaşanması şartlarını gözardı edemez. Türkiye, İslam'ın öğretilmesi ve yaşanması noktasında güzelliği yakalayabilmek için gerekli müesseseleri oluşturmak zorundadır."
      <br/>
      <br/>
      Kendi içimde böyle bir zihni muhakeme yaptıktan sonra düşündüm:
      <br/>
      <br/>
      İmam Hatip ve Yüksek İslam Enstitüsü eğitimi aldım. Dindar bir insanım. İslami duyarlılığım var. Müslümanlığımı bir hayat - memat meselesi gibi önemsiyorum. Acaba bu değerlendirmeler, bu zihni yapının ürünü müdür? Yani çok mu yanlı bakıyorum meseleye? Daha objektif bakabilmek diye bir şey yok mudur? Mesela bir insan, çok farklı bir kulvardan geldiğinde de böyle düşünebilir mi? Diyelim, mühendislik eğitimi alsa, topluma - ülkeye daha öznellikten uzak baksa böyle değerlendirmelere ulaşabilir mi? Yani İslam - Türkiye ilişkisi, sadece dindarlar için mi böylesine derindir, yoksa bu, sosyolojik hatta stratejik gerçeklik midir?
      <br/>
      <br/>
      Şimdi bana ait olmayan şu cümleleri de okuyun lütfen:
      <br/>
      <br/>
      "Din ve dindarlardan korkmak yanlıştır. Hele devletin din ve dindarlardan korkmasını anlamak mümkün değildir. Eğer din ve dindarlar tehlike teşkil ediyorsa, bunun çaresi yoktur. Hangi çareyi alacaksınız? Devlet milletine karşı çare aramaya, çare düşünmeye kalksa acaba hangi çareyi bulabilir?
      <br/>
      <br/>
      “Mütedeyyin insanların, dindar insanların toplumun rahat ve huzuru için bir teminat olduğu kanaatindeyim. Allah'ı bilen, Kur'an'ı bilen, Peygamber'i bilen insanlardan kötülük gelmez.
      <br/>
      <br/>
      "İslamiyeti hakkıyla bilip, hakkıyla onun esaslarına uymak bir topluluk için çok büyük kudret kaynağıdır. İslamiyet adaletin, sulhün, sükunun, iyiliğin, güzelliğin temel ilkelerini tümüyle getirmiştir. İslamiyet hem dünyayı tanzim etmiştir, hem ahireti.
      <br/>
      <br/>
      "Bugün Türkiye'yi birarada tutan en büyük bağ, millet bağı olarak söylüyorum, Müslümanlıktır. Allah'a şükür ki Müslümanız. Ve bizi millet yapan bağ olduğu için Müslümanız değil, Müslümanlığımız bizi millet yapmıştır. Kim bunu tahribe kalkarsa altında kalır.
      <br/>
      <br/>
      "Bizim asırlar boyu sahip olduğumuz, biriktirdiğimiz manevi zenginliklerimizin kökünde Müslüman olmamız yatar. Bu itibarla, bu topraklarda yaşadığımız bin sene zarfında Kur'an bizim hayatımızın rehberi olmuştur. Yol göstericimiz olmuştur. Devlet hayatımızda da devletimizi idare edenlere Kur'an'daki hakikatler yol göstermiş, yön vermiştir. Kur'an'ın içindeki hakikatler devletin en yüksek mevkiinde bulunanların yetkilerini kısıtlamıştır. Bu yetkileri sonsuz olmaktan çıkarmıştır.
      <br/>
      <br/>
      "Kur'an hükmedenlere adaletle hükmetmelerini emrediyor. Bu, başlı başına bir büyük düsturdur. Adaleti de tarif ediyor aslında. Ne fazla, ne az. Her şeyi kararınca, doğruya dayanarak. Aynı düşüncemi tekrarlıyorum: Kur'an'ı ne kadar iyi anlayabilirsek, o kadar bu hazineden yararlanırız."
      <br/>
      <br/>
      Ne düşünüyorsunuz? Bunları kim söylemiş olabilir?
      <br/>
      <br/>
      Hayır, bunlar herhangi bir din adamının, din aliminin sözleri değil. Prof. Dr. Necmeddin Erbakan, Turgut Özal, Korkut Özal, Mehmet Keçeciler, Tayyip Erdoğan, Abdullah Gül, Vehbi Dinçerler ve Recai Kutan gibi  "dindar" bilinen, hatta iç - dış istihbarat raporlarında 'İslamcı'lıklarına kail olunan siyasetçilerin sözleri de değil.
      <br/>
      <br/>
      Bu sözler, 6 kere gidip 7 kere geri gelen ve bu ülkede Cumhurbaşkanlığına kadar yükselen bir siyasetçinin sözleri. 9'uncu Cumhurbaşkanı sayın Süleyman Demirel'e ait bu sözler.
      <br/>
      <br/>
      Evet, doğru düşünüyorsunuz, bu sözler 1980'li yıllarda söylenmiş sözler, sayın Demirel'in yasaklı yıllarının sözleri... Doğru düşünüyorsunuz; sayın Demirel, 28 Şubat döneminde, Cumhurbaşkanı iken farklı bir profil çizdi, bu sözlerin gündemden çıkmasından öte, neredeyse söylediklerinin tam tersi bir misyonu üstlendi. 28 Şubat ki, "Din ve dindarlardan korku üretme" üzerine kurulmuş bir süreçti, Demirel orada tam da kendisinin çizdiği negatif misyon içinde yer aldı.
      <br/>
      <br/>
      Tabii ki sizin de zihninizden geçen soru şu:
      <br/>
      <br/>
      -Bu ikili kişilik, Demirel'in ilk söylediği sözlerin ağırlığını azaltmaz mı? Demirel adına şekillenen hangi profil Türkiye için daha gerçekçidir, daha doğrudur, daha sağlıklıdır?
      <br/>
      <br/>
      Bana göre gerçekten duru bir zihinle muhakeme yaptığınızda "İlk Demirel" çok daha sağlıklıdır. "İkinci Demirel'de bir "formasyon dönüşümü" vardır. Demirel'in ilk değerlendirmeleri "İslamcı" bir değerlendirme değildir. Yani Demirel o günlerde "İslamcı" oldu da, böyle sözler söyledi, düşüncesi doğru değildir. Bu, Türkiye'yi doğru okuyan her zihnin tabii düşünce ameliyesidir. Demirel 28 Şubat sürecinde farklı bir profil çizmiştir ama, "Benim 1980'li yıllarda söylediklerim keenlem yekündür- söylenmemiş gibidir" diye bir söz de söylemiş değildir. Belki olan şudur: Türkiye'nin İslamsızlığına oynayanlar, "İlk Demirel"in üstünü çizmişler, "İkinci Demirel"i kutsamışlardır.
      <br/>
      <br/>
      Türkiye'de İslam gerçeği ise "Dünya dönüyor" kadar net bir gerçek olarak varlığını sürdürmektedir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=25312), [web.archive.org (arşiv bağlantısı)](http://web.archive.org/web/20071017010859/http://aksiyon.com.tr:80/detay.php?id=25312)
