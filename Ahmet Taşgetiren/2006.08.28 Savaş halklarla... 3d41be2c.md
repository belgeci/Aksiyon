# “Savaş halklarla...”

*Ahmet Taşgetiren 2006.08.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061020102829im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Halklar “yapay sınırları aşan” “İslam ümmeti” diye bir derin bilinçle bakıyor hadiseye... Onun için Filistin’de bir çocuk, bir anne, Çeçenistan’da - Bosna’da namusu payimal edilen bir kadın, Afganistan’a düşen bomba, Irak’da bir caminin, bir kütüphanenin vuruluşu, Ebu Gureyb, Guantanamo bir hançer gibi saplanıyor Türk’ün, Kürt’ün, Arap’ın, İranlı’nın, Pakistanlı’nın yüreğine. Süper güçler, ekonomik, siyasi, stratejik oyunlarla hükümetleri teslim alabiliyor, ama halkın isyanı, direnci içten içe devam ediyor.
  </font>
  <!--- Baslik, Spot, Resim kutusu ---------->
  <p>
   <font class="content">
    “Hizbullah sebep değil, belirtidir... Savaş İsrail ile bütün Arap dünyası ve son İKÖ bildirisinde de görüldüğü üzere artan bir şekilde İsrail ile bütün İslam dünyası arasındadır. Savaş hükümetlerden çok halklarladır. Hatta bu hükümetlerden bir tanesi de şu anda İsrail ile müttefik olan Türkiye’dir. İsrail başlangıçta Mısır’ı asıl düşman olarak görüyordu, daha sonra asıl düşman Irak oldu, şimdi ise İran ve Suriye’yi asıl düşman olarak görüyor. Belki bir gün yeniden Mısır ve başka bir ülke asıl düşman olabilir. Bu ülkelerin birçoğunun Arap dünyasında ve İslam ümmeti arasında yapay sınırlar çizilerek oluşturulmuş olduğunu unutuyorlar ve aralarındaki dayanışma ve asabiyeti azımsıyorlar.”
    <br>
     <br>
      Bu satırları, Şahin Alpay’ın Oslo’daki Uluslararası Barış Araştırmaları Enstitüsü’nü (PRIO) kuran Prof. Dr. Johan Galtung’la Zaman gazetesi için yaptığı mülakattan aldım. (Zaman, 23 Ağustos 2006)
      <br/>
      <br/>
      Prof. Galtung’un “Savaş İsrail ile tüm İslam dünyası arasında, hükümetlerden çok halklarla...” ifadesini çok dikkat çekici bulduğumu belirtmek isterim. Yine “İslam ümmeti arasındaki sınırlar”ın “yapay”lığını belirten, “bu sınırlarla ayrılmış halklar arasındaki dayanışma ve asabiyet”e işaret eden, “bu dayanışmanın azımsanması”nın altını çizen sözleri de çok dikkat çekici.
      <br/>
      <br/>
      Bu gerçeği ne Amerika - İsrail ve Avrupa doğru okuyabiliyor, ne de mesela bizim ülkemizde düşünce - değerlendirme çerçeveleri Batı’ya ayarlı kesimler doğru okuyabiliyor.
      <br/>
      <br/>
      “Hizbullah Şii terör örgütü”, “İran Şii nüfuzu peşinde”, “İran’la Türkiye arasında tarihi rekabet var”, “Irak’ta terör”, “Hamas terör örgütü”, “Türkiye Ortadoğu bataklığına mı girecek?”, “Türkiye Batı dünyasından kopacak mı?” gibi klişelerle Türkiye ile İslam dünyası arasında bir mesafe oluşturmaya, buna karşılık Amerika - İsrail ekseninde bir duruş geliştirmeye yönelik propagandalar hep boşlukta kalmaya mahkûm oluyor.
      <br/>
      <br/>
      Belki birilerimiz, “halkın gerçeği görmediği”ni düşünüyoruz.
      <br/>
      <br/>
      Belki de tam tersi, halk bir “sağduyu” ile gerçeğin ta kendisini görüyor.
      <br/>
      <br/>
      Hükümetlerin kafası karışık olabilir.
      <br/>
      <br/>
      Türkiye’de, İran’da, Suriye’de, Mısır’da, Suudi Arabistan’da, Pakistan’da, Irak’ta, Kuveyt’te...
      <br/>
      <br/>
      Hükümetler, İslam dünyasının ortak zemininden kopup, özel hesaplar oluşturabiliyor. Bunu, reel-politik adına yapabiliyor. Bu hesaplar gerçekten “gerçekçi” de olabiliyor.
      <br/>
      <br/>
      Ama halklar “yapay sınırları aşan” “İslam ümmeti” diye bir derin bilinçle bakıyor hadiseye... Onun için, Filistin’de bir çocuk, bir anne, Çeçenistan’da - Bosna’da namusu payimal edilen bir kadın, Afganistan’a düşen bomba, Irak’ta bir caminin, bir kütüphanenin vuruluşu, Ebu Gureyb, Guantanamo, bir hançer gibi saplanıyor Türk’ün, Kürt’ün, Arap’ın, İranlı’nın, Pakistanlı’nın yüreğine...
      <br/>
      <br/>
      Süper güçler, ekonomik, siyasi, stratejik oyunlarla hükümetleri teslim alabiliyor, ama halkın isyanı, direnci içten içe devam ediyor.
      <br/>
      <br/>
      Vietkong lideri Ho Şi Minh’e atfedilen bir söz var:
      <br/>
      <br/>
      “Gerilla halk içinde sudaki balık gibi olmalı.”
      <br/>
      <br/>
      Bu ilke ile yola çıkan Vietkonglar, ideolojik olarak Marksist olmalarına rağmen, dindar Vietnam halkı ile buluşmak için Budist mabetlerine gidip, ilahiler okumuşlar. İlahi sözü yazmışlar. Halkın sosyal problemleri ile meşgul olup, uyuşturucu batağında çürümüş bir halktan devrimci bir direniş gücü oluşturmayı başarmışlar.
      <br/>
      <br/>
      Amerika gibi dev bir güce karşı Vietnam, ancak böyle çetin bir direniş alanı haline gelmiş.
      <br/>
      <br/>
      Şimdi buna asimetrik savaş deniyor.
      <br/>
      <br/>
      Ve “hâkim güç” taraftarlarınca da “terörizm” olarak niteleniyor.
      <br/>
      <br/>
      Peki, soralım: Kendisinden kat kat üstün bir güce karşı hangi ülke gerektiğinde böyle bir asimetrik savaşı göze almaz ve bunun için halkla direniş gruplarının iç içeliğini öngörmez?
      <br/>
      <br/>
      Hizbullah, Amerika ve İsrail’den bakıldığında “terörist” olarak görülebilir ve bizlere de “Bunlar sivil halkı savaş ortamına sürüklüyor” gibi takdim edilebilir, ama Lübnan’dan öyle görünmüyor. Hatta Türkiye’den de öyle görünmüyor. “Vatan savunması” söz konusu olduğunda bizim komutanlarımız da “Hattı müdafaa yoktur, sathı müdafaa vardır, o satıh bütün vatandır” dememişler mi? (Burada Hizbullah - PKK paralelliği kurup, oradan negatif yargılar çıkarmak anlamsız. Çünkü ne Türkiye İsrail’dir, ne PKK Hizbullah. Ne de Türkiye’nin Doğu-Güneydoğu’su, İsrail’e göre Lübnan konumundadır. Ayrıca PKK’nın bizzat Kürt halkı ile sorunu-çatışması var. Çünkü sudaki balık örneğinden çok uzak, derin bir inanç uyuşmazlığı söz konusu. Eğer Ankara daha sağlıklı politikalar üretebilseydi, Kürt halkı nezdinde PKK’nın hiçbir şansı olamazdı.) İslam coğrafyasında zihni suni ayrımlarla parçalanmış toplum kesimleri yok değildir.
      <br/>
      <br/>
      Belki gerçekten karşılıklı gerilimler oluşturabilecek mezhep asabiyetinden, kavmi asabiyetlerden de söz etmek mümkündür. Ne tarihteki gerilimleri yok farz etmek ne de Osmanlı’nın çözülüş sürecinde gelişen kavmi oluşumları görmezden gelmek mümkündür.
      <br/>
      <br/>
      Ama şu sıra en azından halklar planında farklı bir süreç yaşanıyor.
      <br/>
      <br/>
      Sanki suni ayrımları aşıp, ümmet bilinci diri kalan, hatta bu coğrafyaya saldırılar arttıkça parçalanmış zihni yapılarını tamir edip ümmet bilinci yeniden dirilen, kayda değer bir toplumsal zemin oluşuyor.
      <br/>
      <br/>
      Lübnan’da hayat tarzı Hizbullah’la hiç de örtüşmeyen “modern” kesimler bile Hizbullah yanlısı olmuş.
      <br/>
      <br/>
      Türkiye gibi, AB ile bütünleşme süreci yaşayan, iki asırdır Batılılaşma-Modernleşme sürecinde seyreden, halkının büyük çoğunluğu “Sünni” bir ülkede bile Amerika’nın - İsrail’in prestiji yerlerde sürünüyor.
      <br/>
      <br/>
      Bakınız şimdi şu tespitler önemli değil mi?
      <br/>
      <br/>
      -Türkiye’de hükümet Lübnan’a asker gönderme konusunda halkın içine sinecek bir karar almak zorunda. Bunun anlamı şu: Asker gönderme kararı, varıp İsrail’in korunmasına ya da Hizbullah’la vuruşmaya dönüşmesin.
      <br/>
      <br/>
      -Amerika dünyanın süper gücü. Ülkelerin iç siyasetini bile etkileyebiliyor. Dünyadaki Yahudi lobisi de oldukça etkin. Bu güçler, hükümetleri bir biçimde bir yönde karar almaya zorlayabiliyorlar ama halkın içine sinmediği takdirde ilk fırsatta halklar, yönetimleri alaşağı ediyor.
      <br/>
      <br/>
      -Yönetimler ve halk arasında ciddi bir farklılaşma yaşanıyor Ortadoğu’da...
      <br/>
      <br/>
      -Büyük Ortadoğu Projesi çerçevesinde “Ortadoğu’ya demokrasi getirme misyonu” ile yola çıkan ancak savaşın halklarla olduğunu idrak eden ABD’de, şimdi “Acaba Ortadoğu’ya gerçekten de demokrasi getirilmeli mi?” soruları sorulmaya başlandı.
      <br/>
      <br/>
      - Hizbullah’ı terör örgütü olarak nitelemek, bu örgütün Şii olduğu temasını vurgulamak ne Hizbullah’ı tecrit etmeye imkân veriyor ne de Ortadoğu’daki sorunu çözüyor. Aksine Ortadoğu’da Amerika’nın - İsrail’in düşman ilan ettiği oluşumlar, garip bir biçimde sempati görmeye başlıyor. Çünkü asırlarca İslam’la alakayı bir izzet-şeref kaynağı olarak algılamış olan İslam toplumları, ezilmişliğin en son müsebbibi olarak Amerikan-İsrail birlikteliğini görüyor ve ona karşı kalben-zihnen bir savunma seddi oluşturuyorlar.
      <br/>
      <br/>
      -Bununla paralel olarak Şiilik konusu, garip biçimde Sünni topluluklar nezdinde bile sevimsiz görünmemeye başladı. İran’ın devrim ihraç etmek için yollara düştüğü sırada Sünni toplumlarda gerilimler oluşurken, şimdi, Amerika’nın - İsrail’in boy hedefi olduğundan bu yana bir dayanışma alanı olarak görülmeye başlandı. Hatta Şii Hizbullah karşıtı fetva yayınlayan Suudi âlimleri, iletişim kazasına benzer bir şekilde müthiş bir “fetva kazası” yaşadılar. Garip bir biçimde İslam için verilen fetva, İsrail’i korumak için verilmiş hale geldi. Yani bölgede öyle bir olgu yaşanıyor ki sadece hükümetler değil, dini kurumlar bile dışlanmış hale gelebiliyor.
      <br/>
      <br/>
      -Buna bağlı olarak Sünni dünyada oluşturulmak istenen “Eyvah, Şiiler her yeri ele geçiriyor, öyleyse İsrail’le ve Amerika ile el ele tutuşup, Şiilere hak ettikleri cevabı vermeliyiz” kanaati halkta herhangi bir karşılık bulamıyor.
      <br/>
      <br/>
      Bütün bunlardan sonra soru şu:
      <br/>
      <br/>
      -Büyük Ortadoğu Projesi’nin mimarları, uygulayıcıları “Halklarla savaş” sorununu nasıl halledecek?
      <br/>
      <br/>
      Bu arada bu proje ile eklemli görülen Türkiye’nin ikilemi de şöyle: Müslüman halklar adına BOP cephesine doğru mesajlar taşımak mı, BOP’un İslam dünyasındaki temsilcisi olmak mı?
      <br/>
      <br/>
      Bu arada Zaman gazetesinin Prof. Galtung’un sözlerinden çıkardığı başlığı da sizlerle paylaşmak isterim: “ABD’nin terörle savaşı kazanılabilir değildir!” Prof. Galtung ardından şunu söylüyor: “Ne kadar fazla saldırı düzenlerlerse ABD’nin dünyadaki, İsrail’in bölgedeki askeri hâkimiyetine karşı direnişi o kadar özendireceklerdir.”
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25140), [web.archive.org (arşiv bağlantısı)](http://web.archive.org/web/20061020102829/http://www.aksiyon.com.tr:80/detay.php?id=25140)
