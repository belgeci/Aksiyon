# Ağar’ın seyir defteri

*Ahmet Taşgetiren 2006.06.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061010202314im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Mehmet Ağar'ın, bir uçtan Deniz Baykal, diğer uçtan Rahşan Ecevit tarafından geliştirilmeye çalışılan "Cumhuriyetle sorunlu olmayan partiler" ya da "Cumhuriyet milli mücadele ile kazanıldı, sandıkta kaybedilmeyecek. Demokrasiyi Cumhuriyet doğurdu, demokrasinin görevi şimdi Cumhuriyet'i yaşatmak" ifadeleriyle geliştirmeye çalıştıkları siyasi manevrayı "cepheleşme" olarak tanımlaması ve mukabil olarak "millet iradesi"ne vurgu yapması, önemli bir siyasi tavır.
  </font>
  <!--- Baslik, Spot, Resim kutusu ---------->
  <p>
   <font class="content">
    Vatan gazetesinin "Bugün seçim olsa" diye yaptığı ankette DYP'nin oy oranı yüzde 12.8 olarak görünüyor.
    <br>
     <br>
      Başka anketlerde de DYP, barajın altında veya üstünde ama çok yakınında gözüküyor. DYP yönetiminin ise, baraj diye bir sıkıntılarının bulunmadığını söylediklerini biliyoruz.
      <br/>
      <br/>
      Mehmet Ağar partisinin oylarını yukarılara çekmek için çalışıyor. Türkiye'yi bir uçtan bir uca turluyor.
      <br/>
      <br/>
      DYP kolay bir parti değil.
      <br/>
      <br/>
      Demirel - Çiller dünyasından Ağar dünyasına geliş seyri sancılı... Cindoruk'lar, Sezgin'ler, M. Ali Bayar'lar... Kalanlar gidenler... Parti bünyesinde bir yığın çentik var.
      <br/>
      <br/>
      Böyle bir zeminde baraj altından nasıl bir hamle ile yukarılara çıkılacak? Nasıl bir toplumsal zemine oturulacak? Ak Parti'nin merkeze yaklaşmasıyla ulaştığı toplumsal alanlar, Doğru Yol, ANAP, hatta BBP - MHP ile müşterek alanlar... Onlarla yeniden nasıl irtibat kurulacak?
      <br/>
      <br/>
      Türkiye, 28 Şubat gibi bir süreçten geçmiş. Toplumun en temel dengeleri sarsılmış ve bu süreçte DYP'nin "Kurucu Babası" Demirel, kendi siyasi çizgisi ile neredeyse taban tabana zıt, hatta onu biçen bir misyon yüklenmiş... DYP böyle bir Demirel ile dirsek teması içinde mi olacak? Böyle bir Demirel'i reddederse, nasıl bir zemin tepkisi ile karşılaşacak?
      <br/>
      <br/>
      Ve Ağar'ın bizzat kendi geçmişi... Kendisine göre "vatan görevinin ifası" niteliğinde olsa bile, kamuoyunda sisli (daha öte suçlamalar da var) bir izlenim söz konusu... Bu negatif bir çıkış noktası olacak mı, Ağar bunu nasıl aşacak?
      <br/>
      <br/>
      Bunlar, Ağar'ın seyir defterinde dikkate alması gereken hususlar.
      <br/>
      <br/>
      Şu görülüyor ki, Ağar problemli alanları bir ölçüde aşmayı başarıyor ve partisinin oyunu yükseltiyor.
      <br/>
      <br/>
      Ağar, yola çıkarken herhalde kendisine bir format çizmiştir. Tarihi mecra ile bugünün gerçekleri içinden bir siyasi çizgi üretmeyi hedeflemiş olmalıdır.
      <br/>
      <br/>
      Bunun için parti bünyesinde bir istişare zemini oluşturması beklenebilir.
      <br/>
      <br/>
      Ayrıca, dışarıda kanaat önderleri diye nitelenebilecek -muhtemelen farklı yönelişlerde-  çevrelerle de görüşmeler yapıyordur.
      <br/>
      <br/>
      Böyle bir zeminde birkaç kere de ben birlikte oldum Ağar ve arkadaşlarıyla...
      <br/>
      <br/>
      Bu tür davetlere katılmak işimizin bir parçası. Yazılarımızla da aynı işi yapıyoruz. Ülke meseleleri üzerine düşüncelerimizi söylüyoruz, uyarılarımızı yapıyoruz, herkese karşı hayırhah olmaya özen gösteriyoruz. Kimseye müdahanemiz de yok, peşin düşmanlıklarımız da... Doğrularımızı her ortamda söylemekten geri kalmamak, karakterimizin bir parçası.
      <br/>
      <br/>
      Bu tür birlikteliklerde de ben Ağar'ın seyir defterini okumaya çalıştım, gündemler konuşmamızı gerektirdiğinde de düşüncelerimi ifade ettim. Dikkatle dinlendi sözlerimiz.
      <br/>
      <br/>
      Ben bizzat izleyemedim, ama izleyenler tarafından anlatıldı, Ağar'ın, Fatih Altaylı ile yaptığı "Teke Tek" programında bizden, saygın bir dille bahsettiğini öğrendim. Başka ortamlarda da aynı saygın dili kullandığını biliyorum.
      <br/>
      <br/>
      Hiçbir parti ile peşin destek veya peşin muhalefet tarzı ilişkimiz yok. CHP'ye bile doğru şeyler söylemeye çalışıyoruz.
      <br/>
      <br/>
      Dilerim Ağar ve arkadaşları, "Doğru bir Yol" üzere sabit kadem olurlar.
      <br/>
      <br/>
      Herkes gözetliyor eminim Ağar'ın seyir defterini...
      <br/>
      <br/>
      Acaba nereye koşuyor?
      <br/>
      <br/>
      Mesela başörtüsü konusunda ne diyor?
      <br/>
      <br/>
      Mesela İmam Hatip Okulları konusunda ne diyor?
      <br/>
      <br/>
      Mesela CHP'nin yürüttüğü rejim eksenli muhalefet konusunda nasıl tavır alıyor? Rejim eksenli cepheleşmelere itibar ediyor mu?
      <br/>
      <br/>
      Nasıl bir muhalefet üslubu geliştiriyor?
      <br/>
      <br/>
      Muhalefet üslubu geliştirirken, Ak Parti'nin neresine vuruyor? Burada Ak Parti'nin muhafazakâr tabanının hassasiyetlerini gözetiyor mu? Bunu yaparken siyaset mi öne çıkıyor samimiyet mi?
      <br/>
      <br/>
      Mesela, Ağar'ın "devletlu" yanı, sivil siyasette nereye oturuyor? Yani Ağar sivil bir söylem geliştirebilmiş mi? Demokrat Parti, tarihi oluşumun getirdiği bir misyonla "Devleti millet için kılma" çizgisini ana mecra olarak görmüştü ve bu noktada derin bir muhalefete maruz kalmıştı. Ağar'ın Doğru Yol'u, tırmanma şeridinde kendisini nereye yerleştiriyor? "Seçmeni Ak Partinin elinden kurtaracak bir devlet partisi" mi, "Derinden akan tek parti zihniyetine karşı sivil çizgiyi daha da derinleştirecek bir siyasi oluşum" mu?
      <br/>
      <br/>
      Mesela, Demirel ile ilişki ne durumda? Demirel'in geliştirmeye çalıştığı kombinezonlara eklemlenme gibi bir durumu var mı?
      <br/>
      <br/>
      Demirel - 28 Şubat ilişkisini nasıl değerlendiriyor?
      <br/>
      <br/>
      Ağar nihai bir tercihte nerede durur? Demirel, politika hayatı Demokrat mecrada seyreden bir insan olmasına rağmen, Cumhurbaşkanlığı gibi, sistemin en zirve noktasına çıktığı zaman, sistemin sancılı konularını bildiği halde, adeta gömlek değiştirip başka misyonlar içine girmiştir. Bu, toplum ruhunda derin bir kırılma meydana getirmiştir. Ağar, böyle bir örneği de dikkate alarak nasıl bir güven verebilir topluma?
      <br/>
      <br/>
      Bu soruları çoğaltmak mümkün.
      <br/>
      <br/>
      Bunları paylaştığımız ortamlarda da dile getirdik.
      <br/>
      <br/>
      Gördüğüm ne?
      <br/>
      <br/>
      Mesela şu:
      <br/>
      <br/>
      Demirel "Başörtülüler Suudi Arabistan'a gitsin" dediğinde Ağar ve yakın ekibinde büyük bir rahatsızlık oluştuğunu sanıyorum. Bu konuyu Moral FM'in haber programında değerlendirirken dedim ki: "Öyle tahmin ediyorum ki Demirel'in bu söylemi, içinden geldiği siyasi çizgide, yani DYP'de bile rahatsızlık oluşturmuştur." Konuşmam bittikten sonra Manisa civarında seyahatte bulunan Ağar'dan bir telefon aldım. "Allah razı olsun, bizi bir tehlikeden kurtardınız" diyordu telefonda.
      <br/>
      <br/>
      Böyle bir duruş.
      <br/>
      <br/>
      Mesela "Başörtüsünü biz çözeriz" diyor Ağar. Bu söze, "Başörtüsünü çözme" iddialarının serencamına baktığımızda basit bir "avlama aracı" olarak bakmak mümkün. Onun için ben, Ağar'ın "Biz çözeriz" sözünün halk tarafından haklı olarak ihtiyatla karşılanacağını tahmin ederim. Ama şunu da söylemek isterim ki, "Başörtüsüne özgürlük" sadece Ak Parti grubu ile olacak bir şey değil. Ben, Cumhurbaşkanı Ak Parti'den seçilse bile sorunun zorluklarının kolayca bertaraf edilebileceğinden endişeliyim. Öyle ki, bugün hükümetin her eyleminde olduğu gibi, o zaman da Cumhurbaşkanının her eylemi - her imzası gözaltında olacak. Onun için zaman zaman "Başörtüsünü CHP - Laikler çözsün, rantı da onun - onların olsun" gibi yazılar yazdım. Parlamentoda çoğunluk DYP'de olsa, belki o da tek başına çözemeyebilir, ya da başına "Ezanı asli ifadelerine döndürdüğünde" gelen şeylere benzer şeyler gelir, ama Ak Parti ile müşterek hareket edecek bir DYP'nin, - veya başka partinin- mutabakat noktasındaki CHP direnişini önemli ölçüde dengeleyeceği - kıracağı muhakkaktır.
      <br/>
      <br/>
      Ağar ne diyor:
      <br/>
      <br/>
      "Ezanı asli ifadelerine dönüştürdüğümüz gibi, bu işi de çözeceğiz" diyor. Bu sözü, yarın "dün dündü" denilmeyecek - zihinlerden silinmeyecek ölçüde derinleştirmek gerekiyor.
      <br/>
      <br/>
      Ağar'ı "demokrasi vurgusu" içinde görüyoruz. Bu söylem, pek çok şeyi sorgulamayı önleyecek yuvarlak bir mahiyet arzediyor. Ağar, parti bünyesinin kitlesel karakterinden yola çıkarak böyle ortalama bir çerçeve sunuyor olabilir. Bizzat kendisi de böyle bir ortalama formül içinde görünmeyi daha risksiz görebilir. Ama zaman içinde kendisinden daha somut söylemlerin bekleneceği muhakkak.
      <br/>
      <br/>
      Ağar, "yerimiz belli olsun" türünden temaslarda bulunuyor. "Bulunması gereken yerler" konusunda duyarlılık sergilediği gibi, sanırım, birlikte görünmekten kaçındığı çevreler konusunda da duyarlılık gösteriyordur.
      <br/>
      <br/>
      Ağar'ın, bir uçtan Baykal, diğer uçtan Rahşan Ecevit tarafından geliştirilmeye çalışılan "Cumhuriyetle sorunlu olmayan partiler" ya da "Cumhuriyet milli mücadele ile kazanıldı, sandıkta kaybedilmeyecek. Demokrasiyi Cumhuriyet doğurdu, demokrasinin görevi şimdi Cumhuriyet'i yaşatmak" ifadeleriyle geliştirmeye çalıştıkları siyasi manevrayı "cepheleşme" olarak tanımlaması ve mukabil olarak "millet iradesi"ne vurgu yapması, önemli bir siyasi tavır.
      <br/>
      <br/>
      Ağar'ı dinlediğinizde "Devlet görevi" sırasında, mağduriyetlere fırsat vermediğinin altını çizecektir. Fevkalade hassas yerlerde bulunup da mağduriyetlere fırsat vermemek... Üstelik Türkiye'de izlerin karmakarışık olduğu, 'sistem sancısı'nın her kurumu misyon karmaşasına sürüklediği bir zamanda... Düşünün bir, öyle zaman geliyor, yargı gibi kurumlar bile savruluyor... Böyle zamanda bir güvenlik biriminin başında bulunmak... ve ayaklara basmamak...
      <br/>
      <br/>
      Ağar ismi bu yüzden yoğun sitem, hatta öfkelere de hedef olan bir isimdir. Siyasi yürüyüşte bu kırgınlıklar, öfkeler nasıl bertaraf edilecek? Bence hedef kitle açısından önemli bir sorun bu.
      <br/>
      <br/>
      Sonuç: Ağar'lı DYP'ye Meclis yolu gözüküyor. Ben bu yolda her adıma bir sınav gibi bakarım. Türkiye, Ağar'ın sınavını izliyor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24655), [web.archive.org (arşiv bağlantısı)](http://web.archive.org/web/20061010202314/http://www.aksiyon.com.tr/detay.php?id=24655)
