# Sünnilik - Alevilik - bilgi açığı

*Ahmet Taşgetiren 2006.07.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061019111417im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Alevi 'din bilginleri'nden, 'Aleviliğin gerçekte ne olduğu'na dair metinler istenebilir. Çünkü şu anda "Aleviliğin gerçekte ne olduğu" bile net değil. Net değil, bu alanda "Alevilik eksenli dernek, vakıf, cemevi gibi oluşumlar" ortak düşüncede değil. Bir "İslam mezhebi" olmaktan başlayıp, bir 'etnik - kültürel oluşum'a kadar uzanan tarifler var... Türkiye'nin garabeti: Aslında "Ateist" olduğu halde "Sünni" diye kabul edilenler bulunduğu gibi, aslında "Ateist" olduğu halde "Alevi" diye kabul edilenler de var. Kimlik tarifleri netleşmiş değil.
  </font>
  <!--- Baslik, Spot, Resim kutusu ---------->
  <p>
   <font class="content">
    Tercüman'ın gece yazıişlerinde çalıştığım günlerdi, Küba ile ilgili bir haber geldi. Habere "Havana'da ........" şeklinde bir başlık verdim ve yazıişlerinde birlikte çalıştığımız arkadaşa uzattım. Arkadaş "Ne abi bu Havana?" dedi. "Havana'yı bilmiyor musun?" diye mukabele ettim. "Abi bak, dedi, benim bilip bilmemem önemli değil, gazetede şu anda birlikte çalıştığımız insanlara soralım, bakalım kaç kişi bilecek..." "Hadi soralım" dedim. Sorduk. Dizgi servisine, grafikerlere, muhabirlere, matbaa işçilerine, hatta musahhihlere... Bilen sayısı bir - ikiyi geçmedi. "Al işte, dedi arkadaş, Havana bilgisi bu kadar."
    <br>
     <br>
      Şimdi eminim, yukarıdaki paragrafta geçen "mukabele etti" ve "musahhih" kelimelerine de "ne ki bunlar" diye bakanlar olacaktır. Çünkü bir gün sözlerim arasında geçen "mutedil" kelimesini bilmeyen liseli bir genç görmüş ve şaşırmıştım. Onun için gençlerle sohbet etmem gerektiğinde, sık sık, kullandığım kelimelere açıklama yapmam gerektiğini düşünüyorum.
      <br/>
      <br/>
      Şimdi gelelim, Sünnilik - Alevilik konularına...
      <br/>
      <br/>
      Düşüncem şu:
      <br/>
      <br/>
      Bu ve benzeri alanlarda derin bir bilgi açığı bulunuyor.
      <br/>
      <br/>
      Cuma günü bir caminin kapısında dursanız ve çıkan insanlara "Hanefilik nedir? Şafiilik nedir? Ebu Hanife kimdir? Matüridi’yi - Eş'ari'yi tanıyor musun? Mezhep nedir?" diye sorsanız, acaib cevaplar alırsınız ve doğruluk oranı epeyce düşük olur. Yani bir cami cemaati bile, dinî terimleri, kurumları ve şahsiyetleri bilmiyor olabilir.
      <br/>
      <br/>
      İran'a gittiğimde, yanımızda refakatçi olarak bulunan, Mardinli bir "Molla", Sünni iken Şiiliğe geçtiğini, annesinin - babasının da böyle mezhep değiştirdiğini gururla anlatıyordu. Ona dedim ki:
      <br/>
      <br/>
      -Bu tür övünmeler boş. Azerbaycan'a gittim, orada Sünniler ve şiiler var, ama Sünnilerin Sünniliği de sıfırda, Şiilerin Şiiliği de sıfırda... Yani isim kalmış, içi boşalmış.
      <br/>
      <br/>
      Sonra dedim ki:
      <br/>
      <br/>
      -İmam Cafer Şia'nın büyüğü, Ebu Hanife Sünni bir mezhebin büyüğü. Ebu Hanife İmam Cafer'in talebesi ve Hoca - Talebe, birbirine derin muhabbet sahibi. Ayrıca Ebu Hanife de derin Ehl-i Beyt sevgisi sebebiyle "Alevi" olarak nitelenir kitaplarımızda... Ebu Hanife ve İmam Cafer'i doğru tanısak, birbirimizden adam çalmak gibi bir şeyden sevinç duymayız.
      <br/>
      <br/>
      Yazıişleri Müdürlüğünü yaptığım Altınoluk dergisi, cezaevlerine de ulaşıyor, orada da okuyucuları var. Geri dönüşler alıyoruz zaman zaman. Şöyle bir mektup, bizi epey düşündürmüştü:
      <br/>
      <br/>
      -Ağabeyler iyi ki bize bu dergiyi gönderiyorsunuz. İnanın burada, henüz gusül abdestini bilmeyen insanlarımız var.
      <br/>
      <br/>
      Sahi "Gusül" nedir diye sorsak şöyle sokaklarda, acaba yüzde kaç insandan doğru cevap alırız. Sokaklarda insanlara;
      <br/>
      <br/>
      -Alevilik nedir, Sünnilik nedir? diye sorsanız, bazı cevaplar alabilirsiniz belki, ama doğrulukları tartışılır. Hele insanlara kendilerini "Sünnilik - Alevilik" çerçevesinde tanımlamalarını söyleyip "Neden böyle tanımlıyorsunuz?" diye sorduğunuzda, özgün tarife uygun çok az cevap bulabilirsiniz.
      <br/>
      <br/>
      Ama "Haydin, mezhepler için tartışmaya" diye bir yol açıldığında ucu kavgalara kadar varacak derin tartışmalar olur. Yani hem bilmeyiz, hem vuruşuruz.
      <br/>
      <br/>
      Diyanet kavgası veriyoruz:
      <br/>
      <br/>
      -Laik devlette Diyanet olur mu? Bu, laik devletin Sünni kurumu mu? Alevilik neden yok gibi yığınla soru...
      <br/>
      <br/>
      Alın size deryalar gibi tartışma konusu.
      <br/>
      <br/>
      Din Dersi kavgası veriyoruz:
      <br/>
      <br/>
      - Sünnilik mi öğretiliyor, Alevilik neden yok?
      <br/>
      <br/>
      Bu işlere bir süredir AB de katılıyor, AİHM de.
      <br/>
      <br/>
      Onlar "taraf" haline gelince iş daha da karışıyor.
      <br/>
      <br/>
      Bizim yeterince bilemediğimiz konuları onlar, şıppadanak çözüyor.
      <br/>
      <br/>
      -Aleviye şu verilsin, Kürde bu verilsin.
      <br/>
      <br/>
      Türkiye'de pek çok çevrede görüldüğü gibi, Avrupa'dan da, Türkiye Cumhuriyeti "Sünni bir Türk devleti" olarak görünüyor ve böyle bir devlet bünyesinde "Azınlık" halinde bulunan tüm toplumsal grupların haklarının korunması öngörülüyor.
      <br/>
      <br/>
      "Azınlık" kim?
      <br/>
      <br/>
      AB metinlerine "Aleviler" ve "Kürtler" azınlık olarak giriyor. Şükür ki, bu gruplardan akl-ı selim sahibi olanlar çıkıp, "Biz azınlık değiliz" uyarısında bulunuyorlar.
      <br/>
      <br/>
      Bilmekten yola çıkmıştık, onun üzerinde durmamız gerekiyor aslında...
      <br/>
      <br/>
      "Din" bu ülkede insanların yönelişlerini, tavırlarını, tercihlerini belirlemede çok temel bir disiplin...
      <br/>
      <br/>
      Öyle bir belirleyici disiplin, yeterince ve sağlıklı bilinmiyorsa, hele sağlam bilginin yerini gelenek, hurafe, batıl inanç, öfke, bağnazlık almışsa... işin içinden çıkmak zorlaşıyor.
      <br/>
      <br/>
      Artı: Din alanı Türkiye'de çok hassas bir alan.
      <br/>
      <br/>
      Devlet laik. Yani her dine karşı eşit mesafede, sistemini oluştururken herhangi bir dinden referans almıyor, ama dine karşı da değil, aksine, toplumun, başka din mensuplarına veya inançsızlara zarar vermemek kaydıyla dinî taleplerinin yerine getirilmesi de bir anayasal görev. Bu çerçevede Anayasa devlete "dini öğretme" görevi vermiş. Bu arada din - toplum ilişkisine supablar konmuş...
      <br/>
      <br/>
      Laiklik yorumları, Sünni Türk devleti, gayrı müslim azınlık, İslam içi mezhepler, din- toplum ilişkisine supablar... Bu yapı, yeterince duyarlı -bazan sancılı- bir zemini ortaya koyuyor.
      <br/>
      <br/>
      İşte orada, bir de, bu konuları ya doğru bilmediği için ya da zaten kötü niyetli olduğu için yanlış yaklaşan dış odaklar devreye girince iş, Türkiye'nin toplumsal istikrarı açısından ucu tahrip edici boyutlara ulaşacak ölçüde karmakarışık hale geliyor.
      <br/>
      <br/>
      Sünniler hakim devlet mezhebi muamelesi görüyor, herkes laiklikten yola çıkıp Sünniliğe vuruyor. Ama Sünni toplum kesimleri "çoğunluğun inanç özgürlüğü" sorunundan şikayet ediyor.
      <br/>
      <br/>
      Aleviler devlet imkanlarından yararlanmakta üvey evlat muamelesi gördüklerini düşünüyorlar. Bu arada Alevilere uluslararası destek geliyor.
      <br/>
      <br/>
      Gelin çıkın işin içinden...
      <br/>
      <br/>
      Neredeyse tüm toplum kesimleri sancılı.
      <br/>
      <br/>
      "Devlet, anayasal görevini yapsın, dinin doğru öğrenilmesine zemin hazırlasın.
      <br/>
      <br/>
      Dinler, mezhepler karşısında eşit mesafede dursun.
      <br/>
      <br/>
      Devlet, dinleri ve mezhepleri belirlemeye kalkmasın.
      <br/>
      <br/>
      Devlet bünyesinde din kurumu oluşturulmasın."
      <br/>
      <br/>
      Şu saydığım ve steril bir laik sistemde din - devlet - toplum ilişkilerinin çerçevesini oluşturabilecek hususlar, Türkiye'de asla kitaplarda durduğu gibi durmuyor. Devlet dinin içinde, din devletin içinde, mezhepler orda burda...
      <br/>
      <br/>
      Türkiye, akl-ı selimi, yani sakin bir kafayı bulabilirse, bu alana kafa yormak zorunda...
      <br/>
      <br/>
      Şimdi diyelim, "Devlet dinin öğretilmesine imkan - zemin hazırlayacaksa Alevilik de öğretilsin!"
      <br/>
      <br/>
      Buna kim itiraz edebilir?
      <br/>
      <br/>
      Türkiye'de kendisini "Alevi" olarak tanımlayan kayda değer bir toplum kesimi varsa, diğer din - mezheb mensuplarının yararlandığı haklardan onların da yararlanması çok tabiidir.
      <br/>
      <br/>
      Peki bu nasıl olacak?
      <br/>
      <br/>
      Diyanet bünyesinde olacak... Okullarda Din Kültürü ve Ahlak Bilgisi dersinde olacak...
      <br/>
      <br/>
      Bu da tabii.
      <br/>
      <br/>
      Peki bu nasıl yapılabilir?
      <br/>
      <br/>
      Alevi 'din bilginleri'nden, 'Aleviliğin gerçekte ne olduğu'na dair metinler istenebilir. Çünkü şu anda "Aleviliğin gerçekte ne olduğu" bile net değil. Net değil, bu alanda "Alevilik eksenli dernek, vakıf, cemevi gibi oluşumlar" ortak düşüncede değil. Bir "İslam mezhebi" olmaktan başlayıp, bir 'etnik - kültürel oluşum'a kadar uzanan tarifler var... Şia ile bağlantı tartışılıyor, Şia bünyesindeki yelpazede nerede yer alacağı tartışılıyor....
      <br/>
      <br/>
      Türkiye'nin garabeti: Aslında "Ateist" olduğu halde "Sünni" diye kabul edilenler bulunduğu gibi, aslında "Ateist" olduğu halde "Alevi" diye kabul edilenler de var. Kimlik tarifleri netleşmiş değil.
      <br/>
      <br/>
      Türkiye sanki henüz bu noktaya gelememişliğin sancısını yaşıyor.
      <br/>
      <br/>
      Düşünüyorum ki, bu noktaya gelinse, o zaman, Aleviliğin "dinî metinleri" üzerinde çalışmalar yapılacak. Aleviliğin İslam'la ilgisi netleşecek. Aleviliğin İslam'la ilgisi varsa, nasıl bir ilgi olduğu ortaya çıkacak. Çünkü eğitim süreci içinde bir "dinî bilgi" aktarmak, bir ölçüde sistematize edilmiş bilgileri aktarmaktır. Belki şu anda Türkiye Aleviliğinin ana sorunlarından birisi de budur. Devlet imkanıyla bilgi verilmiyor olabilir ama, 'verilecek bilgi'nin netleşmediği de doğrudur. Diyanet ilim adamları kanalıyla bir hazırlık yapıyor, "Alevi metinleri" denebilecek malzemeleri topluyor. Bu metinlerde muhtemelen Hazreti Muhammed (s.a.), Hazreti Ali (k.v.), Hazreti Fatıma (r.anha), Hazreti Hasan - Hüseyin, imamlar gibi Aleviliğin - Sünniliğin sevgi odaklarının şahsiyet çerçeveleri anlatılıyordur. Bu metinler üzerinde görüş birliği sağlanacak mı? Yoksa bir kısım çevre "Alevilik Sünniliğe dönüştürülüyor?" gibi tepkiler mi koyacak?
      <br/>
      <br/>
      Bir salim kafa... Bir akl-ı selim... Türkiye'de her kesime lazım olan en acil şey bu.
      <br/>
      <br/>
      Sünniliği ve Aleviliği bu hassasiyet içinde öğrenmek şart.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24763), [web.archive.org (arşiv bağlantısı)](http://web.archive.org/web/20061019111417/http://www.aksiyon.com.tr:80/detay.php?id=24763)
