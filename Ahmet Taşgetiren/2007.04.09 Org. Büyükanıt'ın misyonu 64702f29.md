# Org. Büyükanıt’ın misyonu

*Ahmet Taşgetiren 2007.04.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070507170641im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Şu yaşanan gelişmede ilginç durum, vaktiyle Yön - Devrim markajında oluşan sivil - asker işbirliği ile sonuç alma hesabının yeniden devreye sokulmasıdır. O süreç, 12 Mart hüsranını yaşadı, ama anlaşılıyor ki uslanmadı. O hüsran, örgütlenmenin gidip komuta heyetine çarpmasıdır. Öyle ki komuta heyetindeki uzantı bile oluşuma sahip çıkamamıştır. Sonunda 12 Mart süreci, bizzat o süreci hazırlayanlar için cehennem iklimine dönüşmüştür. Hasan Cemal, “Kimse Kızmasın, Kendimi Yazdım” diye boşuna mı nefes tüketiyor. Cumhuriyet aktörleri yerli yerinde duruyor ne yazık ki... Kışkırtmanın en merkez üssünde...
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Türkiye, bir Cumhurbaşkanlığı seçimi öncesinde hassas günler yaşıyor. Bir kesim Cumhurbaşkanlığı seçimini, rejim meselesi haline getirmek için olağanüstü çaba gösteriyor.
    <br>
     <br>
      Cumhurbaşkanlığı seçimini rejim meselesi haline getirmek demek bazı kurumlarımıza “Durumdan vazife çıkarma” misyonu yüklemek anlamına da geliyor.
      <br/>
      <br/>
      Durumdan vazifeyi Türkiye’de asker çıkarır.
      <br/>
      <br/>
      Rejim üzerine tartışma askere yönelik mesaj ihtiva eder.
      <br/>
      <br/>
      Ve bu mesajın amacı, askeri devreye sokarak ülkeyi farklı bir mecraya sürüklemektir.
      <br/>
      <br/>
      Bu maceralar bugüne kadar Türkiye’ye sadece kaybettirmiştir. Amaç rota düzeltmesi ise, ve bugün bir kere daha rota düzeltme ihtiyacı hissediliyorsa, demek ki 80 küsur yıl içindeki tüm rota düzeltme eylemleri başarısız olmuştur.
      <br/>
      <br/>
      Çünkü...
      <br/>
      <br/>
      Tüm bu rota düzeltme eylemleri milletsiz ve hatta millete rağmen, millet iradesini dışlayıcı bir konsept içinde gerçekleşmiştir.
      <br/>
      <br/>
      Sonunda...
      <br/>
      <br/>
      Güven sıralamasında askerine en üst güveni bildiren halk, askerî müdahale sonrası yapılan seçimlerde müdahaleye en zıt siyasi oluşumu iktidara taşımıştır.
      <br/>
      <br/>
      Nedir bunun anlamı?
      <br/>
      <br/>
      Millet iradesine karşı darbe yapanlar, yaptıranlar bunu düşünmezler mi?
      <br/>
      <br/>
      Şimdi bu genel tespitlerden sonra gelelim güncele:
      <br/>
      <br/>
      Provokasyondan geçilmiyor.
      <br/>
      <br/>
      Aday belirleme sürecine doğru bu provokasyonların dozu daha da artacak.
      <br/>
      <br/>
      Ankara’da mitingler organize ediliyor.
      <br/>
      <br/>
      Bunların tümü gözdağı içerikli oluşumlar...
      <br/>
      <br/>
      Ankara’ya bir milyon kişi toplanırsa birilerinin gözü korkar.
      <br/>
      <br/>
      Niye korksun ki...
      <br/>
      <br/>
      Korkacağı düşünülen insanlar halktan 10 milyon 808 bin oy almışlar...
      <br/>
      <br/>
      Kitleler, temsili demokrasi değil de, sanki doğrudan demokrasi uygular gibi, bir güç olarak kullanılacaksa, onlar da toplar 3 Kasım’da kendilerine verilen 10 milyon 808 bin kişiyi Ankara’ya, ve mitingcilere cevabı verirler. Oldu mu?
      <br/>
      <br/>
      Malatya İnönü Üniversitesi rektörü Ankara’ya otobüsle öğrenci taşımak istiyor.
      <br/>
      <br/>
      Ne bu?
      <br/>
      <br/>
      Malatya’nın tepkisi mi?
      <br/>
      <br/>
      Ya iktidar da Malatya halkını meydanlara toplayıp “Rektör dışarı” diye bağırtırsa...
      <br/>
      <br/>
      Ben böyle zamanlarda hep şu halk deyimini hatırlarım: “Başkasının yumruğunu görmeyen kendi yumruğunu balyoz sanırmış!”
      <br/>
      <br/>
      Şöyle bakılıyor zahir:
      <br/>
      <br/>
      Halk oy verir ama pasif katılımcıdır. Oy verdiği insanı sonuna kadar desteklemez. Dolayısıyla şeklen demokrasi sandıkta işler ama sonucu örgütlü güçler alır. Örgütlü mali güçler, örgütlü sendikal güçler, örgütlü legal - illegal silahlı güçler vs...
      <br/>
      <br/>
      Şu yaşanan gelişmede ilginç durum, vaktiyle Yön - Devrim markajında oluşan sivil - asker işbirliği ile sonuç alma hesabının yeniden devreye sokulmasıdır. O süreç, 12 Mart hüsranını yaşadı, ama anlaşılıyor ki uslanmadı. O hüsran, örgütlenmenin gidip komuta heyetine çarpmasıdır. Öyle ki komuta heyetindeki uzantı bile oluşuma sahip çıkamamıştır. Sonunda 12 Mart süreci, bizzat o süreci hazırlayanlar için cehennem iklimine dönüşmüştür. Hani o üç gencin idamı var ya, onda, onları devrim ateşinin içine sürükleyen ağabeylerin etkisi yok mudur? Hasan Cemal, “Kimse Kızmasın, Kendimi Yazdım” diye boşuna mı nefes tüketiyor. Cumhuriyet aktörleri yerli yerinde duruyor ne yazık ki... Kışkırtmanın en merkez üssünde... Bugünkü süreçte, sahnenin önünde sivil kışkırtmanın yanıbaşında muvazzaf değil, daha çok emekli paşalar görülüyor. Emekli paşa fotoğrafı ile bütünleşen sivil ekipler, bunun TSK uzantısının da bulunduğu izlenimini verme gayretindeler. Belki de şu: Biz gerekli zemini oluşturursak (12 Eylül darbesinde, müdahalenin gerekli ortamın oluşması için bir yıl geriye bırakıldığı sözlerini unutmamalı) muvazzaflar da harekete geçer ve neticeyi alır hesabı...
      <br/>
      <br/>
      ***
      <br/>
      <br/>
      Şimdi, yazının başlığına “Org. Büyükanıt’ın misyonu” ifadesini neden koyduğumuza gelelim. Şunun için:
      <br/>
      <br/>
      Bu, tüm ülke ile birlikte herkesi sonu bilinmez bir maceranın içine sürükleyen oluşumlar, genelde askere oynuyorlar. Çünkü askerin silahı var, asker silahı ile devreye girdiğinde siviller susuyor, halk susuyor ve asker kendisine müdahale için “Cumhuriyeti koruma kollama” gibi yasal bir kanal buluyor...
      <br/>
      <br/>
      O yüzden, kışkırtmalar, daha çok, askeri devreye sokma amacı taşıyor.
      <br/>
      <br/>
      Askerin damarına basıldığı izlenimi verilirse iş tamam gibi düşünülüyor.
      <br/>
      <br/>
      Diyelim Genelkurmay Başkanı “Cumhuriyet ve Cumhuriyet’in temel konularının, Cumhuriyet tarihinde belki ilk kez tartışılmakta ve bu değerlerin yeniden tanımlanması teklif edilmektedir” gibi bir konuşma yapıyor.
      <br/>
      <br/>
      Bu, bu çevrelerde bir tür adrenal dopingi mahiyeti taşıyor. Heyecan dozu yükseliyor. Ardından şu ifadeler:
      <br/>
      <br/>
      “Laiklik ilkesi, Türkiye’nin üniter yapısı ve hatta vatandaşlık kavramı, bu zamana kadar bu şekilde bir tartışma konusu olmamıştır. Devletimizin temel taşlarının bu şekilde aşındırılmaya çalışılması ve tartışma konusu yapılması TSK tarafından endişe ile izlenmektedir.”
      <br/>
      <br/>
      TSK ve endişe kelimeleri bir araya geldi mi, tansiyon yukarılara tırmanıyor demektir.
      <br/>
      <br/>
      Buna bir de  “Tüm bu olumsuzluklar karşısında kararlı duruşumuz devam etmektedir. Asker zamanı geldiğinde görevini yapmak zorundadır. Bunu da açıkça ifade ediyorum.” gibi bir cümle eklendiğinde, bir çevre “Tamam, diyor, iş kıvamına doğru ilerliyor.”
      <br/>
      <br/>
      Aslında bazı şeyleri -yani oyun kurgusunu- doğru okumak için Genelkurmay Başkanı’nın bu sözlerinin, bu çevrelerde nasıl yankı bulduğuna bakmak bile yeterli.
      <br/>
      <br/>
      ***
      <br/>
      <br/>
      Cumhurbaşkanı seçimi konusunda asker nerede duruyor?
      <br/>
      <br/>
      Org. Büyükanıt’ın sözleri Cumhurbaşkanı seçimini kapsıyor mu?
      <br/>
      <br/>
      Böyle düşünüldüğünde, Org. Büyükanıt’ın da zımnen kurgunun içinde olduğu sonucuna ulaşılır. Oysa şu ana kadar sayın Büyükanıt, Cumhurbaşkanlığı seçiminde askerî bir tavrın varlığını ima edecek herhangi bir davranışta bulunmamıştır. Ana muhalefet lideri Baykal’ın “Askeri tavır açıklamaya zorluyor” gibi okunan bütün çağrılarına rağmen.
      <br/>
      <br/>
      Org. Büyükanıt’ın “O işin C’sini bile konuşmam” sözünün zevahiri kurtarma gibi bir mahiyeti bulunduğuna dair başka tavır da söz konusu olmamıştır.
      <br/>
      <br/>
      Bu durumda, bütün kışkırtmalara rağmen askerin demokratik hassasiyetinin değişmeyeceği var, sayılabilir.
      <br/>
      <br/>
      Aslında, askerin, sağlıklı bir değerlendirmede, askerî müdahalelerin Ordu’nun başına nasıl dertler açtığını görmemesi de imkansızdır.
      <br/>
      <br/>
      Bir kere, askerî müdahale süreci fevkalade sancılıdır. “Cunta” denen şeylerin oluşumu, bunların komuta hiyerarşisi ile ilgisi, denetim altına alınması, kendi içindeki çatışmalar, sivillerle ilişki, askerî müdahale sonrası yapılanmada ortaya çıkan sancılar, yönetimin yeniden sivillere devri sırasındaki kaos ve sonrası...
      <br/>
      <br/>
      27 Mayıs’ta, alt kademe devrim yapıyor. Bunu hangi komuta kademesi “iyi oldu” diye tanımlayabilir?
      <br/>
      <br/>
      12 Mart’ta komuta kademesi sivil yönetime, “Altımızı tutamıyoruz” diyerek dert yanar, son anda, (9 Mart dönüşümü) işe el koyarak 27 Mayıs türü bir alaborayı önler, ama ardından gelen perişanlığa bakın... 12 Eylül, bambaşka bir serüvendir. Ve bugün, sol - Kemalist kadrolar bile 12 Eylül’ün bir karşı devrim olduğu inancındadır. 28 Şubat sancısı hâlâ sürüyor. O dönemin komuta kademesi nerelere savruldu? Nelerin içinde yer aldı?
      <br/>
      <br/>
      Bugünkü gerilime bakalım:
      <br/>
      <br/>
      Şu an emekli paşa - sivil gerdekleşmesi ile oluşan hareket, önceki Genelkurmay Başkanı’na yönelik ağır suçlamaların içinden geliyor.
      <br/>
      <br/>
      O dönemde idi, şimdi “Tehlikenin Farkında mısınız?” kampanyasını yürütenlerin attığı manşet:
      <br/>
      <br/>
      “Genç subaylar rahatsız!”
      <br/>
      <br/>
      Anlaşılan bir “Genç Subay Hareketi” oluşturulmak istenmişti.
      <br/>
      <br/>
      ‘Alt’ın bir kere daha devreye sokulması eylemiydi bu.
      <br/>
      <br/>
      Böyle bir oluşuma nasıl bakar bir Genelkurmay Başkanı?
      <br/>
      <br/>
      -Aferin, hadi çalışın, siz kendinize özgü duyarlılığınızı saklı tutun, der mi?
      <br/>
      <br/>
      Genelkurmay Başkanının “TSK, zamanı gelince görevini yapar” sözü, bu, alttaki grupları dikkate alarak söylenmiş bir söz müdür?
      <br/>
      <br/>
      Hiç sanmam.
      <br/>
      <br/>
      Yapılan bütün müdahaleler askerin içine sürüklendiği maceralardır ve asker hepsinde yara almıştır. “Genç Subaylar rahatsız” gibi bir manşet çıkması bile bir ordunun hiyerarşik yapısı için sağlık alameti değilken, komuta heyeti, nasıl dışarıdaki çok daha maceracı oluşumlarla paralel duruş içine girer?
      <br/>
      <br/>
      Org. Büyükanıt bunu asla yapmayacaktır.
      <br/>
      <br/>
      Peki ya Org. Büyükanıt’ın “Asker - Zaman - Görev” denklemine ne demeli?
      <br/>
      <br/>
      Bence şunları demeli?
      <br/>
      <br/>
      Askerin re’sen durum değerlendirmesi yaptığı, re’sen durumdan vazife çıkardığı ve re’sen vazifeyi ifaya başladığı zaman, Türkiye’nin en sancılı zamanı, yani demokrasinin kesintiye uğradığı, millet iradesinin dışlandığı ve sonunda da ülke adına kayıptan başka hiçbir şeyin elde edilemediği zamandır.
      <br/>
      <br/>
      Asker zamanı geldiğinde elbet görevini yapmalı...
      <br/>
      <br/>
      Ama sorun buna kimin karar vereceği sorunudur.
      <br/>
      <br/>
      Asker kime karşı sorumludur, sorunudur.
      <br/>
      <br/>
      Asker başına buyruk mudur, sorunudur.
      <br/>
      <br/>
      Asker kendi başına savaşa karar verebiliyor mu ki, içerde herhangi bir operasyona karar versin sorunudur.
      <br/>
      <br/>
      Savaşa karar vermekle, içerde askerî müdahaleye karar vermek arasında, birinde karşımızda bizimle savaşacak düşmanın bulunması, ötekinde de her şeye boyun eğecek bir toplumun olması mıdır?
      <br/>
      <br/>
      Bence asker adına söylenen “Zamanı geldiğinde görev yapılacaktır” sözleri biraz fazla kolay söylenmektedir.
      <br/>
      <br/>
      Askerin böyle bir göreve soyunmasını heyecanla bekleyenler olabilir, ama çok geniş anlamda sandığa yansıyan toplum iradesinin bu tarz re’sen görev çıkarmaları sağlıklı bulmadığı yaşanan birkaç on yıl içinde açıkça ortaya çıkmıştır.
      <br/>
      <br/>
      Sayın Genelkurmay Başkanı, Türkiye’nin bu hassas döneminde, basiretli bir duruşla, TSK’yı her türlü maceradan koruyarak,  demokrasinin yerleşmesi noktasında önemli bir misyon ifa edecektir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27157), [web.archive.org (arşiv bağlantısı)](http://web.archive.org/web/20070507170641/http://www.aksiyon.com.tr:80/detay.php?id=27157)
