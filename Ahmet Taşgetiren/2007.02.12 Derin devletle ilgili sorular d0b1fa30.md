# Derin devletle ilgili sorular

*Ahmet Taşgetiren 2007.02.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070623142034im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Ben, aslında sağlıklı oluşmuş, tarih içinde devamlılık bilinciyle çalışan, hafızasını birbirine nakleden, reel olanla arka planda kalanın birbirini bütünlediği, stratejik değerlendirmelerini en gerçekçi biçimde yapmış, güncel yönetimi tamamen reel olana bırakan, rol çalma hevesinden uzak, Encümen-i Daniş ya da Akil Adamlar diye nitelenebilecek bir yapılanmanın bulunmasını faydalı görürüm. Burada temel sorun, demokratik yapı içinde bunun nasıl teşekkül ettirileceği sorunudur.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Derin devletle ilgili tartışmalar, filin tarifine benzer bir nitelik kazandı. Kimi zaman bir cinayetten, kimi zaman askerî müdahaleden, kimi zaman sınır dışı örtülü operasyonlardan yola çıkarak ‘Derin Devlet’e ulaşılıyor.
    <br>
     <br>
      Derin Devlet başbakanların, eski cumhurbaşkanlarının, muhalefet partileri liderlerinin, köşe yazarlarının, stratejistlerin, eski - yeni istihbarat elemanlarının dilinde farklı farklı muhtevalar kazanıyor. Hatta “Derin Devlet gerçekten var mı?” sorusu bile soruluyor. “Derin Devlet yok” cevabı da veriliyor.
      <br/>
      <br/>
      Bu yazıda “Derin Devlet” ile ilgili sorular soralım istiyorum. Çünkü bu işin netleşmesi için sorular sormak kaçınılmaz gibi görünüyor bana.
      <br/>
      <br/>
      Gelin soralım:
      <br/>
      <br/>
      -Osmanlı’dan bu yana, devletin karşı karşıya bulunduğu yok olma tehlikesi dahil, karşılaşılan tüm hayatî sorunları görebilecek, çözümleyebilecek ve tedbir üretecek bir derin bilinç ve onu somutlaştıran bir örgütlenme ihtiyacı mıdır Derin Devlet?
      <br/>
      <br/>
      -Derin Devlet, böyle sürekli bir bilinç ve o bilinci koruyan bir örgütlenme midir?
      <br/>
      <br/>
      -Böyle bir örgütlenme söz konusu ise, bunun aynı insicam içinde devamı söz konusu mudur?
      <br/>
      <br/>
      -Bu örgütlenmenin devamı nasıl sağlanmaktadır?
      <br/>
      <br/>
      -Buraya kimler, hangi seçilişle gelmektedir?
      <br/>
      <br/>
      -Böyle bir Derin Devlet olgusu gizli midir açık mı?
      <br/>
      <br/>
      -Bu örgütlenmenin yapısı nasıldır? Kimler yer alır bu yapı içinde? Bu yapı, gerçekten ülkenin âlî menfaatlerini gözetip koruyabilecek bilgi, inanç, ahlâk derinliğine sahip midir?
      <br/>
      <br/>
      -Bu yapıda çatlama, klikleşme, yanlış, ihanet söz konusu olmaz mı, kendi içinde bir denetleme ve yargılayıp cezalandırma sistemine sahip midir?
      <br/>
      <br/>
      -Bu Derin Devlet olgusunun, görünen reel yönetimle alakası nedir? Görünen reel yönetim elemanları bile Derin Devlet’ten şikâyet ettiğine göre, Derin Devletin yasal zemini nedir?
      <br/>
      <br/>
      -Derin Devlet, devleti ve ülkeyi, aynı zamanda görünen reel yönetimlere karşı da savunma misyonu ile mi yüklüdür?
      <br/>
      <br/>
      -Derin Devlet, mesela Cumhurbaşkanı ve Başbakanların zaman zaman görüşebileceği, eylem birliği yapabileceği bir kurumlaşma mıdır?
      <br/>
      <br/>
      -Derin Devlet ve reel - görünen yönetim ilişkisi deyince, mesela Cumhurbaşkanı - Başbakan gibi sivil alandan gelen yöneticilerle, Genelkurmay Başkanı gibi askerî alandan gelen yöneticiler arasında bir fark var mı?
      <br/>
      <br/>
      -Derin Devlet adına yapılan bazı eylemler, görünen devletin bilgisi dahilinde midir? Yoksa “Görevimiz Tehlike” dizisinde olduğu gibi, ülke çıkarını gözettiği farz edilen, ama ele geçirilme durumunda devleti de bağlamaması için sorumlulukları bireylere bırakılan eylemler midir?
      <br/>
      <br/>
      -Askerî müdahalelerle Derin Devlet arasında bir bağlantı var mıdır?
      <br/>
      <br/>
      -TSK İç Hizmet Kanunu’nun 35’inci maddesi Derin Devlet olgusunun legal çerçevesi anlamına mı gelmektedir?
      <br/>
      <br/>
      -Askerî müdahalelerden sonra müdahaleciler arasında parçalanmalar olduğu dikkate alınırsa, bu, Derin Devlet’in de parçalandığı anlamına mı gelir?
      <br/>
      <br/>
      -Derin Devlet askerî ağırlıklı mıdır, sivil ağırlıklı mıdır?
      <br/>
      <br/>
      -Derin Devlet’ten neden daha çok, askerî müdahale gibi kural dışı zamanlarda söz edilmektedir? Derin Devlet, daha stabil zamanlarda reel - görünen devlet birimleriyle iletişim halinde bulunup, doğru - eğri gidişleri işaret edip, uyarsa olmaz mı?
      <br/>
      <br/>
      -Derin Devletle, devletin istihbarat kuruluşları nasıl bir ilişki içindedir?
      <br/>
      <br/>
      -İstihbarat kuruluşları daha çok Derin Devletle mi bağlantılıdır yoksa reel, görünen devletle mi? MİT’in, JİTEM’in, askerî istihbaratın Derin Devletle herhangi bir bağlantıları mevcut mu?
      <br/>
      <br/>
      -Türkiye’de bir takım cinayetler işlendi. Bunların tamamı tartışılırken Derin Devlet konusu gündeme geldi. Şimdi sayalım: Uğur Mumcu, Muammer Aksoy, Eşref Bitlis, Necip Hablemitoğlu, Bahriye Üçok, Çetin Emeç, Ahmet Taner Kışlalı, Danıştay hakimi, Kürt işadamları, Nesim Malki, Uzeyr Garih, Hrant Dink, yurt dışında ASALA militanlarına yönelik suikastlar... Bunlar mahiyet itibariyle birbirinden farklı sonuçlar doğuruyor. Ülkenin çıkarlarını öncelemiş olması gerektiğine göre Derin Devlet’in, bu eylemlerden hangisi ile bağlantısı bulunabilir? Diyelim Uğur Mumcu’nun ölümü ile veya Eşref Bitlis’in, veya Necip Hablemitoğlu’nun ölümü ile, Kürt işadamlarının ölümü aynı örgütün planından mı kaynaklanmıştır?
      <br/>
      <br/>
      -Mumcu’nun ölümü Türkiye’nin çıkarlarına aykırı ise, Derin Devlet bu işin neresinde yer almıştır? Derin Devlet, bunca büyük cinayet işlenirken herhangi bir farklı duruş sergilemiş midir? Yoksa Derin Devlet, bir eylem yapılanması değil midir?
      <br/>
      <br/>
      -Derin Devlet, zaman zaman, ortam kızışsın, olaylar reel yönetimlerin kontrolünden çıksın, halk bunalsın, birileri işe el koysun çağrıları oluşsun, bunun sonucu zinde güçler harekete geçsin ve kangren olmuş organı kesip atsın, yeni bir hamle başlasın gibi değerlendirmeler yaparak, provokasyonlar oluşmasına zemin hazırlar mı?
      <br/>
      <br/>
      -Abdullah Öcalan ve PKK ile ilgili, öteden beri bir spekülasyon yapılır. Bunlardan birisi şöyledir: İşte Öcalan MİT elemanıdır, karısı Kesire, Yüzbaşı Necati MİT’le iç içe idi. PKK’yı MİT kurdurdu ve Kürt hareketini Barzani - Talabani’nin kontrol alanından almak istedi, gibi. Öcalan’ın cezaevinden örgüt yönetmesi de bunun uzantısı olarak değerlendiriliyor. Başka bir yorum, Kuzey Irak Kürtleri’nin, gene Derin Devletin bilgisi ve yönlendirmesi dahilinde PKK ile vuruşturulduğu, bugünkü yapılanmasının da Derin Devletin bilgisi dahilinde olduğu şeklinde. Öte yanda PKK ile mücadele için şu kadar şehit veriliyor, şu kadar genç PKK’nın yanında vuruşurken hayatını kaybediyor. Derin Devlet, bazen bu kadar şehidi veya bu kadar insanın ölümünü göze alır mı? Bunu hangi milli menfaatin içine oturtur? Böyle bir kurguyu reel yönetimler sezmez mi?
      <br/>
      <br/>
      -Benzeri bir senaryo, Hizbullah’la ilgili olarak yazılmıştır. Hizbullah’ın başlangıçta devlet tarafından PKK’ya karşı yapılandırıldığı, ancak sonra ipinin çekilmesine karar verildiği ifade edilir durur. Türkiye bir zaman Hizbullah cinayetlerini konuştu. Şayet Hizbullah, devletle bağlantılı bir oluşumsa, Derin Devlet bazen bu tür cinayetlerin işlenmesine göz yumar mı?
      <br/>
      <br/>
      -Susurluk, Derin Devlet’in neresindedir? Çatlı ve benzeri simalar, bir dönem Derin Devlet operasyonlarında kullanılmış mıdır?
      <br/>
      <br/>
      -Buna bağlı olarak, 12 Eylül öncesinde milliyetçi gençlerin, komünizme karşı Derin Devlet tarafından kullanılmasını öngören bir strateji geliştirilmiş, 12 Eylül sonrasında da bu gençlerin tasfiyesine karar verilmiş midir?
      <br/>
      <br/>
      -Derin Devlet’in ideolojik bir çizgisi var mıdır? Derin Devlet, laikliği, İslam’ı, Milliyetçiliği, İslamcılığı, Türkiye’nin etnik - dinî yapılanışını nasıl değerlendirmektedir? Derin Devlet, Türkiye’nin sancılı alanlarında diyelim İslam - laiklik ilişkisinde, Din - Devlet - Toplum ilişkisinde, Kürt meselesinde nasıl temel değerlendirmeler içindedir?
      <br/>
      <br/>
      -MİT adına yapılan bir değerlendirmeyi, gerçekte kim adına yapılmış kabul etmek gerekir? Görünen reel devlet adına mı, yoksa Derin Devlet adına mı? Aynı şekilde Genelkurmay Başkanlığı adına bazen onun sorumlu olduğu Başbakan’dan habersiz ve farklı biçimde yapılan açıklamaları, hatta bazen Başbakan’ı yargılayan açıklamaları, demokratik sistemin bir gereği olarak mı görmeli yoksa, Derin Devlet’in çıkışı olarak mı değerlendirmeli?
      <br/>
      <br/>
      -Başbakan Erdoğan, “Çomak soktuk, bazıları rahatsız oldu, onun için sesleri yükseldi” diyor. Acaba Başbakan Erdoğan “Derin Devlet” adına bir şeyleri keşfetmiş bulunuyor mu? Mesela, Dink cinayeti ile ilgili olarak yakalananlar gerçekten Derin Devlet’in bir boyutu ile bağlantılı olanlar mıdır? Ve Derin Devlet, Yasin Hayal gibi, Erhan Tuncel gibi, Ogün Samast gibi tiplerle mi iş yapmaktadır?
      <br/>
      <br/>
      -Acaba Başbakan Erdoğan, hakikaten daha derinliklere inip, oradan Türkiye’yi rahatsız eden şeyi çıkarabilir ve tabii tasfiye edebilir mi? Başbakan Erdoğan’ın üslubundan Derin Devlet’in Türkiye’nin zararına bir yapılanma olduğunu düşündüğü sonucunu mu çıkarmalıyız?
      <br/>
      <br/>
      -Milli Güvenlik Kurulu Derin Devlet’in su yüzündeki bir uzantısı mıdır? Milli Güvenlik Kurulu, Türkiye’nin iç - dış bütün meselelerinde en stratejik kararları oluşturmuş bir kuruluş mudur?
      <br/>
      <br/>
      -Derin Devletin en stratejik konularda hatalarının olmasından söz edilebilir mi?
      <br/>
      <br/>
      Evet, işte böyle sorular... Belki daha başka sorular da sorulabilir.
      <br/>
      <br/>
      Bu sorular duru bir zihinle cevaplanmadan, Derin Devlet varsa orada ciddi değerlendirme hatalarının yapılmasından, Derin Devlet yoksa, orada ciddi hataların yapılmasından kaçınmak mümkün olmaz. Biri devlet adına çok kötü yanlışlara düşme sonucunu, diğeri, olayları sağlıklı değerlendirememe, sağlıklı çözüm üretememe ve hayalet taşlama sonucunu doğurur. Derin Devlet gibi bir yapılanışa bugün, muhtemelen kendilerine “Biz devletten ve ülkeden herkesten fazla sorumluyuz” diye misyon yükleyen ve başkalarına “Devleti alır kaçarlar” tarzında bir güvensizlik besleyen grup vücut vermektedir.
      <br/>
      <br/>
      Ben, aslında sağlıklı oluşmuş, tarih içinde devamlılık bilinciyle çalışan, hafızasını birbirine nakleden, reel olanla arka planda kalanın birbirini bütünlediği, stratejik değerlendirmelerini en gerçekçi biçimde yapmış, güncel yönetimi tamamen reel olana bırakan, rol çalma hevesinden uzak, Encümen-i Daniş ya da Akil Adamlar diye nitelenebilecek bir yapılanmanın bulunmasını faydalı görürüm.
      <br/>
      <br/>
      Burada temel sorun, demokratik yapı içinde bunun nasıl teşekkül ettirileceği sorunudur.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26713), [web.archive.org (arşiv bağlantısı)](http://web.archive.org/web/20070623142034/http://www.aksiyon.com.tr:80/detay.php?id=26713)
