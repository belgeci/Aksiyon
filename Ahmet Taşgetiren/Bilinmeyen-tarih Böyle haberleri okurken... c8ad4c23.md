# Böyle haberleri okurken...

*Ahmet Taşgetiren Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061116193628im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bu dönemde Hürriyet’in verdiği türden haberler medyanın çok ilgisini çekecek. Medyanın niyeti sorgulanabilir. Onların “İslamî duyarlılıkları” çıkış noktası olarak kullanmalarına “Dinime dahleyleyen bari Müselman olsa...” gibi tepkiler verilebilir. Ama... Bunların hiçbiri, İslamî duyarlılık sahibi olması gerekenlerin sergileyeceği görüntü kirliliğinden daha yaralayıcı olamaz. Bu haberlerden irtica çıkmaz, ahlakî zaaf çıkar. Kimi sembol isimler bile ahlak sorunu yaşıyorsa varın toplumun geri kalanını hesap edin, sonucu çıkar.
  </font>
  <!--- Baslik, Spot, Resim kutusu ---------->
  <p>
   <font class="content">
    Hürriyet’in ilk gün sür-manşetten verdiği, ikinci gün geniş geniş yayınladığı, sonra Arena programında yer alan haber...
    <br>
     <br>
      “Cübbeli Ahmet Hoca” diye bilinen kişinin hayatından enstantaneler... Jet-ski’li Malta tatili ya da Alpler’de dağ sefası... Evde plazma televizyon, yüzme havuzu... Çok eşlilik... Eşlere astronomik fiyatlı hediyeler... (Müslim Gündüz ve Ali Kalkancı’nın içinde yer aldığı olayları da burada hatırlayabiliriz.)
      <br/>
      <br/>
      Gerek bu haberi yapan kişiler, gerekse onu yayınlayanların hayatında, çok eşliliği bilmem ama, şu sayılanların çok daha fazlasıyla bulunmadığını söylemek zor. Bu sebeple, böyle bir haberi, kendi durdukları noktadan eleştirmeleri makul değil. Kendi hayatlarında çok daha fazlası bulunan diyelim ‘lüks’ü, ‘eğlence’yi Ahmet Ünlü’nün hayatında yadırgamalarının anlamı olamaz.
      <br/>
      <br/>
      O zaman bu haberi okurken başka amaçlar üzerinde durmak gerekiyor.
      <br/>
      <br/>
      Hayır, ilk önce bu haberin içine girdiğimiz olağanüstü dönemin “Andıç” harekâtının uzantısı olarak okunması gerektiğini söylemeyeceğim. Onu sonra değerlendirelim.
      <br/>
      <br/>
      Önce, haberin başka maksadı üzerinde duralım.
      <br/>
      <br/>
      Yukarda da ifade ettiğimiz gibi haber, onu yapıp yayınlayanların kendi “ahlak” ve “yaşam tarzı” normları açısından bakıldığında çok da haber değeri taşımıyor. Oradan bakılırsa “Ne zamandan beri Türkiye’de herhangi bir insanın Malta’da, Havai’de veya Alpler’de tatil yapması haber oluyor ki?” denebilir. Yani bu işler artık ahval-i adiyeden olmuş sayılmaz mı?
      <br/>
      <br/>
      Böyle bir olay ne zaman haber olur?
      <br/>
      <br/>
      İşin içine “İslamî duyarlılık” girdiği takdirde haber olur.
      <br/>
      <br/>
      Yani olay, dindar insanların, diyelim Ahmet Ünlü’ye manevi bir yakınlık duyanların hassasiyetleri açısından bakıldığında “haber” haline gelir. O zaman Hürriyet ya da Arena programının yapımcıları, bir anlamda kendini aşıp, dindar insanların duyarlılığından yola çıkarak bir haber üretmiş olmaktadırlar.
      <br/>
      <br/>
      Peki amaç ne olabilir? Herhalde insanları şu soru üzerinde düşündürmek olabilir:
      <br/>
      <br/>
      “Dindarlara öncülük eden insanların hayatına bakın, orada neler var?”
      <br/>
      <br/>
      Böyle bir soru şu sonuçları doğurabilir:
      <br/>
      <br/>
      1. Geniş dindar halk kitlelerinde onlara önderlik eden, vazu nasihatte bulunan insanlara karşı kuşku uyandırmak. Bu, Türkiye’de olagelen bir şeydir. Bir tür psikolojik savaş yöntemi olarak zaman zaman devreye girer, olağanüstü dönemlerde daha çok kullanılır.
      <br/>
      <br/>
      2. Bu tarz yaklaşımın, dinî konularda daha az duyarlı - buna karşılık dinî gelişmelere daha tepkili muhitlerde ise tepkileri besleyen, onlara bulundukları noktanın haklılığı kanaati veren bir etki yapacağı tahmin olunabilir. Negatif anlamda Hacı-Hoca karikatürünün bir altyapısı vardır Türkiye’de...
      <br/>
      <br/>
      3. Üçüncüsü ise, bu tür yayınların amacı olmasa da, dindarlara öncülük eden insanların, kendilerine çok yabancı bir dünya tarafından, üstelik bizatihi ‘İslamî duyarlılık’tan yola çıkılarak eleştiriler yöneltilmesi karşısında utanma duygusu içine girmeleri, “Ben ne yaptım” demeleridir.
      <br/>
      <br/>
      Türkiye ilginç bir ülke. Sokakta yılan oynatsanız etrafınızda 50 kişiyi toplayabilirsiniz. Yani bir sosyal çekim merkezi olmak zor değil. Postu seren de etrafına epey bir insan toplayabilir. Nitekim laik kültler de meditasyon vs gibi yöntemlerle epeyce bir ruhani toparlanış sağlıyorlar. Kaldı ki dünyanın her yerinde bu var. Belki de çağımızda insanın yoğunlaşan manevi arayışları, böyle oluşumlara da zemin hazırlıyor.
      <br/>
      <br/>
      Ama İslam’ın manevi terbiye geleneği ve bundan doğan cemaatleşme olgusu, çok başka bir misyon taşıyor.
      <br/>
      <br/>
      Bir anlamda Allah’ın insana yakınlığını idrak, O’nunla birlikteliği bilinç haline getirmek, O’nu görüyormuş gibi bir hayat kurmak, O’nu göremese de O’nun kendisini gördüğünü unutmamak... Her yaptığının Allah’a ayan olduğunu bilmek... kalbin böyle bir bilinçle yoğrulması...
      <br/>
      <br/>
      Bütün bunlar, bir terbiye sistemini oluşturmuş İslam geleneğinde.
      <br/>
      <br/>
      Bizzat Allah Rasulü, Mekke’de Dar’ül Erkam’da, Medine’de, Mescid-i Nebi’de böyle bir kalbî eğitim süreci örneklemiş.
      <br/>
      <br/>
      Merkez’de Allah Rasulü ve etrafında O’nunla aynileşme çabası içinde insanlar...
      <br/>
      <br/>
      Daha sonraki dönemlerde Müslümanlar, bu örneği kendi hayatlarına taşımak istemişler. Dünyevi savruluşlar içinde kişilik aşınması yaşadıkça, sığınma alanı olarak böyle eğitim ocaklarını aramışlar, inşa etmişler.
      <br/>
      <br/>
      Merkezde bir insan olsun...
      <br/>
      <br/>
      Rasulullah’a en çok benzesin.
      <br/>
      <br/>
      O’nun ahlakı ile ahlaklanmış olsun.
      <br/>
      <br/>
      O’nun boyasına boyanmış olsun.
      <br/>
      <br/>
      O’nun ruh ikliminden beslenmiş olsun. (Aslında her Müslümandan istenen bu. Ama insanlığın bütün tarihinde bazı insanların, böyle bir önderliğe daha çok yaklaştığı doğru değil mi?)
      <br/>
      <br/>
      Ve onun etrafında, onun önderliğinde, öğretmenliğinde, onunla el ele tutuşup yürüyen insanlar...
      <br/>
      <br/>
      Böyle bir yapı ‘istismar’a müsait değil midir?
      <br/>
      <br/>
      Elbet müsaittir.
      <br/>
      <br/>
      Elbet ‘önder’liğe soyunmuş sahtekarlar da olabilir, elbet, böyle kişilerin arkasından giden saflar da olabilir.
      <br/>
      <br/>
      Zaten bu tarz oluşumlarda dikkat edilmesi gerekli en önemli husus, ‘önder’in niteliğidir. Tasavvufta buna “Mürşid-i kâmil” denir ve “Mürşid-Önder”, “Kâmil-kemal sahibi” olmazsa, onun elinden tutanların işi zordur. Sonu da felakettir.
      <br/>
      <br/>
      Mürşid’in en önemli vasfı, sanırım, “Allah ile birlikteliği” en iyi idrak ediyor olmasıdır.
      <br/>
      <br/>
      O size yakın. O sizi görüyor. O sizinle beraber.
      <br/>
      <br/>
      Bunu içselleştirmişsiniz. Kılcal damarlarınıza kadar sinmiş bu hassasiyet, bu bilinç.
      <br/>
      <br/>
      Malta’da fotoğrafınız çekilmiş veya çekilmemiş.
      <br/>
      <br/>
      Bilirsiniz ki sürekli Rahman’ın denetimindesiniz. Sürekli fotoğrafınız çekiliyor.
      <br/>
      <br/>
      Allah’a karşı mahcup olmak var, insanların yanında mahcup olmak onun yanında ne ki... Ahiret perişanlığı var, geri dönüp telafisi mümkün olmayan bir perişanlık, dünyadaki itibar kaybı ne ki...
      <br/>
      <br/>
      Allah adına aldatmayı kim göze alabilir? Azıcık bilinç yüklenen bunu yapabilir mi?
      <br/>
      <br/>
      Aslında İslam önderliği, yani bir kısım insanın size bakıp yolunu tayin ettiği, hatta içinde sizin sevginizi sakladığı, sizinle birlikteliği adeta bir terbiyevi ilke olarak gördüğü bilgisi, müthiş bir sorumluluktur. Ben, böyle bir sorumluluğu üstlenmiş nice insan bilirim ki, yüreklerinde hissettikleri yük sebebiyle saçları ağarmıştır kısa sürede...
      <br/>
      <br/>
      Bu topraklarda böyle pek çok nezih insan bulunduğunu da biliyorum.
      <br/>
      <br/>
      Arı duru kişilikler...
      <br/>
      <br/>
      Her toplum için varlıkları onur olan kişilikler...
      <br/>
      <br/>
      “İyi ki var” diyeceğiniz, onlara bakınca insanlığın ölmediğine inanacağınız kişilikler...
      <br/>
      <br/>
      İçimizde yaşıyorlar ve bu toplumu bir anlamda temiz bir su kaynağı gibi besliyorlar.  Onların önderlikleri berrak bir kişilik damarı sunuyor sosyal yapımıza... Şefkatleri baskın, sevgileri baskın, cömertlikleri baskın, merhametleri baskın, insanlıkları baskın...
      <br/>
      <br/>
      Bu tür haberlerin en kötü yanı, insanları ümitsizliğe sürüklemesi... Düşünün bir, insanların iyilik için ümit bağlayacakları alanları tüketiyorsunuz. “Bunlar da böyleyse...” denildiğini düşünün...
      <br/>
      <br/>
      İçinden geçtiğimiz olağanüstü dönem... Belki şartları daha da darlaşacak olan dönem...
      <br/>
      <br/>
      Bu dönemde muhtemel ki bu tür haberler medyanın çok ilgisini çekecek.
      <br/>
      <br/>
      Medyanın niyeti sorgulanabilir. Onların “İslamî duyarlılıkları” çıkış noktası olarak kullanmalarına “Dinime dahleyleyen bari Müselman olsa...” gibi tepkiler verilebilir. Ama...
      <br/>
      <br/>
      Bunların hiç biri, İslamî duyarlılık sahibi olması gerekenlerin sergileyeceği görüntü kirliliğinden daha yaralayıcı olamaz.
      <br/>
      <br/>
      Hep şunu söylerim:
      <br/>
      <br/>
      Bu güzel dine güzel Müslümanlar lazım. Hem sade insanlar olarak hem önderler olarak... İnsanlar İslam’ı aradığında karşılarında güzel Müslümanlar bulabilmeli... Bana göre önümüzdeki zamanlarda İslam daha çok aranacak, asıl sorun ise, o güzel Müslümanı bulma sorunu olacak.
      <br/>
      <br/>
      Burada son olarak şunu da söyleyelim:
      <br/>
      <br/>
      Bu haberlerden irtica çıkmaz, ahlakî zaaf çıkar. Kimi sembol isimler bile ahlak sorunu yaşıyorsa varın toplumun geri kalanını hesap edin, sonucu çıkar.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25613), [web.archive.org (arşiv bağlantısı)](http://web.archive.org/web/20061116193628/http://www.aksiyon.com.tr:80/detay.php?id=25613)
