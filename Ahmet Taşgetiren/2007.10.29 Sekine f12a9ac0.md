# Sekine

*Ahmet Taşgetiren 2007.10.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080104200400im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Ben ‘sekine’yi kuşanan insanın, iyi bir gönül terbiyesi almış Müslüman olduğunu düşünürüm. Sanki İslam ahlakı, ‘sekine’yi en hâkim kişilik özelliği haline getirmiş insanı inşa etmek ister. Sanki “İslam insanı” durulmuş, süzülmüş, itmi’nana ermiş bir kişiliktir. Bu yönüyle de bir ‘rahmet insanı’dır. Mazlumiyetlerin, İslam toplumlarının orijinal - asli davranış kalıplarını zedelediğini düşünüyorum. Daha çok öfke toplumu olmaya doğru sevk edildik mazlumiyetler çığırında... Yüreklerimizde ‘sekine’den çok fırtına ve “öfke” var.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    ‘Sekine’ Kur’an-ı Kerim’de yer alan bir kavram. “Gönül huzuru, gönül rahatlığı, ruh dinginliği” anlamlarına geliyor. Mesela savaş anında Allah Teala mü’minlerin gönlüne “sekine” veriyor. (Fetih Suresi, 4, 18 - Tevbe 26, 40), ya da yine Allah Teala, evliliklerde eşleri birbirine “sekine” kazandıran varlıklar haline getiriyor (Rum Suresi, 21), Âdem ile Havva arasında ‘sekine’den söz ediliyor (Araf Suresi, 189), gecelerin insanlara “sekine” için lutfedildiği bildiriliyor Neml Suresi, 16).
    <br>
     <br>
      Sekine bir kişilik özelliği. Durulmuş, süzülmüş, sakin, mutmain, doymuş, huzura ermiş bir kişiliğin özelliği... İnsan için ilahi bir lütuf niteliği taşıyan bir özellik.
      <br/>
      <br/>
      Ben ‘sekine’yi kuşanan insanın, iyi bir gönül terbiyesi almış Müslüman olduğunu düşünürüm. Sanki İslam ahlakı, ‘sekine’yi en hâkim kişilik özelliği haline getirmiş insanı inşa etmek ister. Sanki “İslam insanı” durulmuş, süzülmüş, itmi’nana ermiş bir kişiliktir. Bu yönüyle de bir ‘rahmet insanı’dır.
      <br/>
      <br/>
      Burada ‘sekine’yi neden değerlendirme gereği duydum?
      <br/>
      <br/>
      Çünkü insanın, “sekine” ikliminden koptuğu bir zamanı - ortamı yaşadığımızı düşünüyorum.
      <br/>
      <br/>
      İnsan insanın kurdudur, zamanları var ya hani...
      <br/>
      <br/>
      Gücün her şeyi belirlediği zamanlar...
      <br/>
      <br/>
      Kapma, hükmetme, ele geçirme, el koyma, güç kullanma, saldırma... gibi davranışların hâkim hale geldiği bir zaman...
      <br/>
      <br/>
      Gazap ikliminin tüm evreni kuşattığı bir zaman...
      <br/>
      <br/>
      Ortadan söz söylemenin zorlaştığı bir zaman...
      <br/>
      <br/>
      Bir internet sitesinde yazı yazıyorum. Okuyucu yorumları geliyor. Bir kısım okuyucu yorumuna baktığımda, onların hangi ruh dünyasından geldiğini düşünüp ürperiyorum.
      <br/>
      <br/>
      Belli ki “sekine” ikliminden çok çok uzaklardan geliyor.
      <br/>
      <br/>
      Tehevvür... öfke... kelimeleri bile yetmez o ruh halini anlatabilmek için.
      <br/>
      <br/>
      Alalım yaşadığımız ortamın tartışmalarını...
      <br/>
      <br/>
      Türkçü diye bloklaşmak mümkün, Kürtçü diye bloklaşmak mümkün...
      <br/>
      <br/>
      Ya da iki blok içine girmeden, kavmi aidiyetleri kutsamadan, daha ötede bir kardeşlik ikliminin olabileceği gibi bir söylem üretmek...
      <br/>
      <br/>
      “Türkçü” dünyadan gelen tepkilerle, “Kürtçü” dünyadan gelen tepkiler, tam zıt dünyalarda aynı vahşi dili kullanıyor. Küfür, hakaret, saldırı, suçlama... Ama üstü açılmadık kelimelerle...
      <br/>
      <br/>
      Biçici, yokedici bir ruh hali...
      <br/>
      <br/>
      Bu ikisini bir araya getirseniz nasıl bir dünya kurulurdu acaba, diye düşünmekten kendinizi alamıyorsunuz.
      <br/>
      <br/>
      Türkiye’de bu ikisinin çoğaldığını düşünseniz nasıl bir Türkiye olurdu?
      <br/>
      <br/>
      Acaba o ruh dünyasına açılabilecek bir kapı bulabilir miyim, diye soruyorsunuz kendinize ısrarla... Ama kapılar sanki paslanmış sürgülerle kapalı...
      <br/>
      <br/>
      Bunu Türkiye’de başka ideolojik platformlarda da gözlemleyebilirsiniz.
      <br/>
      <br/>
      Laiklik adına vurmak...
      <br/>
      <br/>
      Kemalizm adına vurmak...
      <br/>
      <br/>
      Sivillik adına vurmak.
      <br/>
      <br/>
      Askercilik adına vurmak.
      <br/>
      <br/>
      Hatta İslam adına vurmak...
      <br/>
      <br/>
      İslam vurmak için gelmediği halde, İslam rahmet iklimi inşa etmek için geldiği halde, İslam’ın amacı tamamen diriltmek olduğu halde, manen, içimizde bir nice insanın ölüm fermanını imzalamak...
      <br/>
      <br/>
      En çok “Kahrolsun!” seslerini duymuyor muyuz bu coğrafyadan...
      <br/>
      <br/>
      Neden bu böyle?
      <br/>
      <br/>
      Çünkü ruh iklimimiz durulmuş değil, huzurlu değil, dingin değil. Gönüller karmakarışık.
      <br/>
      <br/>
      Neden gönüller karmakarışık?
      <br/>
      <br/>
      Çünkü kaderle ilişkimiz problemli, Ahiretle ilişkimiz problemli, alabildiğine bir dünya adamı olmuşuz.
      <br/>
      <br/>
      Daha kestirmeden söylersek Yaratan’la ilişkimiz problemli...
      <br/>
      <br/>
      Mesela “Hasbiyallah - Allah bana yeter” gibi bir terbiye alanı var. “Mevla görelim neyler, neylerse güzel eyler” diye bir terbiye alanı var. “Ben işimi Rabbime havale ettim” diye bir terbiye alanı var. “Nerede olursan ol, Allah seninle beraberdir” diye bir terbiye alanı var. “Allah bize şah damarımızdan yakındır” diye bir terbiye alanı var. “Allah’ı görüyormuş gibi yaşamak” gibi bir terbiye alanı var.
      <br/>
      <br/>
      İnsan kişiliğinin böyle bir terbiye potasında yoğrulduğunu düşünelim.
      <br/>
      <br/>
      Ya da “Varsa yoksa bu dünya” diye bir ilkenin hayat kılavuzu haline getirildiğini... “İnsanın bir vadi dolusu altını olsa ikincisini ister, onun gözünü ancak toprak doyurur” gibi bir insan tipine yönelişi... İnsan ‘ben’inin ve ‘heva’sının tanrılaştırıldığını... Yani insanın tüm melekelerini tutkularının buyruğuna - kulluğuna verdiğini...
      <br/>
      <br/>
      Nasıl dizginlenir bu insan?
      <br/>
      <br/>
      Ya da dizginlenmek istendiğinde ruh dünyası nasıl allak bullak olur?
      <br/>
      <br/>
      Zamane insanı bu insandır.
      <br/>
      <br/>
      Bir gönül terbiyesinden mahrum insandır.
      <br/>
      <br/>
      Bakınız, televizyonlara çıkan ve bizlere dingin bir ruh hali kazandırması beklenen ‘bilim adamları’nın gözleri bile öfkeden nasıl çakmak çakmak oluyor.
      <br/>
      <br/>
      Bir programda, herkesin zihnini öğütüp yeniden kalıba dökecek...
      <br/>
      <br/>
      Müthiş bir hırs.
      <br/>
      <br/>
      Bir ekmek dağıtıldığında nasıl birbirini yiyor insanlar!
      <br/>
      <br/>
      Bir trafik sıkışmasında nasıl canavarlaşıyor!
      <br/>
      <br/>
      Sabır ruh dinginliğinin bir yansıması ise, hadi soralım kendi kendimize:
      <br/>
      <br/>
      -Sabırlı mıyız? Ya da sabrımız kaç karat değerinde? Ne kadar dizginleyebiliyor sabrımız öfkelerimizi, arzularımızı, şehvetimizi?
      <br/>
      <br/>
      Bize bir şeyler olduğu muhakkak.
      <br/>
      <br/>
      Özgün kişiliğimizi kaybettik.
      <br/>
      <br/>
      Kaç zamandır, bizi yoğuran sabır potalarından mahrumuz, sevgi harmanlanmasından uzaktayız, kader bizi tutamıyor, Rabbimizden kaçıracağımız zamanlar ve ortamlar olduğunu sanıyoruz.
      <br/>
      <br/>
      “İnsanoğlu azgınlaşır, şayet kendini müstağni görürse...”
      <br/>
      <br/>
      Öfkemizle boğabileceksek, bizimle azıcık ayrışan herkese karşı öfkemiz var. Parmaklarımız güçlü ise, herkesin boğazına saplayabiliriz. Gözlerimiz bile boğucu bir silah haline gelebiliyor. Ağzımızdan çıkan her kelime kurşun kadar yaralayıcı olabiliyor.
      <br/>
      <br/>
      Çağın insanıyız.
      <br/>
      <br/>
      Geceleri “sekine” zamanı olmaktan çıkardık, Allah’ın “sekine” için yarattığı evlerimiz bile, eşlerimiz bile bir fırtınada savruluyor.
      <br/>
      <br/>
      ***
      <br/>
      <br/>
      İnsan için bir “sekine eğitimi” gerekli diye düşünüyorum.
      <br/>
      <br/>
      Ülkemiz için bir sekine eğitimi gerekli diye düşünüyorum.
      <br/>
      <br/>
      Bunu külli bir barış iklimi olan İslam sağlar.
      <br/>
      <br/>
      Rahman ve Rahim olan Allah’ın adıyla başlayan bir gönül eğitimi, alır insanı, yeniden dingin, durulmuş, huzurlu sulara taşır.
      <br/>
      <br/>
      Müslümanın bile yeniden bir İslam gönül eğitimine ihtiyacı olduğunu düşünüyorum.
      <br/>
      <br/>
      Ben kendimi de bundan istisna kabul etmiyorum. Yazılarımıza rahmetten çok öfke yansıdığı zaman, zamane iklimine doğru yol almaya, “çağın insanı” olmaya başlıyoruz demektir.
      <br/>
      <br/>
      Ben, mazlumiyetlerin, İslam toplumlarının orijinal - asli davranış kalıplarını zedelediğini düşünüyorum. Daha çok öfke toplumu olmaya doğru sevk edildik mazlumiyetler çığırında...  Yüreklerimizde ‘sekine’den çok fırtına ve “öfke” var.
      <br/>
      <br/>
      “Müslüman! İslam’ı öyle diri yaşa ki seni öldürmeye gelen sende dirilsin.” Bu söz büyük düşünce adamı Sezai Karakoç’a ait.
      <br/>
      <br/>
      Dünyanın, çağımızın bu çağrıdan nasibini alan Müslümanlara ihtiyacı var.
      <br/>
      <br/>
      Son bir söz:
      <br/>
      <br/>
      Kalbi sekine, Türkiye için özel bir anlam taşıyor. Bu, Türkiye’nin huzuru için olduğu kadar güvenliği için de hayati bir değeri ifade ediyor. Çünkü kalbi savruluşlar ve öfkeler Türkiye’yi toplum olarak çok tehlikeli sulara taşıyor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28747), [web.archive.org (arşiv bağlantısı)](http://web.archive.org/web/20080104200400/http://www.aksiyon.com.tr:80/detay.php?id=28747)
