# “Son kale” provokasyonu

*Ahmet Taşgetiren 2006.04.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070606222346im_/http://aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   "Son kale" provokasyonu sırıtıyor. Toplum, 27 Mayıs'tan 28 Şubat'a uzanan ya da kıyma makinaları ve Aczmendi deneyimi ile ortaya çıkan süreci çok daha kolay okuyor. 31 Mart komedisi ise, provokasyonun ne kadar ucuzladığının işareti...
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Gelecek yıl bu zaman Türkiye, 11'inci Cumhurbaşkanı'nı seçmiş olacak. Türkiye'nin "sancılı" bir yıl geçireceğini söyleyenler orijinal bir şey söylemiş olmuyor, ya da kehanette bulunmuyor; çünkü "sancı" kendini hissettirmeye başlayalı çok oldu. Hatta belki, daha 3 Kasım seçim sonuçları açıklanır açıklanmaz, bunun bir yerlerde spazm oluşturduğunu düşünmek yanlış olmaz:
    <br>
     <br>
      -11'inci Cumhurbaşkanını bu Meclis seçecek öyle mi?
      <br/>
      <br/>
      - Evet öyle... Ak Parti'nin tek başına Cumhurbaşkanını seçeceği bir Meclis oluştu.
      <br/>
      <br/>
      Sandık, yani milli irade böyle tecelli ettiğinde -ki çok partili hayata geçildiğinden beri sandık, yani milli irade genellikle böyle tecelli eder- bir kesim, hemen 'gard'ını alır ve 'Devlet'in özel yapısını kontrol altında tutmak için mevziler oluşturma seferberliğine girer. Tek parti zihniyeti, "halkın yanlış yapabileceği" ön değerlendirmesine dayanmaktaydı, "çok partili hayat içinde tek parti zihniyeti" yürütebilmek için supablar oluşturmak da aynı 'kaygı'nın ürünü oldu. Yargıya, kimi özerk kurumlara, medyaya ve en sonunda Türk Silahlı Kuvvetlerine 'Sandık'la yenilenmesi muhtemel yanlışlara mani olma misyonu yüklendi.
      <br/>
      <br/>
      Bu yapılanış içinde Cumhurbaşkanlığının özel bir yeri oldu hep.
      <br/>
      <br/>
      Cumhurbaşkanlarının "Asker" kişilerden oluşması, bu 'Derin kaygı'nın yansıması olarak düşünüldü ve orada "Asker kişi" varsa, nisbi bir rahatlama oluştu. Cumhurbaşkanının sadece sivilleşmesi, 'kaygı odakları'nda ilk sancıyı doğurdu. Ancak Bayar, derin kaygıları giderme noktasında neredeyse yeminli bir kişilikti.
      <br/>
      <br/>
      Özal'da sanki "ilk sivil cumhurbaşkanı" seçiliyormuş gibi bir sancılanma yaşandı. Özal "halkın cumhurbaşkanı" idi.
      <br/>
      <br/>
      Demirel, Özal'ın ardından ve 28 Şubat'ta üstlendiği misyonla, yeni bir Celal Bayar'dı veya daha ötesi idi. Halk iradesi ile bu kadar içli dışlı olduktan sonra zirveye çıktığında, İsmet Özel'in ifadesiyle forma değiştirmişti.
      <br/>
      <br/>
      Ardından, Meclis iradesine yansıyan 'Demirel deformasyonu'nu düzeltme niyeti, Sezer'i getirdi. Sezer'in bulunuşu, milli iradenin özgürlük arayışının sonucu idi. Çünkü Sezer, Anayasa Mahkemesi Başkanlığındaki bir konuşması ile 'özgürlük arayışı'na sözcü olur zannedilmişti.
      <br/>
      <br/>
      Ancak, özellikle 3 Kasım’da milli iradenin sunduğu Meclis yapısı ve siyasi iktidar karşısında çok özel bir misyon üstlendi ve 'Derin kaygı'ların en etkin yansıtıcısı oldu. Ak Parti'ye yansıyan irade dizginlenmeliydi ve Sezer burada tarihî bir rol oynayacaktı.
      <br/>
      <br/>
      "Son kale" tanımlaması, halkın tanımlaması değil. Bir çevre sayın Sezer'i "Son kale" olarak tanımlıyor. Yani "Ak Parti ile gelen halk iradesi her yeri kuşattı, ele geçirdi, "Son kale" olarak Cumhurbaşkanlığı kaldı, orayı da alırsa, iş işten geçmiş demektir." Bu yaklaşıma göre, Cumhurbaşkanlığı kalesinin düşmesi, Meclis'e icraya yansıyan iradeyi dizginlemekte önemli roller üstelenen 'Yargı'nın ve YÖK'ün de etkisizleşmesi sonucunu doğuracak ve... ve...
      <br/>
      <br/>
      Normalde Cumhurbaşkanı'nı Meclis seçiyor, dolayısıyla "Halk iradesi" ile "Cumhurbaşkanı" arasında bir sorun olmaması gerekir. Ama "Halk İradesi" hakim yapının özel duyarlılıkları açısından sorunlu bir alan olarak görüldüğü, bu yüzden ortaya devlet-hükümet gibi bir ayrım çıktığı, ve 'Cumhurbaşkanı'na devlet-hükümet ayrımında "devlet duyarlılıklarını taşımak" gibi özel misyon yüklendiği için problem oluşuyor. Sanki halk iradesinden doğmuş bir Meclis-Hükümet var, Cumhurbaşkanı da "Devlet adına" bu ikili dünyayı denetliyor. Öyleyse orada, bu misyonu ifa edecek bir şahsiyet bulunsun!
      <br/>
      <br/>
      Tabii burada, "devlet adına" dendiğinde hangi toplumsal zemine tekabül ettiği gibi bir soru açık kalıyor. Demokrasi, millet iradesi, ve bu iradeyi denetleyen devlet erki... "Nasıl bir formül bu?" sorusu sorulabilir, ama Türkiye, kuvvetler ayrılığı ilkesinin bu "karşıt konuşlanma" yapısı içinde sancılanma durumunda.
      <br/>
      <br/>
      -Trendlerde büyük değişmeler olmazsa, Türkiye bir dönem daha Ak Parti ağırlıklı bir Meclis ve hükümetle yönetilecek gibi...
      <br/>
      <br/>
      -Öyle bir durumda Cumhurbaşkanlığında Sezer gibi bir sıkı markaj adamı olmadığı takdirde...
      <br/>
      <br/>
      Ne, nereye gider?
      <br/>
      <br/>
      "Son kale" çığlıkları buradan doğuyor.
      <br/>
      <br/>
      Aslında 2007 nisanı gelecek, Sezer'in süresi dolacak, görev süresi taa 2007 kasımında dolacak olan Meclis oturacak ve Cumhurbaşkanı seçilmeye elverişli adaylar arasından yeni Cumhurbaşkanını anayasal kurallara göre seçecek...
      <br/>
      <br/>
      Demokrasisi sağlıklı işleyen bir ülkede prosedür bu kadar sancısız işler.
      <br/>
      <br/>
      Ama bizde kural dışı sorularla boğuşmadan olmaz:
      <br/>
      <br/>
      -Eşi başörtülü bir kişi Cumhurbaşkanı olabilir mi?
      <br/>
      <br/>
      -Görev süresinin dolmasına 6 ay kala bir Meclis Cumhurbaşkanı seçebilir mi?
      <br/>
      <br/>
      İşte cevaplar:
      <br/>
      <br/>
      -Eşi başörtülü bir kişinin Cumhurbaşkanı seçilmesine mani bir anayasal kural mı var?
      <br/>
      <br/>
      -Bu Meclis, Cumhurbaşkanını seçmese, 2007 kasımına kadar diğer görevlerini yapmayacak mı?
      <br/>
      <br/>
      Herkes biliyor ki, ne eşi başörtülü bir kişinin Cumhurbaşkanı seçilmesine mani bir kural bulunuyor ne de bu Meclis, Cumhurbaşkanını seçmese diğer konularda görev yapmayı bırakacak.
      <br/>
      <br/>
      Bu itirazları yapanlar da, bu hukuki gerçeği bilmiyor olamazlar. Ama onların bunu bilmesi,  gerilimi tırmandırmalarına mani olmuyor. Çünkü onlara göre bu Meclis her şeyi yapsın ama Cumhurbaşkanını seçmesin.
      <br/>
      <br/>
      Aslında ortada, Meclis'in nasıl bir Cumhurbaşkanı seçeceğine dair bir işaret de yok. Ama sadece Ak Parti ağırlıklı bir Meclis'in seçecek olması bu yoğun direnç için kafi geliyor.
      <br/>
      <br/>
      İşin en dramatik yanı, "Bu Meclis'e Cumhurbaşkanı nasıl seçtirilmez?" sorusunun cevabında yer alıyor.
      <br/>
      <br/>
      Nasıl seçtirilmez?
      <br/>
      <br/>
      Yukarda da söyledik ki, tabii şartlarda bu Meclis'in Cumhurbaşkanını seçmemesi diye bir şey söz konusu olamaz. Ama...
      <br/>
      <br/>
      Burası Türkiye...
      <br/>
      <br/>
      Ve burada gayr-ı tabii şartlar her zaman oluşturulabilir ve bazı de facto sonuçlar alınabilir.
      <br/>
      <br/>
      28 Şubat'ı yaşayan bir Türkiye'den geliyoruz.
      <br/>
      <br/>
      Uydurma tarikat gösterilerinden, sokakların hareketlenmesinden, askerî brifinglerden, yargının brifinglerle siyasallaşmasından, partilerin göbekten çatlamasından, Cumhurbaşkanının forma değiştirmesinden, MGK'nın özel misyon ifa etmesinden, sivil toplum kuruluşlarının 'sivil misyon'dan kopup "derin misyon" yüklenmesinden, medyanın "andıçlama" operasyonlarında rol almasından...
      <br/>
      <br/>
      Şimdilerde...
      <br/>
      <br/>
      Sezer, Demirel tarafından "dikkatlice okunmalı"  diye nitelenen bir konuşma yapıyor:
      <br/>
      <br/>
      -İrtica eğitime, devlete sızma çabasında...
      <br/>
      <br/>
      -28 Şubat iklimlerinde provokasyona en yatkın rol üstlenen gazete, "Üniversitede 31 Mart Vakası" diye sür manşetler atıyor. Bir yorum köşesinde yayınlanan isimsiz bir ihbar mektubundan yola çıkarak, "bir grup öğrencinin 31 Mart'ta öğrencileri kantine kapattığı ve Kur'an okuyarak 31 Mart'ı andığı ortaya çıktı" haberini veriyor. "Başı açık kızların başlarının zorla örttürüldüğü" ifade ediliyor. Her şey ne kadar şablona uygun! 31 Mart, Kur'an, öğrencileri kantine kapatma, zorla baş örttürme... ve bunların öğretmen adayı olması... Hani, sayın Cumhurbaşkanına göre irtica eğitime sızmıştı ya...
      <br/>
      <br/>
      Böyle bir manşeti okuyacak ve öfkeden deliye döneceksiniz. Aklınıza öteki 31 Mart'ın aslında Rumi takvime göre olduğu, onun da 13 Nisan'a denk geldiği falan hiç gelmeyecek. Gazete sizin cehaletinize oynayacak ve sonuç alacak!
      <br/>
      <br/>
      Ardından 28 Şubat sürecindeki askerî rolü "sivil toplum hareketi" olarak niteleyebilen Ana Muhalefet Partisi lideri çıkacak, bir medya mensubuna (Radikal'den Murat Yetkin'e) soracak: "20 yıl sonra kızının başı açık dolaşabileceğine inanıyor musun?" Yani "Gidiyor Türkiye!" çığlıkları... Ya da İlhan Selçuk'un Cumhuriyet'inin karşı karşıya bulunduğu tehlike'yi Türkiye Cumhuriyeti'ne yansıtarak geliştirilen "Cumhuriyet tehlikede!" anonsları...
      <br/>
      <br/>
      Roller paylaşılıyor ve herkes mevziine yerleşiyor. Hedef iki:
      <br/>
      <br/>
      -Bu Meclis Cumhurbaşkanı'nı seçecekse Ak Parti darmadağın olsun!
      <br/>
      <br/>
      -Veya en iyisi bu Meclis Cumhurbaşkanını seçmesin.
      <br/>
      <br/>
      Bir yandan Ak Parti'yi dağıtma operasyonları, diğer yandan ülke gündemini çekilmez hale getirip erken seçime götürme çabaları...
      <br/>
      <br/>
      -Yeniden bir 28 Şubat tansiyonu gelir mi?
      <br/>
      <br/>
      Bu, 'Dış dünya'nın duruşuna bağlı. O da belki dış politikada Ak Parti'nin rol alışlarına...
      <br/>
      <br/>
      28 Şubat gibi bir süreç işlese sonuç alır mı?
      <br/>
      <br/>
      Bu da Ak Parti'nin iç direncine bağlı. Toplumla sözleşmesini hep diri tutmasına, toplumsal duyarlılıkları gözardı etmemesine, bakan-parti yöneticisi seviyesinde grubu yaralayıcı tavırlarda bulunulmamasına...
      <br/>
      <br/>
      Aslında "Son kale" provokasyonu sırıtıyor. Toplum, 27 Mayıs'tan 28 Şubat'a uzanan, ya da kıyma makinaları ve Aczmendi deneyimi ile ortaya çıkan süreci çok daha kolay okuyor. 31 Mart komedisi ise, provokasyonun ne kadar ucuzladığının işareti...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24031), [web.archive.org (arşiv bağlantısı)](http://web.archive.org/web/20070606222346/http://aksiyon.com.tr:80/detay.php?id=24031)
