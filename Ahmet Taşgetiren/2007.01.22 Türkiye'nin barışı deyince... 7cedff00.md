# “Türkiye’nin barışı” deyince...

*Ahmet Taşgetiren 2007.01.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070505153253im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Kürtlüğün bir “sorun” haline gelişi, aslında mesele etnik plana taşındığı için oluştuğundan dolayı, buradan yola çıkarak sorun çözmek mümkün değildir. Hatta bu tarz ilerleyiş sadece sorunun derinleşmesine yol açacaktır. Ve etnik plandaki ayrışma kimin çıkarına ise, sonuçta o politikaya alet olunmuş olacaktır. Türkiye, Lozan’da Azınlıklar Meselesi tartışılırken, Türk-Kürt ilişkisini “Ümmet” planında algılayan bir tezle hareket etmişti. İslam’a mesafeli duruşun ortaya çıkardığı en büyük sancı, ayrışma duygularına zemin hazırlayacak ölçüde etnik bilincin öne çıkmasıdır.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Geçtiğimiz hafta Ankara’da “Türkiye Barışını Arıyor” başlıklı bir toplantı yapıldı. Farklı düşünce çizgisinden aydınlar “Kürt sorunu” diye ünlenen hadiseyi tartıştılar. Benim gözlemim şu; gerek tartışmalar süresince gerek sonuçta ortaya konan bildiri muhtevasında konu, etnik bir varlığın sorunu olarak değerlendirildi. Çözüm önerileri de nihai planda etnik eksenli oluştu.
    <br>
     <br>
      Ben peşin düşüncemi söyleyeyim: Kürtlüğün bir “sorun” haline gelişi, aslında mesele etnik plana taşındığı için oluştuğundan dolayı, buradan yola çıkarak sorun çözmek mümkün değildir. Hatta bu tarz ilerleyiş sadece sorunun derinleşmesine yol açacaktır. Ve etnik plandaki ayrışma kimin çıkarına ise, sonuçta o politikaya alet olunmuş olacaktır. Yine peşin olarak söylemek isterim ki, etnik planda bir ayrışma, bu coğrafyada ne Türklerin, ne Kürtlerin yararınadır. Şunu da ifade etmek isterim ki, Osmanlı’nın çözülüş sürecindeki İslam unsurlarının etnik ayrışması da, ne ayrılanlara, ne de bünyesinden ayrıldıkları vücuda fayda sağlamıştır.
      <br/>
      <br/>
      Bence buradaki temel yanlış, İslam unsurunun gözardı edilmesidir.
      <br/>
      <br/>
      Ben “Türkiye’nin sancılı alanları ve çözüm yolları” başlığı altında verdiğim konferanslarda başlıca iki sancılı alana işaret ediyorum ve bu iki alanın birbiriyle özde bağlantılı olduğunu söylüyorum.
      <br/>
      <br/>
      Özü şu:
      <br/>
      <br/>
      -Türkiye’nin en sancılı alanı Din - Devlet - Toplum ilişkilerini sağlıklı düzenleyememesidir. Bundan doğan problemlerden birisi toplumsal barışın gerçekleşmemesi ise, diğer problem de “Kürt meselesi” diye ünlenen hadisedir.
      <br/>
      <br/>
      Türkiye, “İslam’ı nereye koyacağız?” sorusunu sağlıklı cevaplayamamıştır. Zaman zaman “Türkiye’ye özgü laiklik” denir ya, bu da, genelde “Anglo sakson ülkelerinde daha geniş özgürlük var, niye Türkiye’de de benzeri bir özgürlük ortamı sağlanmasın?” tarzındaki yaklaşımlara cevap olarak ortaya konmuş ve daha çok “Türkiye’ye özgü inanç hürriyeti kısıtlamaları” tarzında anlaşılmıştır. Oysa “İslam Türkiye’nin olmazsa olmazıdır. İslam olmazsa Türkiye’de her alanda sayısız problem çıkar” diye düşünmek vardı ve buna göre “İslam’la sağlıklı ilişkiler kurmuş bir Türkiye inşa etmek” vardı.
      <br/>
      <br/>
      Bu ülkeyi dört yıldan beri Başbakan olarak yönetmiş bir kişinin “Kafasının içindekiler” sebebiyle Cumhurbaşkanlığı görevine getirilemeyeceğini tartışan bir Türkiye...
      <br/>
      <br/>
      “Kafasının içindekiler...” Yani İslam’la, hakim yapının öngördüğünün ötesinde olduğu var sayılan ilişkiler...
      <br/>
      <br/>
      Bütün bir siyasi düzende, bu sancı odaklaşması yaşayarak geliyor. Türkiye’nin belki tüm Cumhuriyet döneminde... Toplumun bir kesiminin, hem de çok büyük bir kesiminin oyları, sürekli göz altında bulunuyor. “Demokrasi mücadelesi” diyoruz ya, partiler demokrasi mücadelesini ana misyon olarak ilan ediyorlar ya, nedir o? Halk iradesine yönelik gözaltı halini ortadan kaldırmak ve sandıktan çıkan iradeye saygı duyulmasını sağlamak demek... Demokrasi var ve sandıktan çıkan iradeye saygıdan söz ediyoruz. Bu sorun nasıl oluşuyor? Sorun oluşuyor, çünkü halka güvenmeyen bir etkin - hakim elit var, çünkü o etkin - hakim seçkinler zümresi, halkın geçmişten getirdiği değerlerle yanlış bir iş yapacağından endişe ediyor.
      <br/>
      <br/>
      Bu, toplumsal barış yoksunluğu demek. Bu bir vakıa Türkiye’de.
      <br/>
      <br/>
      Şu muhakkak ki, İslam’la ilişkilerin dozunun, siyaseti sancılandırdığı gibi, ekonomiyi de sancılandırdığını, 28 Şubat sürecindeki “Yeşil Sermaye” kara listeleri ile öğrenmiştik. Gene 28 Şubat sürecindeki uygulamalarda İslam’ın bürokraside, eğitimde azaltılması operasyonlarına tanık olmuştuk ve hâlâ özellikle eğitim alanındaki sancıda, bu 28 Şubat sendromunun yansımaları bulunmaktadır.
      <br/>
      <br/>
      Buraya baktığınızda Türk, Kürt vs ayrımı yok. Sancıdan memleketin bütün unsurları nasibini alıyor.
      <br/>
      <br/>
      İslam’a mesafeli duruşun toplum kimliğinin oluşumunda ortaya çıkardığı sorunlar, genç nüfustaki kimlik - değer savruluşu, bunun getirdiği uyuşturucu - şiddet - cinsel anafor sarmalı... 17 aylık bebeğe tecavüzü, çocuk pornosunu konuşan bir Türkiye...
      <br/>
      <br/>
      Bunlar, Türkiye’nin gün geçtikçe daha çok hissedeceği İslam’ın azalmasının bedeli...
      <br/>
      <br/>
      Buralardan ilerleye ilerleye daha çok sancıya varacak Türkiye... daha çok barışsızlığa varacak...
      <br/>
      <br/>
      Ama İslam’a mesafeli duruşun ortaya çıkardığı en büyük sancı, ayrışma duygularına zemin hazırlayacak ölçüde etnik bilincin öne çıkmasıdır.
      <br/>
      <br/>
      Bunu hep yazıyorum:
      <br/>
      <br/>
      Türkiye, Lozan’da, Azınlıklar Meselesi tartışılırken, Türk - Kürt ilişkisini “Ümmet” planında algılayan bir tezle hareket etmişti. “Türkiye’de Müslüman azınlık yoktur” tezi, Türkiye’nin ana çıkış noktası idi. Yani Müslümanlık kimliği, Türkiye’deki tüm farklı kavmi bağlılıkları bir potada eritmişti.
      <br/>
      <br/>
      Bu “Ümmet” yaklaşımından başka bir şey değildi. “Ümmet” yaklaşımı, ülke ve toplum bütünlüğünü korumak için olmazsa olmaz bir zemin olarak algılanıyordu.
      <br/>
      <br/>
      Peki şimdi soralım:
      <br/>
      <br/>
      Sonraki zamanlarda bu “Ümmet” yaklaşımını ne yaptık biz?
      <br/>
      <br/>
      Ve biz, sonraki zamanlarda Müslümanlık ortak paydasını ne kadar ciddiye aldık?
      <br/>
      <br/>
      Mesela İslam’la mesafeli (hatta çok mesafeli) bir sistem ilişkisi oluştururken, bunun, farklı kavmi bağlılıklar açısından yaralayıcı bir etkisinin olabileceğini dikkate aldık mı?
      <br/>
      <br/>
      Şimdi soralım:
      <br/>
      <br/>
      İslam bizim için ne?
      <br/>
      <br/>
      -Onunla kuracağımız ilişki her an sistemle ilgili bir probleme yol açacak bir müessese mi?
      <br/>
      <br/>
      Ne?
      <br/>
      <br/>
      Deniyor ki:
      <br/>
      <br/>
      -Irak’ta ümmet fikri iflas etti. Aynı dinden insanlar birbiriyle vuruşuyor.
      <br/>
      <br/>
      Peki o zaman, bir şey koyun o, aynı toprağın vuruşan insanlarını vuruşmaz hale getirmek için... Nedir o şey? Var mı öyle bir şey? Güç mü o? Saddam’ın gücü mü, Amerika’nın gücü mü? Ortak vatan duygusu mu?
      <br/>
      <br/>
      Her şey, her şey bir anda devre dışı kalmıyor mu?
      <br/>
      <br/>
      Sonuç Kuzey Iraklaşmak mı? Kürtleşme cephesi oluşturmak, Şiileşme cephesi oluşturmak, Sünnileşme cephesi oluşturmak... Ya da Türkmenleşme...
      <br/>
      <br/>
      Bugün Irak için bile, “Aynı inancın insanları olarak niye birbirinizi kırıyorsunuz?” diye çağrıda bulunulmuyor mu? Başka çağrı kaldı mı Irak’ın bütünlüğü için?
      <br/>
      <br/>
      Şunu söylemek mümkün:
      <br/>
      <br/>
      -Eğer herhangi bir İslam ülkesinde İslam, bütünleştirici unsur olmaktan çıkarılmışsa, derin bir kimlik kaybına uğramışsınız ve bu kimlik bunalımı sonucu başka hiçbir bütünleştirici unsurunuz kalmamış demektir. O zaman ne kadar eyvah deseniz az gelir.
      <br/>
      <br/>
      Bütün İslam ülkelerine, sömürgecilik sürecinin bıraktığı kötü miras budur. İster emperyalist bir gücün sömürgesi olmuş olun, ister kendi kendinizi sömürgeleştirmiş olun.
      <br/>
      <br/>
      Gelelim Türkiye’ye...
      <br/>
      <br/>
      Bir sancı alanı olarak ‘Kürt meselesi’ni konuşuyoruz ve İslam orada gündemde yer almıyor.
      <br/>
      <br/>
      Devletin kafası da karışık İslam konusunda...
      <br/>
      <br/>
      Aydınların kafası da karışık.
      <br/>
      <br/>
      Lozan’la bütün bütün koptu mu yaklaşım tarzları?
      <br/>
      <br/>
      Şunu diyorum:
      <br/>
      <br/>
      Şu anda bir Lozan Konferansı olsa, Türkiye gene de “Türkiye’de Müslüman azınlık yoktur” tezini işleyebilir miydi? Kürtlerle ilgili “Bütünlük tezi” hangi gerekçeye dayanırdı?
      <br/>
      <br/>
      -Türklük etnik bir tanımlama değil, vs. diyoruz. Bu yaklaşım, “Kürtlük” veya başka bir etnik bilinç heyecanı duyan insan için çok anlamlı mı?
      <br/>
      <br/>
      Mesela “Vatandaşlık” kavramı ortak bilinç üretebilir mi?
      <br/>
      <br/>
      Bakıyorum, gene de “Bütünlük tezi” için ana tema olarak “Türkler ve Kürtler çok kaynaştık birbirimize, evlendik etle tırnak olduk” diyoruz. Bu etle tırnak seviyesinde birbiriyle kaynaşmış olmanın temelinde de ortak değer hadisesi var. Yani İslam ortak paydası var.
      <br/>
      <br/>
      Zaman içinde, İslam’dan yola çıkanların bile, etnik duyarlılık istikametinde kaymalar yaşadığına tanık olunuyor. İslam bağlılığının içi bile kavmiyet duygusu ile dolmaya başlıyor. Yani en hayati ‘Bütünlük unsurları’nı dahi kaybetmeye başlıyoruz.
      <br/>
      <br/>
      Türkler, Kürtler, Araplar, İranlılar, bu büyük coğrafyanın tüm Müslüman kavimleri... aklımızı başımıza toplamamız gerekiyor. Yoksa dünyada entegrasyonlar yaşanırken atomize olmak, yeni bir sömürgeleşme çağını getirecek. Bunun vebalini kimse taşıyamaz.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26527), [web.archive.org (arşiv bağlantısı)](http://web.archive.org/web/20070505153253/http://www.aksiyon.com.tr:80/detay.php?id=26527)
