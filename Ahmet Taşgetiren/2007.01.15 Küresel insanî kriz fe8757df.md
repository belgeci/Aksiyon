# Küresel insanî kriz

*Ahmet Taşgetiren 2007.01.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070505153436im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   MİT Müsteşarı Emre Taner’in ‘ulus devlet ve milletin tarih maratonunu kaybetmesi’ vurgusu, Türkiye’de beklenen hassasiyeti oluşturdu oluşturmasına ama, o da varıp geleneksel rejim hassasiyetleri ile bütünleşti. Oysa hadise, sosyolojik bir tespit, bir küresel trend algılaması niteliğinde de görülebilirdi. Aslında bize ‘Değer devrimi, değerler anaforu’ gibi yansıyan hadisenin, küresel bir insanî kriz niteliğinde olduğunu düşünüyorum. Bu niteliği ile kriz, kimi güç odakları tarafından yönlendiriliyor gibi gözükse de, bir yerde o güç odakları da, dehşet verici akışın içine sürüklenmektedir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    MİT Müsteşarı Emre Taner’in MİT’in kuruluşunun 80. yılı münasebetiyle yaptığı değerlendirme büyük ilgi gördü. Ancak Sayın Müsteşar’ın değerlendirmeleri genel olarak Türkiye’nin stratejik açılımları yönünden tahlil edildi. Stratejik açılımların da yer yer üzerine inşa edileceği moral alan yeterince dikkate alınmadı. .
    <br>
     <br>
      Mesela şu cümlelere yeniden bakalım:
      <br/>
      <br/>
      “Dünyadaki tüm değerler, ilişkiler, sistemler ve düzenlerin, ister sosyal - ekonomik - siyasi, ister ahlaki- dinî olsun yeniden şekillendiği, hatta yeniden tanımlandığı bir süreci yaşıyoruz.”
      <br/>
      <br/>
      Ve şu cümleler:
      <br/>
      <br/>
      “Bir değer devrimi de yaratan bu radikal değişim süreci, sarsıcı bir hızla her şeyi etkisi altına almış, savunma ya da uyum mekanizmaları geliştirmeye imkan tanımamıştır.”
      <br/>
      <br/>
      Sayın Müsteşar bir şeye daha dikkat çekiyor:
      <br/>
      <br/>
      “Bulunduğumuz dönem, gelecekte birçok ulus devlet ve milletin, hızlı bir şekilde tarih maratonunu kaybetmeye başladığı süreci anlatacaktır. Bu devletler sadece gelişmemekle ve dünya yönetiminde söz sahibi olmamakla kalmayacak.... ulusal egemenliklerini de büyük ölçüde yitireceklerdir.”
      <br/>
      <br/>
      Bu son paragraftaki “ulus devlet ve milletin tarih maratonunu kaybetmesi”  vurgusu, Türkiye’de beklenen hassasiyeti oluşturdu oluşturmasına ama, o da varıp geleneksel rejim hassasiyetleri ile bütünleşti. Oysa hadise, sosyolojik bir tespit, bir küresel trend algılaması niteliğinde de görülebilirdi.
      <br/>
      <br/>
      Aslında sayın Müsteşar’ın bir yerde “değer devrimi” vurgusuyla yaptığı ve köklü değer değişimi niteliğinde sunduğu hadise, yepyeni bir tespit değil. Uzunca zamandır “Globalizm - Küresellik” çerçevesindeki gelişmelerin hayatın tüm alanlarında radikal savrulmalara yol açtığı kanaati tartışılıyor. Ulus devlet ve millet kavramları da bu çerçevede tartışma alanında. Kendisini, farklı ulusal kimliklerden “ortak bir bilinç” oluşturma iddiasının en görkemli örneği olarak sunan Amerika bile Huntington’un kaleminden “Biz kimiz?” sorusunu soruyor. Bir yandan ulusal bilinçlerin küresellik içinde asimilasyonu, diğer yandan mikro milliyetçiliklerin yükselişi gerçeği.. Hangisi yükselse, dünyanın bir yerinde sancılar üretiyor. Fransız İhtilali sonrasının, imparatorlukları darmadağın etmesi gibi bir küresel savruluş...
      <br/>
      <br/>
      Küresel ekonomi...Küresel modalar.. Küresel kültür...
      <br/>
      <br/>
      Küresel bunalımlar... Küresel dejenerasyon...
      <br/>
      <br/>
      Yakınlarda sunduğum bir konferans konum var:
      <br/>
      <br/>
      “Küresel insanî kriz ve İslam” başlığını taşıyor. .
      <br/>
      <br/>
      Burada küresel planda yaşanan bir insanî krizin varlığından söz ediyorum ve İslam’ın - Müslümanların nasıl bir tavır geliştirebileceklerini tartışıyorum. Yani ulaşabildiğim insanların gündemine, sayın Taner’in işaret ettiği “ahlaki - dinî alandaki değer değişimi, değer devrimi”ni taşımaya çalıyorum.
      <br/>
      <br/>
      -İnsanın varoluşu - yaratılış bilincini yitirmesi..
      <br/>
      <br/>
      -Yaratıcı ile bağın unutulması
      <br/>
      <br/>
      -Cinsel anafor. Kadın - erkek bedeninin sadece cinsel yönelişler için kullanılır hale gelmesi. Buna bağlı olarak kürtaj, yaygınlaşan cinsel hastalıklar, bu hastalıkların tedavisi için ayrılan milyar dolarlık fonlar...
      <br/>
      <br/>
      -Çocuğa karşı gelişme...Nüfusun eksilere doğru seyri ... Neslin devamı kuralının tıkanması.
      <br/>
      <br/>
      -Açlar ve toklar arasındaki uçurumun derinleşmesi .
      <br/>
      <br/>
      -Şiddet kültürü. .
      <br/>
      <br/>
      -Gençliğin uyuşturucu girdabında kıvranışı. Uygarlığın, gelişmişlik kriterinin, uyuşturucu batağındaki gençliğe kolay ölüm yolları açmak anlamına doğru kayması...
      <br/>
      <br/>
      -Savaşlarda gittikçe daha “Terminatör- Yokedici” hale gelen kitle imha silahlarının kıyıcılığı.
      <br/>
      <br/>
      -Teknolojik alandaki gelişme ile ahlaki alandaki duyarlılığın birbirinden kopma riskinin artması ya da bu alanın denetlenememesinden doğan büyük tehlike.
      <br/>
      <br/>
      -Ekolojik intihar. Biyoteknoloji, gen teknolojisi gibi alanlardaki gelişmelerin yol açabileceği insanî sorunların yer yer ortaya çıkması.
      <br/>
      <br/>
      Türkiye gibi bir ülke, 3-4 yaşındaki çocuklara tecavüzü konuşuyor. Aile içi sancıyı ve günden güne dağ gibi yığılan boşanma dosyalarını konuşuyor.
      <br/>
      <br/>
      Ashley isimli beyin özürlü Amerikalı kız çocuğunun fizik - biyolojik büyüme yollarının kapanması aynı gün, bütün dünya ile birlikte Türkiye’nin ortak gündemi haline geliyor ve onunla bağlantılı olarak inanç sorunlarından sağlık sorunlarına uzanan büyük bir tartışma başlıyor. Ötanazi böyle bir ontolojik - etik tartışma alanı oluşturuyor. Kürtaj öyle. İntihar öyle...
      <br/>
      <br/>
      İletişim araçları, müthiş bir kültürel akış sağlıyor ve bu, iletişim araçlarına egemen olan güç odaklarınca yönlendirilebiliyor. Yüzeysel bir iletişim özgürlüğünden veya çok kültürlülükten söz edilirken, öte yanda, güç odaklarının yönlendirdiği bir kültürel istila da temel insanî bir sorun olarak ortaya çıkıyor.
      <br/>
      <br/>
      Çok uluslu şirketler gerçeği. Millî sınırları aştığı gibi millî ekonomi olgusunu da tarumar ediyor. Yeryüzü zenginlikleri belli merkezlere doğru akıyor, bu akışın millî hassasiyetler çerçevesinde durdurulması girişimleri de, savaş teknolojisi harekete geçirilerek yok ediliyor.
      <br/>
      <br/>
      MİT Müsteşarı, “Değer devrimi” diye nitelediği olgu ile stratejik açılımları- gelişmeleri, bu arada ulus devlet ve millet gerçeğinin zemin kaybını aynı metin içerisinde bir araya getirirken, bunlar arasında bir illiyet bağı kurdu mu bilemiyorum. Yine “Değer devrimi” ile “Ulus devlet ve milletin zemin kaybı”nı değerlendirirken, Türkiye örneğinde bunun sağlıklı bir tahlilini kendi içinde yaptı mı bilemiyorum. Bu soruyu soruyorum, çünkü Türkiye’de genelde böyle bir bağ kurulması beklenmez. Ulus devlet ve milletin zemin kaybı konusunda da, tabular dışında bir tahlile yönelinmez. Sanki güvenlik sorunları ayrı, değerler sistemi ayrı dünyalarmış gibi algılanır. Oysa doğru olan, bu iki dünya arasında çok sıkı bağlar bulunduğudur.
      <br/>
      <br/>
      Aksiyon sayfalarında yazdığım bir yazının başlığı “İslamsızlığı düşünmek” şeklindeydi. Türkiye’nin İslamsızlığı düşünemeyeceğini, böyle bir yönelişin, Türkiye’ye çok ciddi güvenlik sorunları çıkaracağını ve çok ağır bedeller ödeteceğini yazmıştım.
      <br/>
      <br/>
      Ben Cumhuriyet çizgisinin, İslamsızlığı düşünemeyeceğini, bilinç derinliklerinde İslam’ın bulunduğunu düşünürüm ama, geçen 80 yıl içinde bunun ne kadar tutarlı olarak hayata geçtiği de tartışmalıdır.
      <br/>
      <br/>
      Samuel Huntington, Medeniyetler Çatışması kitabında Türkiye’den bahsederken “Kimliği bölünmüş ülke” tanımlamasını yapıyor.
      <br/>
      <br/>
      Türkiye, Batı kültürü ile İslam kökleri arasında gel-git yaşarken, bunun ülkede nasıl sorunlara yol açacağını dikkate almış mıdır, yoksa ölen ölür kalan sağlar bizimdir şeklinde bir yaklaşım mı ortaya konmuştur?
      <br/>
      <br/>
      Osmanlı’daki devlet - toplum ilişkisi ile Cumhuriyet dönemindeki devlet - toplum ilişkisinin farkları tartışılmış, nüanslar belirlenmiş ve artılar - eksiler not edilmiş, tercihler olanca bir zihni duruluk içinde yapılmış mıdır? Yoksa “Osmanlı”ya dair ne varsa kötü, onu ortadan kaldıran ne varsa iyidir, mantığı mı egemen olmuştur?
      <br/>
      <br/>
      Ulus devlet tercihi...
      <br/>
      <br/>
      Ona uygun bir millet tanımlaması...
      <br/>
      <br/>
      Bu, tam da Türkiye’nin demografik yapısı, kültürel muhtevası, dinî bağlılıkları dikkate alınarak, nev’i şahsına münhasır bir yapılanış halinde mi oluşmuş, yoksa Osmanlı’nın yıkılış sürecindeki öfkeler, yeni devletin kuruluşunda da tayin edici rol mü oynamıştır?
      <br/>
      <br/>
      Sayın Müsteşar’ın işaret ettiği şey, “Ulus devletin ve milletin zemin kaybı” bir gerçek midir, bir vehim midir, gerçekse, sebepleri nelerdir? Gerçekliği kaçınılmaz görüp içe sindirmek ve çağın getirdiği şartlara göre yeni yapılanmalara yönelmek mi gerekir, yoksa bir tehlike olarak görüp, karşı tedbirler almak mı?
      <br/>
      <br/>
      “Değer devrimi” denen şeyi, sivil bir düşünce adamı olarak benim algılamam farklı olabilir, Türkiye Cumhuriyeti’nin ana istihbarat kurumunun başındaki insanın algılaması farklı olabilir. Acaba neyi kastetmektedir sayın Müsteşar değer devrimi derken? Türkiye hangi değerleri savunmalı, korumalı, hangisini boşluğa bırakmalıdır? Ya da şöyle soralım: Türkiye’nin hangi değerleri savunmaya değer niteliktedir, hangi değerleri  güvenliğini besleyecek niteliktedir, hangisi sorun üretmekte, dolayısıyla terk edilmesi zaten lüzumlu bulunmaktadır?
      <br/>
      <br/>
      Bunlar son derece hayati sorulardır. Şu an Türkiye’de, kendisini “Muhafazakar demokrat” olarak niteleyen bir siyasi parti iktidar durumundadır. Mesela o parti, hangi alanda bir “Değer devrimi” yaşandığını düşünmekte ve bunun Türkiye’yi nasıl etkilediğine inanmaktadır? Mukabil bir tedbiri var mıdır ya da küresel kültüre Türkiye’den bir ırmak akışı planlanmakta mıdır?
      <br/>
      <br/>
      Başlığa “Küresel insanî kriz” ifadesini koydum. Aslında bize “Değer devrimi, değerler anaforu” gibi yansıyan hadisenin, küresel bir insanî kriz niteliğinde olduğunu düşünüyorum. Bu niteliği ile kriz, kimi güç odakları tarafından yönlendiriliyor gibi gözükse de, bir yerde o güç odakları da, dehşet verici akışın içine sürüklenmektedir. Ben söz konusu konferansımda “Kıyamet bombası elimizde” diyorum. “Afrika’nın açlıktan ölenleri ile Amerika’nın obezleri aynı riskin altında” diyorum. Türkiye’de bizden biri “Nereye?” diyor, Amerika’da Huntington “Biz kimiz?” diyor. Risk algılaması açısından bu iki sorunun çok farkı var mı?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26463), [web.archive.org (arşiv bağlantısı)](http://web.archive.org/web/20070505153436/http://www.aksiyon.com.tr:80/detay.php?id=26463)
