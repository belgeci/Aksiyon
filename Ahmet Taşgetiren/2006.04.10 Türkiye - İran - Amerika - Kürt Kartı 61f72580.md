# Türkiye - İran - Amerika - Kürt Kartı

*Ahmet Taşgetiren 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060422132952im_/http://www.aksiyon.com.tr/images/yazar_34.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060422132952im_/http://www.aksiyon.com.tr/resim/592/23.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Devletabadi’nin Büyük Ortadoğu Projesi çerçevesinde ABD hesapları içinde yer aldığını iddia ettiği “Etnik devletler” ve bu arada “Büyük Kürdistan Projesi” üzerinde durmak, gerçekçi davranmak adına tabii karşılanmalıdır. Türkiye ve İslam coğrafyası gerçekten diplomatik berzahlar içinde seyrediyor.
  </font>
  <!--- Baslik, Spot, Resim kutusu ---------->
  <p>
   <font class="content">
    İran’dan gelen yakınlaşma değerlendirme ve teklifleri Türkiye’de genellikle istifhamla sorgulanarak karşılanır. Bunun üç sebebi vardır:
    <br>
     <br>
      1. İran’ın rejim farklılığı ve Türkiye’ye rejim ihracı kaygısı.
      <br>
       <br/>
       2. İran’la yakınlaşmanın “stratejik ortak” Amerika ile ilişkileri olumsuz yönde etkileme ihtimali.
       <br/>
       <br/>
       3. Belki bir üçüncü ihtimal olarak da “İran’la Türkiye arasında bölgedeki etkinlik açısından tarihî bir rekabetin bulunduğu” ihtimali üzerinde durulabilir.
       <br/>
       <br/>
       Yaşanan süreçte Türkiye-İran-Amerika ilişkileri sancılı bir mahiyet kazanacak gibi görünüyor. İşin bir noktasında da ‘Kürt kartı’nın masaya sürülme ihtimali bulunuyor.
       <br/>
       <br/>
       Bu çerçeveyi göz önünde bulundurarak, Türkiye’deki İran Elçisi Firuz Devletabadi’nin Milliyet gazetesinden Fikret Bila’ya yaptığı açıklama üzerinde düşünelim.
       <br/>
       <br/>
       Devletabadi önce ABD’nin “etnik devletler” kurdurma ve “Büyük Kürdistan projesi” hesapları bulunduğu noktasında uyarıyor:
       <br/>
       <br/>
       -Büyük Kürdistan Projesi, Birinci Dünya Savaşı sonrasında da İkinci Dünya Savaşı sonrasında da sahneye konulmuştu. Bugün de bu politika sürüyor. ABD etnik devletler kurma prensibiyle hareket ediyor. Bağımsız Kürt devletinin kurulması sonrasında Türkiye’den ve İran’dan parça koparmak ve bu devlete katmak politikaları da hissediliyor.
       <br/>
       <br/>
       Sonra, ABD’nin İran’da etnik gruplar için televizyon yayını başlattığı haberlerine işaret ediyor, ama bunun başarılı olmadığını söylüyor:
       <br/>
       <br/>
       -ABD’nin İran’da etnik gruplar (Kürt-Azeri) için televizyon yayını başlattığı haberleri var. ABD, bu politikayı İran devriminin ilk yıllarında da uyguladı ama başarılı olamadı. ABD, devrimin ilk yıllarına göre bugün çok daha zayıf durumdadır. İran ise o yıllara göre daha güçlüdür. O yıllarda ABD, Kürdistan, Huzistan, Gumbat gibi eyaletlerde etnik kışkırtmalar, çatışmalar yaratmak istedi ama yenilgiye uğradı. Bu tür haber, uğraş ve girişimler uluslararası camiada psikolojik savaş konusudur ama iç olaylara etkili olacaklarını sanmıyorum.”
       <br/>
       <br/>
       Sonra da Türkiye ve Suriye’ye “Aramızda çatlak oluşmasın” çağrısı yaparak işbirliği teklif ediyor.
       <br/>
       <br/>
       “Irak ve Kürt politikası konusunda Türkiye, İran ve Suriye ortak bir çizgi oluşturmalı. Eğer Türkiye, İran, Suriye arasında bu konuda çatlak olursa, ABD bu çatlaktan girer, boşluğu doldurur. Kürt devleti kurup, Türkiye ve İran’dan da parça koparmaya çalışabilir. Bunu önleyecek tek şey Türkiye, İran ve Suriye’nin ortak politika izlemeleridir.”
       <br/>
       <br/>
       Devletabadi son olarak ABD’nin Türkiye ile İran’ın arasını açmaya çalıştığını, buna karşı duyarlı olmak gerektiğini ifade ediyor:
       <br/>
       <br/>
       -ABD de bunu bildiği için, Türkiye ile İran arasındaki ilişkilerin gelişmesini, güçlenmesini önlemeye çalışıyor. İki ülkeyi karşı karşıya getirmeye çalışıyor. Bu büyük bir yalandır. İran’ın Türkiye için tehdit olduğu, İncirlik’in hedef olacağı gibi yorumlar büyük yalanlardır. Türkiye ile İran 1100 yıldır dostluk içinde yaşayan iki ülke, iki ulustur. Sanki biz annemizden düşman doğmuşuz da onlar kardeş doğmuşlar! Bunlar tuzak içeren söylemlerdir. Cahilce yalanlardır. (Milliyet, 4 Nisan 2006)
       <br/>
       <br/>
       Devletabadi’nin değerlendirmeleri bunlar. Bu değerlendirmelerden;
       <br/>
       <br/>
       -“İran’ın Türkiye’ye yönelik bir tehdit oluşturmadığı” sözlerini ‘ihtiyat’la karşılamak mümkün. Ankara’da da İran olgusu muhtemel riskler içinde görülmüştür. Mesela İran’ın nükleer silahlara sahip olması Ankara’da, bölgede güç dengesinin değişmesi tarzında okunuyor ve ABD’nin koordine ettiği uluslararası tepkiye paralel tavır takınılıyor.
       <br/>
       <br/>
       -Türkiye-İran-Suriye arasında “Kürt karşıtı” gibi okunacak bir işbirliği içine girmek çokça eleştirilebilir. “Kürt karşıtlığı” ekseninde bir buluşma, bu dört ülkeyi ‘sancı’yı güç kullanarak bastırma yoluna sevkedecek ve Kürtleri, hep dış manipülasyona açık bir topluluk haline getirecektir. Kürtlerin “boyun eğdirildiği” bir süreç, zaten bölgenin yumuşak karnı mahiyetinde olmuştur. “Kürt karşıtlığı” tam da ‘Büyük Kürdistan Projesi’nin negatif görüntüsünü üretecektir. O yüzden, Türkiye, İran, Suriye, Irak topraklarında ortak bir Kürt varlığı üzerine düşünce geliştirecekse, evet, etnik devletler formülü ile paramparça olmak değil, ama uzun vadede, çok daha geniş bir entegrasyon dikkate alınarak çalışılmalıdır.
       <br/>
       <br/>
       -“ABD karşıtlığı” şeklinde, İran’ın uzunca süredir devam ettirdiği bir duruş, Türkiye tarafından sağlıklı bulunmayabilir. Türkiye’de ne siyasi kadrolar (AK Parti dâhil) ne de devletin öteki kesimleri, ABD karşıtlığı üzerine kategorik bir duruş sergileyecek durumda değildirler. Bu, ABD’nin olumsuz politikalarına direnilmeyeceği, tavır konamayacağı, ABD’nin dümen suyuna girileceği anlamı da taşımıyor ama, “ABD karşıtlığı” ayrı bir konsepttir ve bu noktada Türkiye’nin bünyesi İran kadar mütecanis değildir. Ya da şöyle söyleyelim, ABD, Türkiye’de İran’dakinden daha kolay oynayacağı partnerler bulabilir.
       <br/>
       <br/>
       -ABD’nin politikalarının sonuç vermeyeceğine ilişkin sözler de İran-ABD arasında süregelen psikolojik savaş çerçevesinde görülebilir.
       <br/>
       <br/>
       Ama...
       <br/>
       <br/>
       Devletabadi’nin Büyük Ortadoğu Projesi çerçevesinde ABD hesapları içinde yer aldığını iddia ettiği “Etnik devletler” ve bu arada “Büyük Kürdistan Projesi” üzerinde durmak, gerçekçi davranmak adına tabii karşılanmalıdır.
       <br/>
       <br/>
       ABD’nin Irak Operasyonu’nun Türkiye’yi direkt ilgilendiren iki sonucu şudur:
       <br/>
       <br/>
       1. Türkiye’nin güney komşusunun ne zaman ve nasıl sonuçlanacağı bilinmeyen bir kaos ortamına sürüklenmesi...
       <br/>
       <br/>
       2. Kuzey Irak’ta ete kemiğe bürünmüş bir Kürt yapılanmasının ortaya çıkışı.
       <br/>
       <br/>
       Türkiye’nin her iki sonuçtan da mutlu olduğu söylenemez, ama özellikle ikinci sonucun, Türkiye’nin uykularını kaçırdığı bir vakıadır. Ve Türkiye bu problemli çocuğun “Dost ve müttefik” Amerika tarafından kucağına bırakıldığının travmasını hazmetmeye çalışmaktadır. Barzani’nin, Talabani’nin unvanlarının, Musul-Kerkük’ün statüsünün hazmına ilişkin çalışmalar Ankara’da devam ediyor. Kuzey Irak’ın bir çekim merkezi olup olamayacağı sorusu da Ankara açısından sancılı sorular arasındadır.
       <br/>
       <br/>
       Şimdi bir sonraki merhaleyi düşünelim; yani İran’ın (daha önceki veya sonraki merhalede Suriye’nin) Irak benzeri bir kaos içine sürüklendiği ortamı...
       <br/>
       <br/>
       Amerika’nın bir ara Güney Azerbaycan Milli Uyanış Hareketi lideri Mahmud Ali Çöhregani kanalıyla yürüttüğüne benzer bir iç karışıklık projesini, bütçeden geçirilen özel fonlarla Kürtler üzerinden yapmaya çalıştığını... ‘Güney Kürdistan’dan sonra bir “Doğu”, ya da “Batı Kürdistan” oluşturulduğunu...
       <br/>
       <br/>
       Böyle bir gelişmenin Türkiye’ye yansıması nasıl olurdu?
       <br/>
       <br/>
       -Acaba bu olur mu?
       <br/>
       <br/>
       -Kaç senede olur?
       <br/>
       <br/>
       -Bu bir paranoya mı?
       <br/>
       <br/>
       -Bu, İran’ın kuşatılmayı yarma çabası mı?
       <br/>
       <br/>
       -Amerika Türkiye ile ilgili olumsuz bir proje yapmaz mı?
       <br/>
       <br/>
       Tabii ki her soru sorulabilir. Belki bölgede güçlü bir Türkiye’nin Amerika’nın işine daha çok yarayacağı görüşü de tartışılabilir.
       <br/>
       <br/>
       Ama Türkiye’nin ABD’nin bölge politikalarından emin olmadığı da bir gerçekliktir.
       <br/>
       <br/>
       -Amerika bölgede, İsrail’den daha güçlü bir devlet bulunmasını istemiyor... tarzındaki bir kanaat de bir kalemde üstü çizilecek kadar zayıf gözükmüyor.
       <br/>
       <br/>
       Kaldı ki, Amerika’nın İran’a yönelik çökertme stratejisi, ortaya çıkaracağı kaosla, amacı öyle olmasa bile, etnik savruluşlara yol açabilir. Irak’ta istenen tam da bugünkü kaos muydu, yoksa hesapsızlık böyle bir kaosu mu doğurdu ve sonuçta bu kaos, bölge ülkeleri adına dramatik bir sonuç doğururken, İsrail’i mutlu mu etti? Ya İran için de sonuç böyle olursa? Ve bölge işgal ve uzun direnişlerle tam bir bataklığa dönerse...
       <br/>
       <br/>
       Türkiye ve İslam coğrafyası gerçekten diplomatik berzahlar içinde seyrediyor.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Alican Karadoğan, 11-Nisan-2006
> Adaleti esas alan bir çözüm şart!: 
> Takdir edersiniz ki, yaşadığımız coğrafya son iki yüz yıldır iç ve dış dinamiklerin, bazen çatışması bazen rekabeti ve bazen de yanlış hesapları nedeniyle sürekli dağınık ve çatışmacı bir görüntü arz etmektedir. Pek tabiidir ki tarihsel bir gerçeklik olarak bazen krallar, bazen sultanlar ve son olarak ulus devletler çeşitli sebeplerden dolayı birbirlerinin aleyhine faaliyet sergilemektedirler. Yani kısacası kadim formülden yoksunluk, yani adalete dayalı bir paylaşım ve ilişki olanaklı hale getirilmediğinden ne yazık ki kalıcı barış sağlanamamaktadır. Ancak, kalıcı barışın sağlanamamasının nedeni bölge halklarının inisiyatifi, arzusu ya da isteksizliği değildir. Bir kere, müşterek manevi bir iklimin doğal tarafları olan bölge halklarının aksi bir kanaatte olması düşünülemez. Zaten temel problem bölge halklarının arzusunun çok ötesinde, özellikle günümüzde tamamen emperyal bir arzu ve tasavvurla bölgeyi yaklaşık yüz yıl önce şekillendiren küresel gücün, bugün yeniden siyasi ve ekonomik haritayı eski içgüdüleriyle tanzim etmeye çalışmasıdır. Ancak, ne yazık ki İslam coğrafyasında halksız devletlerin olması müdahaleci güçlerin cesaretini artırdığı gibi, asıl güçlerinin de dayanağını oluşturmaktadır. Bahsettiğimiz bu tablonun yani adaletsiz paylaşımın en merkezî problemini Kürt meselesi oluşturmaktadır. Bu hususta günümüzde yaşadığımız en çarpıcı ve trajik husus Kürt nüfusunun önemli oranda yaşadığı Türkiye, İran ve Suriye’nin, özellikle son dönem küresel güçlerin müdahale nedenini oluşturan bu soruna karşı salt güvenlik konseptiyle yaklaşmaları ve adalete dayalı yeni bir açılım getirmemeleridir. Bu yaklaşım bahsettiğimiz ülkelerin yumuşak karnını teşkil ederken, beri tarafta müdahaleci güçlerin de müdahale gerekçelerini ve güç devşirdiği bir alanı oluşturmaktadır. Yine bir başka sorun, sorunu yaşayan devletlerin çözüm hususunda da yine çözümü bahsettiğimiz dış dinamiklerin reçetelerinde aramalarıdır. Bu çarpık anlayış ve bunu besleyen birtakım arayışlar herkesin zihnini alabildiğince karıştırmaktadır. Kişisel ikbal nedeniyle yüz yıl önce bölgeyi tanzim edenler ile sorunun kaynağını teşkil edenlerin çözümlerine asla itibar edilmemelidir. Adaleti esas alarak meseleye “yerli çözüm” getirmeli ve Kürt halkını dışlayan, yabancı güçlere mahkûm eden politikalardan şiddetle uzaklaşılmalıdır.

Kaynak: [www.aksiyon.com.tr](http://www.aksiyon.com.tr:80/detay.php?id=23878&yorum_id=9330), [web.archive.org (arşiv bağlantısı)](http://web.archive.org/web/20060422132952/http://www.aksiyon.com.tr:80/detay.php?id=23878&yorum_id=9330)
