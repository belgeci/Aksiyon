# Cumhuriyet’in serüveni

*Ahmet Taşgetiren 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070406115028im_/http://aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Şimdi Doğu Silahçıoğlu yanına İlhan Selçuk’u alsın çıksın ortaya, meydan okusun, sağı - solu çağırsın, dilediği çığlığı atsın, ama yeter ki meşruiyyet zemininde kalsın, nasıl bir akıbetle buluşur dersiniz? Arkasına düşen insanlar kaç mangayı doldurur ve onunla Türkiye savaşı verilir mi?
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Benim gazetecilik-yazarlık hayatımın ilk yıllarına tekabül eden 12 Mart günlerinden başlarsam...
    <br>
     <br>
      Cumhuriyet o günlerde, Doğan Avcıoğlu’nun Yön-Devrim hareketiyle birlikte sivil - asker - aydına oynuyor ve genç subayların marifetiyle sosyalist bir devrim gerçekleştirmeyi umuyordu. 12 Mart Muhtırası’nın ilk günlerinde ateşli bir taraftarlık sergiledi. Sonra birgün ‘Askeri eylem’in ‘Yön’ü değişti ve Cumhuriyet kapatılıverdi. Ardından sol eylemlere karşı operasyonlar, idamlar geldi.
      <br/>
      <br/>
      6 Mayıs 12 Mart’ın ipiyle hayatına son verilen Deniz Gezmişler’in idam yıldönümü idi.
      <br/>
      <br/>
      Ve bugünlerde Cumhuriyet, yeni bir sürecin mimarlığını üstlenmekle meşgul.
      <br/>
      <br/>
      TV ekranlarına yansıyan sağdan sola yazılmış “Cumhuriyet tehlikede” anonslarıyla başlamıştı. İnsanlar “Gazete” mi, yoksa “Rejim” mi tehlikede karıştırıyorlardı, çünkü gazete olarak Cumhuriyet’in hali de pek içaçıcı değildi. Ama zamanla anlaşıldı ki, “Gazete”, “Rejim” için bir misyon geliştirmeye çalışıyordu.
      <br/>
      <br/>
      Bir gün ‘Gazete’nin duayeni İlhan Selçuk, 12 Mart döneminde askerlerle elele verip devirmeye çalıştığı Süleyman Demirel’le “misyon birlikteliği” geliştirmek üzere harekete geçti. 28 Şubat’tan beri Demirel başka bir Demirel’di ve post modern süreç içinde dirsek teması olmasa bile, misyon buluşması oluşmuştu.
      <br/>
      <br/>
      İlhan Selçuk’un tezi özetle şu mesajı içeriyordu:
      <br/>
      <br/>
      -Demirel ‘dinci’lere karşı ‘dindar’ları temsilen bir hareket başlatsın, biz de onunla elele verelim.
      <br/>
      <br/>
      Dindar, dinci, İlhan Selçuk, Demirel, birliktelik... Bunlar nasıl absürd bir halita oluşturur, orası ayrı, ama İlhan Selçuk, bir eylemi geliştirmekte kararlı olmalıydı.
      <br/>
      <br/>
      Sonra bir gün Cumhuriyet’te, bir başyazı yayınlandı. Önce şöyle bir felaket tablosu çiziliyordu:
      <br/>
      <br/>
      “2007’ye doğru Türkiye Cumhuriyeti büyük bir sınav yaşayacak ve gerilimden geçecek gibi görünüyor. Çünkü Başbakan ve Meclis Başkanı, takıyyeyi bir yana bırakarak geleceğe dönük programlarını ilan etmişlerdir.”
      <br/>
      <br/>
      Ardından da şöyle bir son paragraf geliyordu:
      <br/>
      <br/>
      “Bu yolda yürürlerse, Sayın Cumhurbaşkanı ister istemez anayasal görevinin gereğini yerine getirmek zorunda kalacaktır ki Çankaya’nın bu tutumunu ‘taraf tutmak’ diye nitelendirmeye çalışmak hukuk devleti mantığına aykırı davranmaktan gayrı bir içerik taşımaz.”
      <br/>
      <br/>
      “Sayın Cumhurbaşkanı”, “Anayasal görevi yerine getirmek” vs...
      <br/>
      <br/>
      Neydi bunlar?
      <br/>
      <br/>
      Bu ifadeleri değerlendiren Hürriyet Genel Yayın Yönetmeni Ertuğrul Özkök, “Cumhurbaşkanı Sezer’le çok özel ilişki kurabilmiş az sayıda gazeteciden biri” olarak nitelediği İlhan Selçuk’un bu yazının yayınlanmasından birkaç gün önce, Sezer’le bir görüşme yaptığını yazdı.
      <br/>
      <br/>
      Ortaya şu soru çıkıyordu: Acaba Sezer bir şey yapmayı mı planlıyordu ve ne yapabilirdi?
      <br/>
      <br/>
      Demirel “Yapacağı bir şey yok, Meclis’i feshetme ve seçime götürme yetkisi yok” dedi.
      <br/>
      <br/>
      Ama Demirel de “misyon bekleme” havasını terketmiyordu. “Ne yapacağımı bilmiyorum ama, üzerime bir şey düşerse yaparım, inşaallah da üzerime bir görev düşmez” ifadelerini, önce Cumhuriyet’ten Leyla Tavşanoğlu’na söylemişti.
      <br/>
      <br/>
      Aslında Demirel’in üzerine düşecek görev de sisli ve belki de riskli idi...
      <br/>
      <br/>
      Sonra Cumhuriyet’te bir yazı daha çıktı. Bu da 28 Şubat sürecinde ismi çok gündeme gelen emekli general Doğu Silahçıoğlu’na aitti.
      <br/>
      <br/>
      Silahçıoğlu’na göre de “Türkiye’nin üzerinde kara bulutlar dolaşmaktaydı. Türkiye’nin geleceği tehlikelerle doluydu.”
      <br/>
      <br/>
      Böyle bir “Alarm” hali söz konusu ise, bunun çaresi de gösterilmeliydi ve “Emekli General” bu çareyi de göstermekteydi:
      <br/>
      <br/>
      - “Kurtuluş için tek yol ‘Ulusal Bütünleşme İçin Birliktelik’ yolu idi. Bu Türkiye için son umuttu.” (Cumhuriyet, 9 Mayıs 2006)
      <br/>
      <br/>
      “Emekli General”in bu işe epeyce kafa yorduğu anlaşılıyordu.
      <br/>
      <br/>
      Ona göre Türkiye’de “özgürlükçü (liberal) sağ” ile “halkçı (demokratik) sol” diye iki grup bulunmaktaydı ve bunların “kendi içlerinde bütünleşerek bir işbirliğine ya da birlikteliğe gitme arayışlarının yoğunlaştığı bir dönemde” idik.
      <br/>
      <br/>
      “Özgürlükçü sağ ile Halkçı sol koalisyonu” ABD’nin “Ilımlı İslam” ve “Büyük Ortadoğu” planlarını bozacaktı.
      <br/>
      <br/>
      “Emekli General”in nihai çağrısı şöyleydi:
      <br/>
      <br/>
      “Ulus tümlüğü ve ülke bütünlüğünden yana olan; ‘Laiklik’ başta olmak üzere, Cumhuriyetin anayasa ile belirlenmiş temel niteliklerinde hiçbir görüş ayrılığı bulunmayan, ‘Atatürk ilke ve devrimleri’ni aynı biçimde algılayan, yalnızca isimleri farklı olan ‘özgürlükçü sağ’ın ve de ‘halkçı sol’un liderleri, parti örgütlerinin temsilcileri, her iki hareketin destekçileri, sivil toplum örgütleri ve tüm yurtseverler bir kutsal görev için hemen mücadeleye soyunmalı ve yola koyulmalıdırlar.”
      <br/>
      <br/>
      Proje muhteşem. Ah bir de gerçekleşebilse...
      <br/>
      <br/>
      “Yalnızca isimleri farklı özgürlükçü sağ ile halkçı sol...”
      <br/>
      <br/>
      Acaba kimler bunlar?
      <br/>
      <br/>
      Ak Parti’nin bu “koalisyon” içinde yer almadığı, aksine bu koalisyonun Ak parti’ye karşı oluşturulmak istendiği açık.
      <br/>
      <br/>
      Benim bildiğim bir ‘Emekli General’in, hele ‘Doğu Silahçıoğlu’nun önerdiği böyle bir koalisyona MHP de, ANAP da, DYP de sıcak bakmaz. CHP’nin bile böyle bir asker inisiyatifli koalisyonda rol almasını zor görürüm.
      <br/>
      <br/>
      Geriye kim kalıyor?
      <br/>
      <br/>
      DTP değildir herhalde...
      <br/>
      <br/>
      Liberal ve sol koalisyon?
      <br/>
      <br/>
      Bu bile bir askerin koalisyon formülü olarak gerçekçi durmuyor. Acaba ‘liberal’i nasıl anlıyor sayın General, ‘Sol’u nasıl anlıyor?
      <br/>
      <br/>
      Boş bir tasarım bu!
      <br/>
      <br/>
      Acaba bu tasarım şahıslandırıldığında içine Demirel giriyor mu? İlhan Selçuk, Demirel, Sezer, Doğu Silahçıoğlu... Liberal sağ - halkçı sol! Müthiş bir görüntü...
      <br/>
      <br/>
      Doğrusu, derhal harekete geçmelerinde fayda var. Harekete geçmeliler ki, herkes saçının ak mı kara mı olduğunu görsün.
      <br/>
      <br/>
      Olayı değerlendirirken, Türkiye’nin bir sancısının da altını çizmek gerekiyor. O da şu:
      <br/>
      <br/>
      Birtakım insanlar üniforma içinde iken ya da birtakım statüleri işgal ederken, çok ağırlıklı gözüküyorlar. Emekli olup, sade vatandaş haline geldiklerinde ve sade vatandaş gibi ülke problemlerinin içine girdiklerinde ise, derinlikleri şaşırtıcı biçimde ortaya çıkıyor.
      <br/>
      <br/>
      Anayasa Mahkemesi eski Başkanı Yekta Güngör Özden, ya da eski Cumhuriyet Başsavcısı Vural Savaş görev başında iken nasıl güçlüydüler, siyaset denemeleri nasıl tabansız kaldı!
      <br/>
      <br/>
      Cumhurbaşkanlığından ayrıldığında Ahmet Necdet Sezer’in Türkiye’deki etkinliği ne olur? Süleyman Demirel gibi kurt bir siyasetçi bile, dışa vuran bütün sancısına rağmen kendine alan açmakta zorlanıyor.
      <br/>
      <br/>
      Doğu Silahçıoğlu’nu Sultanbeyli operasyonlarında, caddeleri tanzim ederken düşünün bir, halkın seçtiği belediye başkanlarını hizaya getirirken, bir de şu formülün mimarı insan olarak düşünün. Aradaki farkı nasıl anlamak gerekiyor? “Kurmay” bir subayın Türkiye okumaları, tehdit değerlendirmeleri, siyasi projeksiyonları, halkın siyasi yönelişlerine ilişkin tesbitleri.... Bütün bu hayati alanlarda dehşet verici boşluklar söz konusu... Bu yapının, bir de Cumhuriyet Gazetesinin sür’atle erozyona uğrayan toplumsal zemini ile buluşup siyasi planlamalar yapmaya kalkıştığını düşünün... Türkiye’nin dramı işte bu...
      <br/>
      <br/>
      Evren ve 12 Eylül, yapa yapa Sunalp’li siyaseti başarmıştı. O da, askeri iradeye “rağmen” halkla buluşmayı başaran Turgut Özal duvarına çarptı, tuzla buz oldu.
      <br/>
      <br/>
      Şimdi Doğu Silahçıoğlu yanına İlhan Selçuk’u alsın çıksın ortaya, meydan okusun, sağı - solu çağırsın, dilediği çığlığı atsın, ama yeter ki meşruiyyet zemininde kalsın, nasıl bir akıbetle buluşur dersiniz? Arkasına düşen insanlar kaç mangayı doldurur ve onunla Türkiye savaşı verilir mi?
      <br/>
      <br/>
      12 Mart’ın İlhan Selçuk’u ile 12 Mart’ın Süleyman Demirel’inin 35 yıl sonra aynı iklimde buluştuğu bir siyaset anaforunda Doğu Silahçıoğlu’nun ortak cephe çağrıları garip kaçmıyor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24252), [web.archive.org (arşiv bağlantısı)](http://web.archive.org/web/20070406115028/http://aksiyon.com.tr:80/detay.php?id=24252)
