# İslam dünyası

*Ahmet Taşgetiren 2006.08.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070515131158im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İslam âleminin varoluşu, İslam dışındakiler için de hayatî değer taşıyor. Çünkü İslamsızlık bir sancı ise, ki mutlak öyledir, bu sancı küresel bir sancı niteliğine bürünmüştür. Böyle olmaması da mümkün değildir. Evrensel bir dinin etrafındaki oluşumların evrensel sonuçlar doğurmaması mümkün değildir. İslam dünyası gibi bir varlığı yokluk seviyesinde tutmak, akla ziyandır. İnsan varlığının yarısını yokluğa mahkum etmek demek bu. Kalbi çökmüş bir dünya... İşte bugün onun sancıları yaşanıyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    “İslam dünyası” konusu zaman zaman bir problem alanı olarak gündeme gelir. “Böyle bir dünya var mı yok mu?” gibi çok başlangıçtaki bir sorudan ‘Neden? Niçin’lere uzanan sayısız soru çıkar. Bunu bir iç diyalog çerçevesinde değerlendirdiğimizde şöyle bir düşünce ortamı husule gelebilir:
    <br>
     <br>
      -İslam dünyası diye bir dünya var mı?
      <br/>
      <br/>
      -Hem var hem yok.
      <br/>
      <br/>
      -Nasıl var?
      <br/>
      <br/>
      -Var, çünkü böyle bir dünyanın varlığı insan unsuruna dayanıyorsa, şu an yeryüzünde kendisini Müslüman olarak tanımlayan, bir sayıma göre 1.3, bir başka sayıma göre 1.5 milyar insan var. Bu dünyanın varlığı bir coğrafyayı gerektiriyorsa, Müslümanların azınlık olarak yaşadıkları topraklar bir yana, Kuzey Batı Afrika’dan Çin Seddi’ne kadar uzanan, Balkanları, Kafkasya’yı kapsayan, Güneydoğu Asya’yı içine alan bir coğrafyada Müslümanlar eski deyimle kahir ekseriyeti, yani büyük çoğunluğu oluşturuyorlar. Bu coğrafya, uzun asırlardan beri Müslümanların yaşadığı topraklar. Nereden bakılırsa bakılsın bu dünya İslam dünyası olarak tanımlanabilir. Ayrıca ‘İslam dünyası’nı temsilen birtakım kurumlar oluşuyor. Ayrıca küresel kurumlarda “İslam dünyası” diye bir özel alanın devreye girebileceği bekleniyor. Ve ayrıca, İslam ötesi dünya, zaman zaman iyi veya daha çok kötü hesaplarını ‘İslam dünyası’na karşı işleme koyuyorlar. Buradan bakınca kendi içinden bir sahiplenme olmasa bile en azından ‘karşıtları’nın üreteceği bir ‘İslam dünyası’ndan söz etmek mümkün.
      <br/>
      <br/>
      -Peki nasıl yok?
      <br/>
      <br/>
      -Aslında “İslam dünyası var mı yok mu?” sorusu bile, böyle bir olgunun “sanki yok” olduğu düşüncesine dayanıyor. 1.3 milyarlık nüfus, üç kıtaya yayılan bir coğrafya gerçeğine rağmen “var mı yok mu?” sorusu... o yaman kuşkuyu doğuruyor. Çünkü varlık bir işlevselliği gerektiriyor. Varlığınızı ne ile ortaya koyuyorsunuz? Öyle gelişmeler oluyor ki insanlar “Varsan kendini ortaya koy” veya “Varsa kendini ortaya koymalı” şeklinde sesleniyorlar. Öyle zamanlarda “İslam dünyası” diye bir “Ağırlık merkezi” ortaya çıkmayınca “İslam dünyası nerede?” diye soruluyor önce. Ardından bir “Eylem” bekleniyor. “Eylem” gelmeyince “Yok, deniyor, aslında yok, ama bizim var olması isteğimiz, onu var gibi algılamamıza yol açıyor.”
      <br/>
      <br/>
      -Peki karşıtlar açısından nasıl görünüyor bu varoluş, mevcut olmayış hali?
      <br/>
      <br/>
      -İslam dünyasının karşıtları bu dünyaya karşı bir operasyon başlatırken hem ‘varoluş’u hem ‘mevcut olmayış’ı birlikte değerlendiriyorlar. Şöyle de söylenebilir: Karşıtlar, İslam dünyasının varoluş imkanlarını azaltmayı, varoluşu zayıflatan şartları çoğaltmayı stratejik hesapları içinde mütalaa ediyorlar. Bazan “Aslında İslam dünyası diye bir şey yokmuş, güç değerlendirmesini böyle bir güç kaygısı içinde yapmakla hata etmişiz. İşte vurduk ve İslam dünyasından tek ses çıkmadı.” gibi değerlendirmeler yapılıyor. Bazan da “İslam dünyasını yok farzetmekle hata etmişiz. Evet, bütün bir İslam dünyası yok ama, var olan da, bir stratejik güç oluşturuyor” kanaati ortaya çıkıyor.
      <br/>
      <br/>
      -İslam dünyasının varlığı, sadece atıl bir nüfus yapısı ve kuru bir coğrafyadan mı ibaret?
      <br/>
      <br/>
      -Tabii ki öyle söylenemez. Bir kere coğrafya kuru bir coğrafya değil. Üç kıta dediğimiz hadise, bir görüşe göre “Heartland- Dünyanın kalbi” diye nitelenebilecek bir merkez ve onun diğer kıtalara uzanan dalı budağı oluyor. İkincisi yeraltı - yerüstü zenginlikleri itibariyle fevkalade hayati bir alan... Dünyanın belli başlı deniz kavşak alanlarına sahip. Keşfedildiğinden bu yana, dünyanın en stratejik ve bu yüzden de en belalı enerji kaynağı petrol bu coğrafyanın bağrında. Onun için İslam coğrafyası, kuru bir toprak parçasını ifade etmiyor.
      <br/>
      <br/>
      -Ya nüfustaki atalet?
      <br/>
      <br/>
      -Muhakkak ki nüfus, bir varlığı var kılma noktasında çok önemli bir unsur. İnsan unsuru, toprağı altın haline getirebilecek bir enerjiyi içinde barındırıyor. Hiç şüphesiz “İslam dünyası” diye nitelenebilecek bir olgunun var kılınmasında “İslam nüfusu” müstesna rol oynayabilirdi. ‘İslam dünyası’nın varlığının sorgulanmasında da, nüfus zaafının negatif hayati rolünün altı çizilebilir. Ancak gene de bütünüyle ölmüş bir ‘İslam nüfusu’ndan söz etmek haksızlık olur. Bu 1.3 milyarlık nüfus, tamamen bir ‘kemmiyet’ten ibaret olsa bile bu “kemmiyet” de başlıbaşına bir değer taşıyabilir, taşıyor. Ama onun ötesinde bu nüfusun bütünüyle ‘kemmiyet’ten ibaret olduğunu söylemek de mümkün değil. İnsanın kendisini var kılabilmesi için farklı değerde bin etkinlik alanı düşünülebilirse, evet, İslam dünyasında bunların önemli değerde önemli bir kısmı mevcut olmayabilir. Ama diyelim İslam coğrafyasının falanca yöresindeki bir acıdan acı duyan çok geniş bir insan unsuru var bu coğrafyada, falanca yöredeki Müslümanlar için dua eden yürek var, falanca yöredeki mazlumiyet için simit parasını infak eden var... İslam dünyasının mevcut olmayışını dert edinen var. İslam dünyasının mevcut olmayış halinin sebeplerini sorgulayan var. Bir İslam dünyası inşası için yarın kaygısı taşıyanlar var. Hiç olmazsa çocuklarının mazlumiyetten kurtulmuş bir İslam dünyasında yaşaması için gözyaşı döken, varını yoğunu seferber edenler var.  Bu varlık da gözardı edilemez. Belki de şu an İslam dünyası etrafında - üzerinde yaşanan acılar - sancılar, böyle bir varoluş sancısı niteliğindedir.
      <br/>
      <br/>
      -Nasıl yani, bir ümitten mi söz etmek gerekiyor?
      <br/>
      <br/>
      -Ölü bir nüfus, ölü bir coğrafya olsa zaten söz zaid olur. Neyi konuşacaksınız? Durum öyle mi? Elbet değil. Bütün varlığıyla olsaydı İslam dünyası, şüphesiz çok daha farklı olurdu, ama şu anda da hem sınırlı varoluş haliyle hem de çok daha var olma iradesiyle, hesaplarını, ‘İslam dünyasının yokluğu’na göre kuranları tedirgin ediyor. Onun için bir ölünün diriltilmesi gibi bir işlemi değil, uyarılması, derlenip toparlanması gereken bir potansiyelden, hem geçmişte müthiş dirilik emareleri sergilemiş bir potansiyelden söz ediyoruz İslam nüfusundan söz ederken.
      <br/>
      <br/>
      -Peki bir İslam dünyasının var olması gerekir mi?
      <br/>
      <br/>
      -Kesinlikle. Şöyle söylemek mümkün: Dünyanın sağlıklı bir dengeye kavuşması için, insanlığın karşı karşıya bulunduğu son derece dramatik savruluştan kurtulması için, İslam’ın kıstırıldığı kuşatılmışlıktan kurtulup, insanlığın geleceği açısından inşa edici bir misyon üstlenmesi için... yani bir anlamda insanlığın varoluş sorunu ile alakalı bir mesele bu... İslam, insanlığın olmazsa olmazı ve bu bir misyonsa, bunun ifası için İslam’ın inşa edici bir konumda olması gerekiyor. Onun için de dört başı mamur bir İslam dünyası gerekiyor. İslam dünyasının yoğun mazlumiyet hali, kahredici edilgenlik hali, aşağılayıcı kurgulanma böyle bir misyonun ifasına imkan vermez.
      <br/>
      <br/>
      İslam dünyasının var olması, öncelikle İslam dünyası için hayati bir mesele. Milyarlık bir insan topluluğunun, milyonlarca kilometrekarelik bir coğrafyanın gerçekten kendi kendisi olamadığı bir durum, sancılı bir varlık anlamına geliyor.
      <br/>
      <br/>
      “Dolaştım mülkü İslamı bütün viraneler gördüm”
      <br/>
      <br/>
      Gittiği her yere medeniyet sembolü “Çil çil kubbeler serpen” bir yürüyüşten, ‘viraneler’e çıkan bir safha.
      <br/>
      <br/>
      Çocukların gözlerinde sönen bombalar...
      <br/>
      <br/>
      Her gün bir İslam beldesinden gelen yıkım sesleri.
      <br/>
      <br/>
      Fukaralık.
      <br/>
      <br/>
      Sefalet.
      <br/>
      <br/>
      Altından tahtlarda oturan kralların yanında bir kuru ekmeğe, bir damla suya muhtaç insanların aynı dünyadaki kahredici birlikteliği... Birbirine yönelik öfkeler, düşmanlıklar... İslam dünyasına düşman olanlara yönelik işbirlikleri... Sonunda krallarla en sefil şartlarda yaşayanların ortak kuşatılmışlığı...
      <br/>
      <br/>
      İzzeti nefsin topyekûn çiğnenişi...
      <br/>
      <br/>
      İzzete susayış.
      <br/>
      <br/>
      Varolduğunda en mahrumundan en varlıklısına kadar tek tek bu coğrafyada her insana taşıyacağı onur...
      <br/>
      <br/>
      Tohumu 14 asır önce kavim kavim Peygamber aleyhisselam etrafında çimlenen Süheybi Rumi, Selmanı Farisi, Bilali Habeşi... sonra her kavimden insanları elele tutuşturan bir yürüyüş... Çağlar boyu Çin sınırından Endülüs’e kadar uzanan coğrafyayı medeniyetle taçlandıran bir irade... İslam iradesi...
      <br/>
      <br/>
      İslam dünyası böyle bir varoluşu arıyor.
      <br/>
      <br/>
      -Peki bu varoluş İslam dışındakiler için ne anlam taşıyacak?
      <br/>
      <br/>
      -Bu varoluş, İslam dışındakiler için de hayati değer taşıyor. Çünkü İslamsızlık bir sancı ise, ki mutlak öyledir, bu sancı küresel bir sancı niteliğine bürünmüştür. Böyle olmaması da mümkün değildir. Evrensel bir dinin etrafındaki oluşumların evrensel sonuçlar doğurmaması mümkün değildir. İslam dünyası gibi bir varlığı yokluk seviyesinde tutmak, akla ziyandır. İnsan varlığının yarısını yokluğa mahkum etmek demek bu. Kalbi çökmüş bir dünya... İşte bugün onun sancıları yaşanıyor. Lübnan küçük bir coğrafya değil, oradaki ateş, tüm dünyayı yakıyor. Filistin’deki ateş öyle... Cezayir’de sandıkları yaktığınızda, dünyaya verdiğiniz erdem söylemlerini yakıyorsunuz. Irak’ta olan bitenler İslam dünyasının yokluğunun ürünü... Bosna’da 250 bin sivilin katli karşısındaki duyarsızlık İslamsızlığın sonucu... İslam dünyası olsaydı, Afrika’da bir su kuyusu açılamadığı için susuzluktan hayatlar sönmezdi. İslam dünyasının varlığı tüm dünya için rahmet olurdu. Bugün bir eli insanların yüreğini sökmekle meşgul olanlar bile insanca bir sınırı dikkate almak zorunda olurlardı.
      <br/>
      <br/>
      Bence insanlık, İslam’ı özlediği kadar hiçbir şeyi özlemiş olamaz. İslam coğrafyasının çocukları, bugün her zamankinden fazla İslam dünyasının inşasına emek vermek için seferber olmalılar.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25037), [web.archive.org (arşiv bağlantısı)](http://web.archive.org/web/20070515131158/http://www.aksiyon.com.tr:80/detay.php?id=25037)
