# Tasavvuf - tarikat

*Ahmet Taşgetiren 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061014161350im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bugün tasavvufî oluşumlar, hem İslam’ın güler yüzünü dünyaya sunma noktasında önemli bir misyon üstlenmiş durumdalar, hem de bulundukları ülkelerde (mesela Türkiye’de) sessiz sadasız çok ciddi toplumsal görevler üstleniyorlar. Dinin tanımlaması olarak bilinen,‘Ta’zim li emrillah-Allah’ın yüceliğini kabul’den sonra ikinci safhada yer alan "Şefkat li halkillah-Allah’ın yarattıklarına karşı şefkat merhamet" ilkesi, belki de en çok, tarikat ve dinî cemaatler tarafından hayata geçiriliyor.
  </font>
  <!--- Baslik, Spot, Resim kutusu ---------->
  <p>
   <font class="content">
    Tasavvuf İslam’ın bir terbiye okulu. Kalbî arınma gayesi böyle bir okulun oluşumuna yol açmış. Örneğini Hazreti Peygamber’in hem Mekke’de Dar’ül Erkam, hem Medine’de Mescid-i Nebi’deki eğitim uygulamasından almış. Bir merkez insan ve etrafında onunla hem zihnî hem kalbî alışveriş yapan insanlar... Kalb kalbe, göz göze bir iletişim...
    <br>
     <br>
      İslam, insan bünyesinde fizik varlığından öte bir kişilik merkezi olarak kalb diye bir odak bulunduğunu öngörüyor. Ve bu kişilik merkezinin “Allah bilgisi” ile doymasını istiyor. Çünkü insanın dünya macerasının temel sınavı ‘Allah bilgisi’ne ulaşıp ulaşamaması, kişiliğini o bilgi eksenine oturtup oturtamaması ile ilgili.
      <br/>
      <br/>
      Kalb Allah’ı tanımalı.
      <br/>
      <br/>
      Kalb Allah’a teslim olmalı.
      <br/>
      <br/>
      Kalb Allah’tan başka her türlü güçlerin (masiva) etkilerinden arınmalı.
      <br/>
      <br/>
      Kalbde günah kiri bulunmamalı.
      <br/>
      <br/>
      Kalb saflaşmalı.
      <br/>
      <br/>
      Kalbin bu kıvamı kazanması “zikir” ile.
      <br/>
      <br/>
      Zikir, kalbe Allah teala ile birliktelik idrakini kazandırmak demek.
      <br/>
      <br/>
      Kur’an’da “Nerede olursanız olun O sizinle beraberdir” buyuruluyor. Allah’ın ‘bizimle birlikteliği’ni idrak, insanın temel meselesi, bunu “zikir” sağlıyor. Zikir belli kelimelerin tekrarından ibaret değil, o kelimelerin tekrarı da, kalbî bir idraki sağlamak için uygulanan eğitim kademeleri arasında yer alıyor.
      <br/>
      <br/>
      Tasavvufun içinden doğduğu bir başka kavram, “İhsan” kavramı. Hazreti Peygamber (sallallahü aleyhi ve sellem) bu kavramı “Allah’ı görüyormuş gibi bir hayat kurmak, her ne kadar biz O’nu görmüyorsak da O’nun bizi gördüğü bilincine ulaşmak” olarak tarif ediyor.
      <br/>
      <br/>
      Bir şey daha:
      <br/>
      <br/>
      Hucurat suresinde bir ayet (14), insanın İslam dairesine girmesi ile imanın kalblere nüfuzu arasında bir süreç bulunduğunu bildiriyor. Bu ayetten de biz imanın kalblere nüfuzu için özel bir gayret göstermek gerektirdiğini anlıyoruz.
      <br/>
      <br/>
      Bütün bunların bizi götürdüğü sonuç şu ki, İslam, görünürlükleri bulunmakla birlikte, o görünürlükleri bile anlamlı kılan bir kalbî kıvam istiyor ve bu kıvamı yakalamak için de kalbe emek vermek gerekiyor.
      <br/>
      <br/>
      Yaratan insanı bir anlamda sarsarak buyuruyor ki:
      <br/>
      <br/>
      “Kalbler ancak zikirle (Allah Teala ile birliktelik idrakine ulaşarak)  itmi’nana, doyuma, huzura kavuşur.”
      <br/>
      <br/>
      Onun için kalbe emek vermek lazım.
      <br/>
      <br/>
      Ben derim ki: Her Müslümanın bir kalb davası olmalıdır. Kalbini zaman zaman avucunun içine alıp, ne halde olduğuna bakmalıdır.
      <br/>
      <br/>
      Tasavvufun doğuşunda, İslam toplumlarının kalbî savruluş yaşadığı bir zamandaki arayış etkili olmuş. İlk mutasavvıflar, Sahabe-i Kiram’ın Rasulullah’ın kutlu elindeki yoğruluşuna bakmışlar, sahabenin yıldız simalarına Ebubekir’e, Ömer’e, Ali’ye (Allah onlardan razı olsun) bakmışlar ve onlar gibi olma yoluna girmişler.
      <br/>
      <br/>
      Şöyle söylemek mümkün:
      <br/>
      <br/>
      Tasavvuf İslam’ı güzel yaşama gayreti. Yaratıcının gözetimini her an üzerinde hissetme ve O’nun hoşnud olacağı bir kişilik sergileme çabası. Tasavvuf, Allah Rasulü’nün güzel örnekliği ile buluşma, O’nun ahlakı ile ahlaklanma cehdi.
      <br/>
      <br/>
      Böyle bir kişiliğin “Rahmet insanı” olmaktan başka hali olamaz. Çünkü Rahman ve Rahim olan Rabbin nazarı altında yaşıyorsunuz, ve ‘Rahmet peygamberi’nin ahlakı ile ahlaklanmaya gayret ediyorsunuz. Eksiklikleriniz olsa bile, en azından o yoldasınız, o niyet içindesiniz, o olmaya çaba gösteriyorsunuz. Bu çaba, tasavvuf dilinde bir yolda (tarik) yürüyüş gibi değerlendiriliyor ve “seyrü süluk - tasavvufi yolculuk” olarak niteleniyor.
      <br/>
      <br/>
      Bu yolculuk esnasında kalbi arınma, nefis tezkiyesi olarak da somutlaşıyor. İnsanın içindeki iyiliğe (Takva) ve kötülüğe (Fücur) yöneliş potansiyeli, kalbe verilen emek sonucu takvaya doğru seyrediyor, insan, ayağını kaydıran benmerkezcilikten, riyaset tutkusundan, mal sevgisinden, sapkın arzulardan... arınıyor, arınıyor, kişilik kıvamı Allah’tan gelen her şeye razı olmak gibi bir teslimiyete ulaşıyor.
      <br/>
      <br/>
      Peki tarikat ne?
      <br/>
      <br/>
      “Tarikat” kelimesi, Arapça yol anlamına gelen ‘Tarik’ten geliyor. Tarikat, seyrü sülukün müesseseleşmiş hali.
      <br/>
      <br/>
      Bu, bu tür insanî oluşumlarda kaçınılmaz bir sonuç.
      <br/>
      <br/>
      Tasavvuf, Dar’ül Erkam’daki eğitimi esas almıştır, demiştim. Oradaki merkez insan olarak Hazreti Peygamber’in konumu, “örneklik bakımından” tasavvufta ‘Mürşid’e tekabül ediyor. Mürşid yol gösterici demek. Tasavvufta aranan “Mürşid-i kamil” niteliğinde bir rehber. “Kemal sahibi bir yol gösterici” demek. Yani gelişigüzel öne geçmiş, herhangi bir özgün vasfı bulunmayan bir insandan değil, kemal yolunda mesafe almış bir insandan söz ediliyor. Yolda yürümüş, nefsin badirelerini aşmış, kalbe Allah’la birliktelik idraki kazandırmış, bir tür “Allah dostluğu” kıvamına ermiş insan... Bana göre, insanın ruhî hallerini kavramak ve insanın kalb eğitimi konusunda tecrübeleri bulunmak da, mürşid-i kamil için temel vasıflar arasında olmalı. Tasavvufta mürşid-i kamilin önderlik vasfı kazanmasında “icazet” de önemli bir kıstas. Tasavvuf, Allah Rasulü’nün kalbî hayatından ve eğitim örnekliğinden kaynaklandığını düşündüğü için, kendisine taa oraya uzanan bir “kaynak” edinmeyi önemsiyor ve o kaynağa kadar ulaşacak bir ‘silsile’yi gerekli görüyor. Düşünmeli ki böyle bir eğitime giren insan, mürşidi ile kalbî bağını, böyle bir silsilenin halkaları arasında buluyor, bir anlamda her gün, bir tarihî derinlik içinde Asr-ı Saadet’e, Peygamber’in dost sıcaklığına kadar varıp geliyor.
      <br/>
      <br/>
      Şunu da söylemek lazım:
      <br/>
      <br/>
      Mürşid konumunda görünen insanın problemli olduğu, yani yukardaki vasıfları taşımadığı durumlarda tasavvufta veya tarikatta yozlaşma denen hadise vuku buluyor.
      <br/>
      <br/>
      Şu da söylenebilir ki: Mürşidlik son derece mes’uliyetli bir statüdür. Yani Allah’la birliktelik idrakine kavuşmuş, Allah’ın azametini, kudretini, kendisinin o kudretin bir eseri olduğunu bilen ve Allah’ın her an kendisini görmekte olduğu bilincine ulaşmış birisi olarak bir veya binlerce insanın kendisine kalben bağlandığını ve eğitiminde kendisini örnek aldığını düşünün. Onun için ben, bir mürşid-i kamilin yanlışlıklar, aldatmalar, bu makamı kendi çıkarı için kullanma, kudret iddiasında bulunma gibi işler içinde olamayacağına inanırım. Hatta gerçek bir mürşid, belki de “Kulluk idraki” en derinleşmiş kişidir. Tabii mürşid-i kamil ise...
      <br/>
      <br/>
      İnsanlar mürşid-i kamille nasıl buluşuyor?
      <br/>
      <br/>
      Şöyle oluyor sanıyorum: İnsanlar arıyor, acaba kalbî eğitimimde bir mürebbiden istifade edebilir miyim? Birisinin elinden tutsam bana yol gösterebilir mi, kimin elinden tutsam gibi bir arayış. Tasavvufi oluşumlar, insanların halet-i ruhiyesine göre teşekkül ediyor. Bakıyor etrafına, kendi ruh durumuna en yakın olan mürşide yöneliyor. Burada kesin bir iradi seçim söz konusu. Yani böyle olmalı. İnsan, bir anlamda kendi kalbi hayat yoluna bağlanmak (intisab) istiyor. Öyleyse seçimini iyi yapmalı ve gerçekten seçim yapmalı. Böyle bir irade sergilediği için tasavvufi eğitim sürecine giren insana “Mürid” deniyor.
      <br/>
      <br/>
      Şimdi bu çerçevedeki bir dinî oluşumu değerlendirdiğimizde, bundan da yaşadığı ortam için, ülke için, insanlar için olumsuz eylemler çıkması söz konusu olmamalı. Ne bir sufi - derviş, ne de onların birlikteliğini ifade eden tarikat asli disiplinlerinden kopmadıkça olumsuzluklar içinde olamaz.
      <br/>
      <br/>
      Olmuyor mu?
      <br/>
      <br/>
      Oluyor.
      <br/>
      <br/>
      İnsanların içi boşalabilir, tarikatların içi boşalabilir. Her müessesede olabilir bu. Ama bu da, o disiplinin bizatihi olumsuzlanmasını gerektirmez.
      <br/>
      <br/>
      Kaldı ki bugün tasavvufi oluşumlar, hem İslam’ın güler yüzünü dünyaya sunma noktasında önemli bir misyon üstlenmiş durumdalar, hem de bulundukları ülkelerde (mesela Türkiye’de) sessiz sadasız çok ciddi toplumsal görevler üstleniyorlar. Dinin tanımlaması olarak bilinen, ‘Ta’zim li emrillah - Allah’ın yüceliğini kabul’den sonra ikinci safhada yer alan “Şefkat li halkillah - Allah’ın yarattıklarına karşı şefkat merhamet” ilkesi, belki de en çok, tarikat ve dinî cemaatler tarafından hayata geçiriliyor.
      <br/>
      <br/>
      Tasavvuf, Hace Ahmed Yesevi’nin eğittiği dervişlerin elinde Anadolu’nun Türkleşmesi - Müslümanlaşmasında (ki bu iki damar hep birbirine sarıla sarıla ilerlemiştir) çok hayatî bir görev ifa etmiştir. Bu demektir ki tasavvuf, bin yıldır bu toprakların milletimize aidiyetini perçinliyor.
      <br/>
      <br/>
      Türkiye sevgisi ve İslam sevgisi, Türkiye’de tarikat - cemaat olgusunun ana rengidir. Onun için tasavvufu, cemaatleri, tarikatları korku sebebi değil, sevgi alanı olarak görmek lazım.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25386), [web.archive.org (arşiv bağlantısı)](http://web.archive.org/web/20061014161350/http://www.aksiyon.com.tr:80/detay.php?id=25386)
