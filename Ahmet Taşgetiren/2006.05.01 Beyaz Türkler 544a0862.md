# Beyaz Türkler

*Ahmet Taşgetiren 2006.05.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070605024733im_/http://aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Çok partili hayata geçildikten sonraki 55 yıllık sürede genelde 'seçkinler'in desteklediği askerî müdahalelerle 'çarıklılar'ın iktidarı devrildi ve yönetim, 'seçkinler'in eline geçti. Böylece 'seçkinler'in iktidarı genelde 'zor'a, 'çarıklılar'ın iktidarı, 'sandık'a dayandı. Gerilim ise hep sürdü. Bugün, "Beyaz Türkler" adına "Bilinçli bir tasfiye ile karşı karşıyayız" yollu bir ağıt gözleniyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Türkiye'de içten içe bir gerilimin yükselmekte olduğu hissediliyor. Belki "yeniden yükselmekte" demek daha doğru, çünkü sıfırdan bir yükseliş değil bu.
    <br>
     <br>
      Tek parti döneminden çok partili hayata geçerken "Memleketi çarıklılara mı bırakacağız?" sorusu ile devreye girmişti gerilim.
      <br/>
      <br/>
      "Elitler - seçkinler" her şeyi daha iyi bilirlerdi.
      <br/>
      <br/>
      Sonra "takunyalılar" ayrımı başladı. Devlet Planlama Teşkilatı'nda "bilgili" ama "dindar" bir ekip oluşmaktaydı. Ve "devletlu" kesiminin onlara "aşağılayıcı" bakışının ifadesi "takunyalı" kelimesinde derlenmişti. Yani hem dindar hem bilgili olunamazdı, olunmamalıydı.
      <br/>
      <br/>
      Sonra "Parti, ağzı çorba kokanlara emanet edilmez" şeklinde tenasüh etti (yeniden bedenlendi) bu yaklaşım. Üstelik, "Çoban Sülü" jargonu ile yola çıkıp halka yönelen bir siyasi hareketin "Beyazlaşma" sürecinde...
      <br/>
      <br/>
      Şimdilerde "çarıklar", "apartman kapısına bırakılan ayakkabılar" haline geldi ve çarmıha gerildi.
      <br/>
      <br/>
      -Acaba eşi başörtülü sıradan bir Anadolu kadını olan, çocukları, topukları yamulmuş ayakkabılarını merdiven boşluğuna bırakan bir kişiden Merkez Bankası Başkanı olur muydu?
      <br/>
      <br/>
      -Böyle birisini Merkez Bankası Başkanı yapmak, 'Beyaz Türkler'e yönelik bir tasfiyenin yansıması mıydı?
      <br/>
      <br/>
      'Elitler- Seçkinler'den şimdilerde "Beyaz Türkler" diye söz ediliyor.
      <br/>
      <br/>
      Bunun öteki cenahında "Türkiye'nin Zencileri" var.
      <br/>
      <br/>
      Bu ifade de uzunca bir süredir tedavülde.
      <br/>
      <br/>
      "Türkiye'nin zencileri", elitist, yönetimi 'çarıklılar'a bırakmak istemeyen bir düzenin adeta 'Paryalar'ı gibi gördüler kendilerini...
      <br/>
      <br/>
      Merhum Necip Fazıl'ın "Öz yurdunda garipsin, öz vatanında parya!" demesi böyle bir halet-i ruhiyenin şiir dilindeki feryadı idi.
      <br/>
      <br/>
      Şunu biliyoruz:
      <br/>
      <br/>
      Çok partili hayata geçiş, bununla birlikte gelen demokratik seçimler, iktidarı kendini "seçkinler" diye gören bir grubun elinden aldı, "çarıklılar" diye nitelenenlerin temsilcilerinin eline verdi.
      <br/>
      <br/>
      Şunu da biliyoruz:
      <br/>
      <br/>
      Çok partili hayata geçildikten sonraki 55 yıllık sürede genelde 'seçkinler'in desteklediği askerî müdahalelerle 'çarıklılar'ın iktidarı devrildi ve yönetim, 'seçkinler'in eline geçti.
      <br/>
      <br/>
      Böylece 'seçkinler'in iktidarı genelde 'zor'a, 'çarıklılar'ın iktidarı, 'sandık'a dayandı.
      <br/>
      <br/>
      Gerilim ise hep sürdü.
      <br/>
      <br/>
      Bugün, "Beyaz Türkler" adına "Bilinçli bir tasfiye ile karşı karşıyayız" yollu bir ağıt gözleniyor.
      <br/>
      <br/>
      "Ayağı çarıklıların yükselişi! Kaleleri teker teker ele geçirişi! Tasarlanmış bir operasyon!"
      <br/>
      <br/>
      Çığlık bu.
      <br/>
      <br/>
      Tabii, bu arada biraz kafalar karışmış durumda.
      <br/>
      <br/>
      Çünkü, tek parti döneminin 'çarıklılar'ının çocukları içinden ağları delip geçenler ve yukarı tırmananlar olmuş. Bilgi ise bilgi. Tecrübe ise tecrübe. Başarı ise başarı. Dünya çapında kalite! Ölçü kafa ise birinci sınıf kafa!
      <br/>
      <br/>
      Beyaz Türk olmak ne, Türkiye'nin zencileri olmak ne? Çarıklı olmak ne makosenli olmak ne? Ayakkabı ile eve girmek ne, ayakkabıları dışarda bırakmak ne? Bunlar nasıl bir insan kalitesinin göstergeleri ve ülke için sorumluluk üstlenmek söz konusu olduğunda hangisi niçin artı veya eksi olmak durumunda?
      <br/>
      <br/>
      Aslında 'çarıklılar'ı aşağı yukarı tanıyoruz.
      <br/>
      <br/>
      Çanakkale ile ilgili fotoğraflarda bir "Posta Güvercinleri" resmi var. İki delikanlı, üstleri paramparça olmuş, ayakkabıları yırtılmış... Bu fotoğraf, savaşlardan çıkmış Anadolu'dur.
      <br/>
      <br/>
      Anadolu, İkinci Dünya Savaşı yıllarında bile aşağı yukarı böyledir, hâlâ da Anadolu'nun birçok yerinde bu vardır.
      <br/>
      <br/>
      Ama bu ağı parçalamak için didinen bir dünyadır Anadolu...
      <br/>
      <br/>
      Kuru ekmek ve acı soğanla çocuklarını yukarı tırmandırmak isteyen bir dünyadır.
      <br/>
      <br/>
      Peki ama Beyaz Türkler kimdir?
      <br/>
      <br/>
      Dünya kadar soru sorulmalıdır bu tanımın içini doldurmak için...
      <br/>
      <br/>
      Beyaz Türk olmak bir ırki köken meselesi midir?
      <br/>
      <br/>
      Bir mali güç meselesi mi?
      <br/>
      <br/>
      Bir örgüte bağlılık mı?
      <br/>
      <br/>
      Yerel bir örgütle alaka mı, uluslararası bir örgütle bağlantı mı?
      <br/>
      <br/>
      Beyaz Türklerle Türkiye'nin zencilerinin kesiştiği veya koptuğu alanlar hangileridir?
      <br/>
      <br/>
      Türkiye bu iki cenah için ayrı ayrı mı yoksa birlikte bir anlam mı ifade etmektedir?
      <br/>
      <br/>
      Beyaz Türkler, ayağı çarıklıların veya merdiven boşluğunda ayakkabı çıkaranların veya evlerine ayakkabısız girenlerin, zaman içinde 'Beyazlaşma'larını isterler mi? Buna dair bir projeleri var mıdır?
      <br/>
      <br/>
      Yoksa beyazlaştıkça, birtakım rantlara ortak olma korkusu mu taşırlar?
      <br/>
      <br/>
      Bunlar acayip sorulardır.
      <br/>
      <br/>
      Aslında bu soruları daha somutlaştırmak da mümkündür.
      <br/>
      <br/>
      -Atatürk, İsmet İnönü, Fevzi Çakmak veya Karabekir paşalar hangi kategori içine girerlerdi? Beyaz Türklük mü onları tanımlardı yoksa çarıklılık mı?
      <br/>
      <br/>
      Milli Mücadelede Beyaz Türkler nerede idi, çarıklılar nerede?
      <br/>
      <br/>
      Menderes, Celal Bayar nerede dururlardı?
      <br/>
      <br/>
      Demokrat Parti'ye oy verenlerin "çarıklılar" olduğu İsmet Paşa'nın vurduğu damga ile bellidir. Peki CHP'ye oy verenlerin hepsi "Beyaz Türk" mü idi?
      <br/>
      <br/>
      Merak bu ya:
      <br/>
      <br/>
      Demokrat Parti iktidarını deviren askerler Beyaz Türk dünyasından mı idiler?
      <br/>
      <br/>
      Ya 'Çoban Sülü'yü devirenler?
      <br/>
      <br/>
      Ya bir kere daha 'Çoban sülü'yü devirenler?
      <br/>
      <br/>
      Ya nev'i şahsına münhasır bir birliktelik oluşturan Erbakan - Çiller koalisyonuna son verenler?
      <br/>
      <br/>
      Daha genel anlamda subaylar nasıl bir kategori oluştururlar?
      <br/>
      <br/>
      Genelkurmay Başkanlarına bakıyorsunuz, hemen hepsi, Anadolu'nun fakir dünyalarından yola çıkmış, yukarılara tırmanmış insanlardır. "Babam hocaydı" diyenler vardır içlerinde... Anneleri başı örtülü tabii Anadolu kadınıdır çoğunun. Hepsi "ağzı çorba kokan" Anadolu çocuklarıyla birlikte yaşarlar, kimi zaman birlikte can verirler? Sonra nasıl olur da "Beyaz Türk" camiası onları 'çarıklıların iktidarı'na son vermek için davet eder?
      <br/>
      <br/>
      "Çoban Sülü" çarıklı mıdır, zenci midir, Beyaz Türk mü? Bu noktada 28 Şubat sürecindeki Demirel için farklı bir tanım gerekir mi?
      <br/>
      <br/>
      MÜSİAD mensuplarının yerini tanımlamak daha kolay olabilir.
      <br/>
      <br/>
      Peki ya Sabancı'lar, Koç'lar,  Zorlu'lar, Şahenk'ler, Aydın Doğan'lar, Bodur'lar, Ülker'ler... tüm TÜSİAD veya büyük işadamı dünyası hangi kategori içinde görülmelidirler?
      <br/>
      <br/>
      İlk nesilde kimi yola hamallıkla çıkmış, kimi küçük dükkanlarla... İlk nesilde pek çoğu, hatta hemen hepsi dindar insanlar... Bunların o nesilleri hangi kategori içindeydi, bugünkü nesiller nerede duruyor ve varsa fark nerede oluştu? Ana - babası "Zenci" kategorisinde olup da, ikinci - üçüncü nesilde "Beyaz" olmaya çalışanlardan söz edilebilir mi?
      <br/>
      <br/>
      Sünniler, Aleviler, aynı köyde yaşayan Kürtler, Türkler, Lazlar vs'ler... nerede mütalaa edilmeliler?
      <br/>
      <br/>
      Türkiye'de "Beyaz Türk" ne kadardır, "Zenciler" ne kadardır?
      <br/>
      <br/>
      "Beyaz Türkler" arasında da, "bembeyaz" olanlarla "griye çalanlar", ya da "Zenciliklerini unutmayanlar", "bir gün yeniden zencileşebilecekler"  gibi farklar, dolayısıyla "seçkin olmak" ve "daha özel haklara sahibiyyet" açısından farklar olmalı mı?
      <br/>
      <br/>
      Bu ayrım bana ait değil. Ben, bu ayrımı yapanların, ülkeye nasıl bir kafa karışıklığı -hatta bela-  taşıdıklarını gösterebilmek için sadece sorular soruyorum.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24107), [web.archive.org (arşiv bağlantısı)](http://web.archive.org/web/20070605024733/http://aksiyon.com.tr:80/detay.php?id=24107)
