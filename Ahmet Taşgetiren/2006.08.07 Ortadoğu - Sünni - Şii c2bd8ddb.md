# Ortadoğu - Sünni - Şii

*Ahmet Taşgetiren 2006.08.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061030101313im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061030101313im_/http://www.aksiyon.com.tr/resim/609/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İslam dünyası için Sünni - Şii ukdesi, tarihi bir kırılma noktasıdır. Bugün bu, İslam coğrafyasının geleceği açısından en hayatî mesele haline gelmiştir. İran'ın duruşunun çok önemli olduğunu düşünüyorum. Bence Amerika - İsrail psikolojik savaşına en büyük malzemeyi İran'la Sünni dünyayı nüfûz savaşı içinde gösterenler sunacaktır. Sarı Çizmeli Mehmet Ağa türünden bir Hizbullah militanından "Sünni karşıtı" demeç devşirenler, Irak'taki mezhep kavgasından neler çıkarmaz...
  </font>
  <!--- Baslik, Spot, Resim kutusu ---------->
  <p>
   <font class="content">
    “Sünni zafere izin yok!” İngiliz The Guardian gazetesinin Lübnan’ın Sur kentinde Seyid Ali isimli bir Hizbullah militanıyla yaptığını öne sürdüğü görüşme, bu sözlerle, Türkiye’de, Hürriyet gazetesinde bir habere başlık olmuştu. (30 Temmuz 2006) The Guardian’a göre Hizbullah militanı ‘İran’da eğitim gördüğü’nü belirttikten sonra şunları söylüyordu:
    <br>
     <br>
      “Devlet içinde devlet gibiyiz. Kendi hastanelerimiz, sosyal organizasyonlarımız ve sosyal güvenlik sistemimiz var. Bunun yanı sıra, halk da bize inanıyor. Gidip kimin kapısını çalsak ve 50 bin dolar istesek verir. İsrail bu çatışmadan zaferle çıkarsa, bu Sünnilerin zaferi anlamına gelecek. Şii toplumu sadece çöp toplamalarına izin verildiği yüzlerce yıl geriye gidecek. Kanımızın son damlasına kadar savaşıp buna izin vermeyeceğiz. Önce İsrail’in sonra da diğerlerinin işini bitireceğiz.”
      <br/>
      <br/>
      Guardian - Hürriyet’in haberine göre şu sözler de Hizbullah militanına aitti:
      <br/>
      <br/>
      “Bizim asıl savaşımız, bu savaştan sonra başlayacak. Bazı Lübnanlı politikacıların işini bitireceğiz.”
      <br/>
      <br/>
      Seyid Ali çok şeyler söylemişti ama, sözlerinin en stratejik olanı hiç şüphesiz “İsrail’in zaferi Sünnilerin zaferi anlamına gelecek” cümlesi idi. Ardından da “Bizim asıl savaşımız...” diye başlayan cümle geliyordu. Zaten cümlelerden biri başlığa çıkmış, diğeri de spot yapılmıştı.
      <br/>
      <br/>
      Okuduğumda bir “Sünni” olarak şaşırmıştım.
      <br/>
      <br/>
      Haberin tam da bu şaşkınlığı üretmek istediği açıktı.
      <br/>
      <br/>
      Haber bu haliyle Washington - Tel Aviv merkezli bir soğuk savaşın ürünü olabilirdi.
      <br/>
      <br/>
      Ben ki, bu tür psikolojik savaş mantığı içeren haberlere karşı şerbetli olmalıydım, ben bile şaşırmıştım. Ya bu alanda zaten zihinlerinde fay kırığı yaşayan milyonlar ne düşünürdü?
      <br/>
      <br/>
      -Ortada Şiilerin bir savaşı vardı.
      <br/>
      <br/>
      -İsrail Sünniler adına çarpışıyordu.
      <br/>
      <br/>
      -Şiiler İsrail’in savaşını böyle görüyordu. İsrail’le savaşırken Sünnilerle savaştıklarını düşünüyorlar, dolayısıyla zaferi ve hezimeti, Sünnilere karşı kazanmış olacaklarına inanıyorlardı.
      <br/>
      <br/>
      -Şiiler İsrail’den sonra Sünnilerle savaşmaya hazırlanıyorlardı.
      <br/>
      <br/>
      Bu mesajların her biri, bölgedeki bir Müslüman topluluğa yönelik psikolojik dinamit kalıpları halindeydi.
      <br/>
      <br/>
      Savaş Şiilerin savaşı ise, Sünniler orada psikolojik destek anlamında bile yer almamalıydılar.
      <br/>
      <br/>
      Hele Şiiler Sünnileri İsrail’le bir tutuyorlarsa, bu açık düşmanlık demekti ve Sünniler Lübnan’da can verenlerin yanında yer almak şöyle dursun, İsrail’in zaferi için çaba göstermeliydiler.
      <br/>
      <br/>
      Ve bir şey daha, Şiiler İsrail’i yendikten sonra sıra Sünnilere gelecekse Sünniler o gelecek zaman kapışması için hazırlık yapmalıydılar.
      <br/>
      <br/>
      Öte yandan Sünniler, Lübnan gibi Müslümanların can pazarı bir ülkede bile İsrail’in yanında iseler, o zaman bölgedeki tüm Şiiler, Sünnilere karşı alarm halinde olmalı, uzun vadede savaşa hazırlanmalıydılar.
      <br/>
      <br/>
      Bir haber, kitleleri böylesine kapsamlı hedeflere yönlendirmeyi, bir büyük fesadın kapısını aralamayı başarabilir mi?
      <br/>
      <br/>
      Bu soru haklı ama, bu haberlerin maksatsız olmadığı da doğru.
      <br/>
      <br/>
      Geçen sayıdaki yazımda, Türkiye’de yapılmış bir kamuoyu araştırmasının sonuçlarını verdim. Burada genellikle Türkiye kamuoyunun, Amerika - İsrail - İran gerginliğinde, bugüne kadar diri tutulan mezhep farklılığı boyutuna rağmen, mezhep farklılığını aşarak, İran’ı haklı gördüğü sonucu çıkıyordu. Türkiye kamuoyunun Amerika - İsrail eksenine “Kurtlar Vadisi - Irak” atmosferinde baktığı da biliniyor. Bu efkar-ı umumiyenin, aşağı yukarı tüm Ortadoğu İslam coğrafyasını kapsadığı, hatta dünyanın başka ülkelerinde de bu eğilimin hakim olduğu söylenebilir.
      <br/>
      <br/>
      Cephe Büyük Ortadoğu. Yani İslam coğrafyası. Bu coğrafyaya hakimiyetin yolu, halkların boyun eğmesinden geçiyor, yönetimlerle uyum yetmiyor. Hatta yönetimlerle mutabakat, yönetimlerin halklar nezdinde meşruiyyet sorunu yaşamasına yol açıyor.
      <br/>
      <br/>
      Halklara nasıl hakim olunacak?
      <br/>
      <br/>
      İslam halklarında, “islami bilinçlenme” yanında genel bir “sömürgecilik karşıtı bilinç uyanması” var. Bu, birbiriyle kesişen ve kesiştikçe birbirini besleyen uyanış, BOP veya GOKAP diye simgelenen projenin önündeki en büyük engel. Bu engeli aşmak için ne yapacaksınız?
      <br/>
      <br/>
      Bölgedeki fay hatları üzerinde çalışacaksınız.
      <br/>
      <br/>
      Kavmi farklılıklar bunlardan biri...
      <br/>
      <br/>
      Diğeri de mezhep farklılıkları...
      <br/>
      <br/>
      Sünni - Şii ayrımı ise, bu coğrafyadaki en derin, kırılmaya en müsait fay hattı.
      <br/>
      <br/>
      Bu fay hattı, İran devriminin sıcak günlerinde, “devrimin ihraç söylemleri” temposunu artırdıkça hareketlilik kazandı. Çünkü Sünni toplumlar, tedirgin oldular. Halkı Sünni ülkelerdeki laik yönetimler de, o zamana kadar hiç de “Sünni duyarlılık” sergilememiş olmalarına rağmen, toplumlar arasındaki mezhep farklılığına vurgu yapmayı tercih ettiler.
      <br/>
      <br/>
      1979 - 2006... Tam 27 yıl. Köprülerin altından çok sular aktı.
      <br/>
      <br/>
      İran’da, devrim ihracı heyecanı düştü çünkü bizzat kendi toplumunda Cihan Aktaş’ın İranlı kadınlardan yola çıkarak geliştirdiği ilginç ifadesiyle “Siyah yorgunluğu - Devrim yorgunluğu” başgösterdi. Bu, Devrimin tükendiği anlamına gelmiyordu belki ama, “Devrim ihracı” ile Sünni dünyada uyandırdıkları tedirginliğin bir fayda getirmediğini bir ölçüde görmelerine yol açtı.
      <br/>
      <br/>
      İran’la bölge ülkelerinin ilişkileri nisbeten sakinleşti.
      <br/>
      <br/>
      Son dört yıl içinde Türkiye’deki Ak Parti iktidarının, komşularıyla yürüttüğü ‘Sıfır gerilim’i hedefleyen dış politika yaklaşımı, bu sükuneti daha da besledi.
      <br/>
      <br/>
      Buna bir de, Amerika’nın BOP çerçevesinde yürüttüğü ve nereden bakarsanız bakın İran’a odaklanan politikanın tahripkâr niteliği eklenince, bölge toplumlarında İran’a yönelik duygusal bir korumacılık öne çıktı.
      <br/>
      <br/>
      Mezhep gerilimini geri plana iten bir gelişmeydi bu.
      <br/>
      <br/>
      Şimdi ne oluyor veya olması isteniyor?
      <br/>
      <br/>
      İki şey tartışma konusu:
      <br/>
      <br/>
      1. İran’ın millî bir strateji ile bölgede bölge ülkeleri aleyhine nüfuz kazandığı...
      <br/>
      <br/>
      2. İran’ın yine bu nüfuz artırımı için, mezhep duyarlılığını bir manivela olarak kullandığı.
      <br/>
      <br/>
      Türkiye’de de böyle bir kaygı seslendiriliyor, bölgedeki Arap ülkelerinde de...
      <br/>
      <br/>
      Abant Toplantısında bir bildiri sunan Prof. Dr. Gökhan Çetinsaya, önümüzdeki süreçte bölgede bir ‘Şii kuşağının oluşması’na dikkat çekmişti. İran, Irak, Körfez ülkeleri, Suudi Arabistan, Lübnan... Şu an elde edilen etkinlikler ve muhtemel sistem değişikliklerinde (mesela demokratikleşme halinde) ulaşılacak nüfuz imkanı...
      <br/>
      <br/>
      Şayet gelişme böyleyse ve İran böyle bir gelişmeyi yönlendiriyorsa, uzun vadede bölgede sadece yönetimlerin değil, halkların da tedirgin olması mümkün...
      <br/>
      <br/>
      Amerika ve İsrail’in, böyle bir zeminde çok farklı stratejiler geliştirmesi mümkün. Zaman zaman Sünni - Şii gerilimini besleyerek, İran’ı devre dışı bırakmak da stratejik tercihler içinde yer alabilir, Şiilerin etkin olduğu bir yörede Sünnileri görmezden gelmek, hatta feda etmek de...
      <br/>
      <br/>
      Yazının başında temas ettiğimiz haber, bir Hizbullah militanı aktör olarak kullanılmak suretiyle, mezhep noktasından bir vuruşu ifade ediyor. O damar işlerse, Sünnilerin Amerika - İsrail yanında saf tutması gerekir. Ama Sünnilerin o Hizbullah militanını üretilmiş bir aktör, ve o haberi bir fesat malzemesi olarak değerlendirmesi de mümkün.
      <br/>
      <br/>
      Öte yandan İran’ın ve bölgedeki Şii nüfusun, Sünnileri bir karşı cephe olarak değerlendirmiyorlarsa - ki ben öyle olduğunu düşünmek isterim- bir durum değerlendirmesi yapması gerekiyor.
      <br/>
      <br/>
      Önce Irak...
      <br/>
      <br/>
      Irak’ta mezhep odaklı bir vuruşma var. Karşılıklı ölüm makinası işliyor. Camiler - camiler, türbeler - türbeler... vuruluyor... binlerce can. “Adı Ömer, Ebubekir, Ayşe olan binlerce insan katledildi” mi? Ne bu? Bu iddiaları İran duydu mu? Nasıl tepki verdi? İran, Irak’taki mezhep kavgası denen şeyi durdurmak için ne yaptı? İran, Irak’ta ve tüm bölgede gerçekten bir nüfuz alanı oluşturmak istiyor mu?
      <br/>
      <br/>
      Ve İran, The Guardian’a yansıyan ‘Hizbullah militanı’nın demecinin, Amerika - İsrail psikolojik savaşının bir malzemesi olabileceği ihtimali karşısında ne düşünüyor?
      <br/>
      <br/>
      İslam dünyası için Sünni - Şii ukdesi, tarihî bir kırılma noktasıdır. Bugün bu, İslam coğrafyasının geleceği açısından en hayati mesele haline gelmiştir. İran’ın duruşunun çok önemli olduğunu düşünüyorum. Bence Amerika - İsrail psikolojik savaşına en büyük malzemeyi İran’la Sünni dünyayı nüfuz savaşı içinde gösterenler sunacaktır. Sarı Çizmeli Mehmet Ağa türünden bir Hizbullah militanından “Sünni karşıtı” demeç devşirenler, Irak’taki mezhep kavgasından neler çıkarmazlar...
      <br/>
      <br/>
      Tarih, yeni sömürgecilerin oyununa gelip fay hattında kırılmaya yol açanlar hakkında hiç de iyi şeyler yazmayacak.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Gürol Delice, 11-Ağustos-2006
> Siyast ve İslam: 
> Muhterem Ahmet Ağabey,  Son olaylar üzerine İslam alemindeki perişanlık bir kez daha su yüzüne çıktı.Kanaatımca olayların temelinde kulluk mu ön planda olmalı,yoksa siyaset mi ?Birinci öncelik Yüce Rabbimize kulluksa,buna bağlı olarak müslümanlar kardeştir anlayışıyla bütün kırılganlıklar ortadan kalkacaktır.Yoksa siyaset öncelikliyse,bunun binbir yolu ve fetvası vardır.Hala şii-sünni ayırımı ortadan kalkmamştır,İslam alemi buna benzer nice meseleyle boğuşmaktadır.      Buna benzer meseleleri hem şahsımız,hem de ülkemiz yaşamıştır.

Kaynak: [www.aksiyon.com.tr](http://www.aksiyon.com.tr:80/detay.php?id=24987&yorum_id=11979), [web.archive.org (arşiv bağlantısı)](http://web.archive.org/web/20061030101313/http://www.aksiyon.com.tr:80/detay.php?id=24987&yorum_id=11979)
