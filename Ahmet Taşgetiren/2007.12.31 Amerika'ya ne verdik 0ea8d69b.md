# Amerika'ya ne verdik?

*Ahmet Taşgetiren 2007.12.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080110222215im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türk-Amerikan ilişkilerinde Türkiye hesabına olumlu bir gelişme meydana geldiğinde “Mutlaka bir şey vermişizdir” düşüncesi, bugün gelinen noktada çok da sağlıklı değildir. Oturulmuş, konuşulmuştur. Diplomaside ülkeler, imkânlarını masaya sürerler ve pazarlık onlar etrafında oluşur. Herhalde Amerikan karar vericilerinin önüne bir Ortadoğu haritası konulmuş, bunun değerlendirmesi yapılmış ve Türkiye’nin taşıdığı ağırlık sergilenmiştir. Amerika’ya da, “Seçin, denilmiştir, Türkiye’yi ve ötesini...” Bu tahlilde Türkiye tarafının, Amerika’nın tüm hesaplarını hesaba kattığını ve talebini o çerçevede ortaya koyduğunu tahmin etmek zor değildir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Acaba Amerika’ya ne verdik ki, PKK ortak düşman haline geldi, sıcak istihbarat sağlandı ve sınır ötesi operasyon kolaylaştırıldı?
    <br>
     <br>
      Bu soru, içerdeki kuşkulardan The Economist’in yorumlarına kadar uzanan ölçekte spekülatif değerlendirmelere konu oluyor. Başbakan ise bu iddiayı “Alçakça” diye niteliyor.
      <br/>
      <br/>
      Acaba şöyle bir fantastik cümle, sorunun cevabı olabilir mi?
      <br/>
      <br/>
      -Türkiye’yi verdik, Amerika’yı aldık!
      <br/>
      <br/>
      İş, şüphesiz bu kadar fantastik değil, ama hadisenin diplomatik ilişkiler ağı içinde şekillendiği bir gerçek. Diplomatik ilişkiler ağının ise, bütün Türk - Amerikan ilişkilerini kapsıyor olması tabii.
      <br/>
      <br/>
      “Bütün Türk - Amerikan ilişkileri” dendiğinde de, bir bölge ve dünya muhasebesi yapıldığı su götürmez.
      <br/>
      <br/>
      Türk - Amerikan ilişkileri limoni idi, farklı bir platforma taşındı.
      <br/>
      <br/>
      Olan bu.
      <br/>
      <br/>
      Önce Büyük Ortadoğu Projesinde eş başkanlık, sonra Ortak Stratejik Vizyon...
      <br/>
      <br/>
      Ama sonra limoni bir ilişki çerçevesi...
      <br/>
      <br/>
      Amerika’dan bakınca; -Türkiye neyi oynuyor sorusu...
      <br/>
      <br/>
      Türkiye’den bakınca;
      <br/>
      <br/>
      -Amerika neyi oynuyor kuşkusu...
      <br/>
      <br/>
      Güven bunalımı...
      <br/>
      <br/>
      Başa geçirilen çuvallar, 1 Mart tezkereleri...
      <br/>
      <br/>
      İran, Suriye, Hamas gerilimleri...
      <br/>
      <br/>
      Türkiye’nin Kuzey Irak kaygıları, Amerika’nın Irak’ta batağa saplanma şoku ve Kuzey Irak’ı bir istikrar bölgesi olarak adeta Türkiye’ye mukabil alternatif haline getirme hesapları...
      <br/>
      <br/>
      Türkiye’nin Filistin duyarlılığı, İsrail’in Türkiye’nin dostluğuna olan ihtiyacı, Türkiye’nin Amerika’da Yahudi lobisine olan ihtiyacı...
      <br/>
      <br/>
      Amerikan Temsilciler Meclisi’nde Ermeni soykırım tasarısının oylanması girişimleri...
      <br/>
      <br/>
      Türkiye’nin soykırım iddiaları karşısındaki olağanüstü duyarlılığı ve Amerika’ya yönelen öfke...
      <br/>
      <br/>
      Ortadoğu...
      <br/>
      <br/>
      Küresel Amerikan çıkarları...
      <br/>
      <br/>
      Türkiye’nin bölgedeki vazgeçilmezliği...
      <br/>
      <br/>
      Bütün bunlar, Türkiye ile Amerika’yı hem vazgeçilmez, hem problemli bir ilişkiye zorluyor.
      <br/>
      <br/>
      ***
      <br/>
      <br/>
      Evet, Ak Parti yola çıkarken, Refah tecrübesini “sürdürülemez” telakki etti ve ABD ile  (Ve AB ile) iyi ilişkiyi olmazsa olmaz gördü. Bu, bir noktada “Ak Parti’nin yumuşak karnı” gibi telakki edilebilirdi. Çünkü dışardan içeriye “meşruiyyet” güvencesi taşımak gibi bir görüntü ortaya çıkmaktaydı. Bu da, dışarıdaki gücün sizi borçlu görmesi sonucunu doğurabilirdi. Başlarda böyle bir izlenim verilmedi de değil.
      <br/>
      <br/>
      Mesela, Türkiye’nin, Büyük Ortadoğu Projesi’ndeki eş-başkanlığı ciddi anlamda sorgulandı. Neye hizmet edecekti bu eş - başkanlık?
      <br/>
      <br/>
      Büyük Ortadoğu Projesi’nin mutfağında bulunmuş muyduk?
      <br/>
      <br/>
      Amerika’nın BOP’la (Daha sonra Genişletilmiş Ortadoğu ve Kuzey Afrika Projesi - GOKAP olacak) ilgili stratejik hedeflerini biliyor muyduk, daha ötede paylaşıyor muyduk?
      <br/>
      <br/>
      Yoksa Amerika’nın kendi çıkarları için kullandığı bir ülke mi olacaktık?
      <br/>
      <br/>
      Afganistan’da Amerika ile birlikte hareket etmiştik, ardından Irak gelmişti, Irak Türkiye’yi doğrudan ilgilendiriyor ve Türkiye Amerika’nın Irak’ta nereye gittiğini bilmiyordu, Irak’ta Türk - Amerikan ilişkileri ne olacaktı?
      <br/>
      <br/>
      Ya ardından Suriye ve İran gelirse...
      <br/>
      <br/>
      Türkiye BOP - GOKAP bünyesinde yer yer batağa saplanan Amerika ile nereye kadar birlikte yürüyecekti?
      <br/>
      <br/>
      Üstelik Türkiye’nin (bilhassa Ak Parti tabanının) duyarlı olduğu Filistin konusunda Amerika -İsrail iyi sınav vermemekteydi.
      <br/>
      <br/>
      Bütün bunlar, ABD ile “vazgeçilmez” ilişkinin taşınması zorlaşan bagajlarıydı.
      <br/>
      <br/>
      Buna zamanla bir de “Amerikan himayesi”ndeki Kuzey Irak’la bağlantılı olarak büyüyen “terör” hadisesi ve “şehit cenazeleri” patlaması eklenince, Türkiye’deki Amerikan itibarı yerlerde sürünmeye, dolayısıyla ilişkileri sürdürmek zorlaşmaya başladı.
      <br/>
      <br/>
      BOP’ta eş -başkanlık ne işe yarıyordu?
      <br/>
      <br/>
      Daha sonra imzalanan Ortak Stratejik Vizyonun bir anlamı var mıydı?
      <br/>
      <br/>
      ***
      <br/>
      <br/>
      Bütün bunlar son 4-5 yıl içinde yaşandı. Bu arada Türkiye, dış politikada, Amerikan merkezli yapılanmanın ötesinde bazı farklılaşmalar sağladı.
      <br/>
      <br/>
      Türkiye zaten bu coğrafyanın en önemli jeo - stratejiğine sahip ülkesi idi. Vaktiyle ABD Başkanı Bill Clinton, TBMM’de yaptığı konuşmada, “Dünyada 13 mesele var ki, bunlar, Türkiye’nin katkısı olmadan çözülmez” demişti.
      <br/>
      <br/>
      Geçen 5 yıl içinde ise Ak Parti hükümeti farklı bir dış politika örgüsü gerçekleştirdi.
      <br/>
      <br/>
      Bunun ürünü, Hükümetin etkin dış politika danışmanı Prof. Dr. Ahmet Davudoğlu’nun ifadesiyle “Stratejik derinlik” idi.
      <br/>
      <br/>
      Bunu sağlamak için gerçekten sabırlı bir işçilik gerekiyordu.
      <br/>
      <br/>
      Bir ortamda Ahmet Davudoğlu, D-8 Projesinin gerçekleşme zorluğunu anlatırken bölge ülkeleri arasındaki problemli ilişkilerin altını çizmişti. Öyle ki, İslam ülkeleri çerçevesine giren kimi ülkeler arasında diplomatik ilişki bile kurulamamaktaydı. Böyle bir zeminde stratejik derinlik oluşturmak kolay değildi. Amerika ile, Avrupa ile, İsrail ile, Filistin ile, Suriye ile İran ile, Suudi Arabistan ile, Rusya ile, Türk dünyası ile aynı anda dostane ilişkiler kurmak... Ak Parti hükümeti bunu başardı. Öyle ki en problemli alanlarda karşıt gruplar Türkiye üzerinden konuşmak durumunda kaldılar...
      <br/>
      <br/>
      Ortadoğu ve Türkiye...
      <br/>
      <br/>
      Birlikte düşünülmesi olmazsa olmaz bir denklem oluşturdu.
      <br/>
      <br/>
      Bu durumda Amerika, Ortadoğu’da Türkiyesiz oynayabilecek miydi?
      <br/>
      <br/>
      Başbakan Erdoğan, Clinton’dan epey sonra, “Bölgenin hiçbir meselesi Türkiye dikkate alınmadan çözülmez” diyecekti.
      <br/>
      <br/>
      Onun için Türkiye, Amerika ile en son gerilimde masaya otururken hiç şüphesiz bu kendine güven duygusunu taşımaktaydı.
      <br/>
      <br/>
      Ve onun için, Türk - Amerikan ilişkilerinde Türkiye hesabına olumlu bir gelişme meydana geldiğinde “Mutlaka bir şey vermişizdir” düşüncesi, bugün gelinen noktada çok da sağlıklı değildir.
      <br/>
      <br/>
      Oturulmuş, konuşulmuştur.
      <br/>
      <br/>
      “Türkiye’yi verdik, Amerika’yı aldık” derken, diplomaside ülkeler, imkanlarını masaya sürerler ve pazarlık onlar etrafında oluşur, herhalde Amerikan karar vericilerinin önüne bir Ortadoğu haritası konulmuş, bunun değerlendirmesi yapılmış ve Türkiye’nin taşıdığı ağırlık sergilenmiştir. Amerika’ya da:
      <br/>
      <br/>
      -Seçin, denilmiştir, Türkiye’yi ve ötesini...
      <br/>
      <br/>
      Bu tahlilde Türkiye tarafının, Amerika’nın tüm hesaplarını hesaba kattığını ve talebini o çerçevede ortaya koyduğunu tahmin etmek zor değildir.
      <br/>
      <br/>
      Peki her şey hallolmuş ve Türk - Amerikan ilişkilerinde bir balayı dönemine girilmiş midir?
      <br/>
      <br/>
      Herhalde bunu söylemek de mümkün değildir.
      <br/>
      <br/>
      Ortadoğu, son derece hareketli bir coğrafyadır ve henüz netleşmemiş bir dünya mesele vardır.
      <br/>
      <br/>
      Yeni ihtilaflar, yeni uzlaşmalar olacaktır.
      <br/>
      <br/>
      Ama Türkiye’nin dünya politikasında (özellikle bölgesinde) fark edilir bir ağırlık kazandığı açıktır.
      <br/>
      <br/>
      Cumhurbaşkanı Gül’ün Türkiye için öngördüğü bir üçlü hedef vardır:
      <br/>
      <br/>
      -Güçlü bir ekonomi.
      <br/>
      <br/>
      -Sağlıklı bir demokrasi
      <br/>
      <br/>
      Ve
      <br/>
      <br/>
      -Etkin bir askerî güç.
      <br/>
      <br/>
      Ak Parti’nin 22 Temmuz seçimleriyle elde ettiği istikrar, ve Erdoğan - Bush görüşmesinin ardından gerçekleşen sınır ötesi operasyon sürecinde ulaştığı siyasi - askerî irade insicamı, önümüzdeki 5 yıl içinde Türkiye’yi çok daha etkin bir dünya ülkesi haline getirmeye adaydır.
      <br/>
      <br/>
      Türkiye’nin geleceğinden ümitli olmalıyız.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29208), [web.archive.org (arşiv bağlantısı)](http://web.archive.org/web/20080110222215/http://www.aksiyon.com.tr:80/detay.php?id=29208)
