# Yedeği olanlar, olmayanlar!

*Ahmet Taşgetiren 2006.03.27*

<div>
 <p>
  <font>
   "Yedekleme" konusu hâlâ çok netleşmiş sayılmaz aslında. Çünkü yargı ve TSK bizzat siyasetçilerin ikrarıyla 1-0 önde gözüküyor. Şemdinli iddianamesinin yol açtığı gerilimlere bakılırsa, fiili planda da "En yedeklenemez" kurum olarak TSK öne çıkıyor. Türkiye Büyük Millet Meclisi, ilk 'yedekleme tasnifi'nin yapılmasından kaç zaman sonra utangaç bir biçimde bu statü içine alınabiliyor.
   <br/>
   <br/>
   Bu ülkede iki kurumun yedeği yoktur. Biri Yargı, diğeri Türk Silahlı Kuvvetleri.
   <br>
    <br>
     Bu sözü önce Adalet Bakanı ve hükümet sözcüsü Cemil Çiçek söyledi, sonra, ondan iktibasla Başbakan Tayyip Erdoğan ve AK Parti Grup Başkanvekillerinden Sadullah Ergin tekrarladı. Yalnız Sadullah Ergin bir ilave yaptı:
     <br>
      <br>
       -Bu ülkede TBMM'nin de yedeği yoktur.
       <br>
        <br>
         Bunu, siyaset içinden birisinin söylemesini bekliyordum, çünkü, ilk hali ister istemez "yedeği olabilen" kurumları akla getiriyordu ve bu söz, Türkiye gibi özellikle siyasetçinin çok kolayca "yedeklendiği" bir ülkede, bir siyasetçinin ağzından çıktığında ironik bir nitelik kazanıyordu.
         <br/>
         <br/>
         Aslında hâlâ "yedekleme" konusu çok netleşmiş sayılmaz. Çünkü yargı ve Türk Silahlı Kuvvetleri, bizzat siyasetçilerin ikrarıyla 1-0 önde gözüküyor. Şemdinli iddianamesinin yol açtığı gerilimlere bakılırsa, fiili planda da "En yedeklenemez" kurum olarak Türk Silahlı Kuvvetleri öne çıkıyor. Türkiye Büyük Millet Meclisi, ilk 'yedekleme tasnifi'nin yapılmasından kaç zaman sonra utangaç bir biçimde bu statü içine alınabiliyor.
         <br/>
         <br/>
         Malum bunlar, Şemdinli sonrası gündeme giriyor.
         <br/>
         <br/>
         Bir Yargı mensubu, "Alt düzey" asker kişilerden yola çıkıp "Üst düzey" asker kişilere uzanan bir iddianame hazırlıyor. Yargının bağımsızlığı var, Askerin de itibarı... Bunun ikisinin de zedelenmemesi lazım. Politikacı "sözel" formülü buluyor:
         <br/>
         <br/>
         -Bu iki kurumun yedeği yoktur.
         <br/>
         <br/>
         Yani yıpratılmaması lazım. İyi güzel.
         <br/>
         <br/>
         Güzel ama, ortada asker kişilere ilişkin iddialar var, onları da yargı seslendiriyor, bu durumda ya iddialardan vazgeçmek lazım, yani yargının geri çekilmesi gerekiyor, ya da asker kişilerin yargılanmasını öngörmek, itibar konusunda bir bedel çıkarsa ona katlanmak...
         <br/>
         <br/>
         Acaba bu iki hal, bu iki kurumun "yedeklenmesi" anlamına gelir mi? Yoksa, iş tabii sürecinde seyrederse, her kurum, kendi içindeki kirlenme alanlarını ortadan kaldırmış mı olur?
         <br/>
         <br/>
         Siyasetçiler, belli ki, bu sözlerle "Askerde yükselen tansiyonu" absorbe etmeyi, emmeyi, bu arada da "Yargı bağımsızlığı" denen şeyin 'izzet'ini ayaklar altına almamayı hesap ediyor. Tabii peşinden gelen olaylar, icabında, ülkedeki "Kuvvetler" gerçeğini "Yargının bile yedeklenebileceği" noktasına götürüyor. Nitekim "Genelkurmay yargısı" Şemdinli Savcısında somutlaşan  'Tabii yargı'yı güpegündüz yargılıyor.
         <br/>
         <br/>
         Bu somut olay, aslında Türkiye'de "Kuvvetler Ayrılığı" ilkesinin ne kadar sancılı bir mahiyet arz ettiğinin tipik göstergesi.
         <br/>
         <br/>
         Bir kere, "yedeklenebilir olanlar - olmayanlar" noktasından bakıldığında "ilk akla gelenlerle gelmeyenler" bir sorun oluşturuyor. Sonra da yedeklenemeyeceği kabul edilenler, kendi aralarında bir kademelenmeye yol açıyor.
         <br/>
         <br/>
         Anayasal çerçeveden bakıldığında Yasama, Yargı ve Yürütme gibi üç ana "Kuvvet-erk" vardır. Gene Anayasa, bu erkler arasında hiyerarşik bir ast-üst ilişkisi bulunmadığını, bunların anayasanın çizdiği sınırlar içinde bağımsız olduklarını ifade eder.
         <br/>
         <br/>
         Bu husus, özellikle Yargı tarafından vurgulanır, çünkü "Yargı" müstakil bir erk olarak, 1961 Anayasası ile devreye girmiş, yani bir anlamda Yasama ve Yürütme'den alan istirdat etmiştir. Anayasa Mahkemesi TBMM'yi, Danıştay hükümeti denetleyen (yoksa yedekleyen mi denmeli?) kurumlar haline gelmiştir. Anayasa Mahkemesinin parti kapatma davalarına bakmasını, başbakan-bakan yargılamasını da hesaba kattığımızda yedekleme dengesi, daha bir yargı lehine bozulmuş oluyor.
         <br/>
         <br/>
         Normalde Türk Silahlı Kuvvetleri Yürütme içinde yer alan bir devlet organıdır; dolayısıyla ayrı bir erk niteliği bulunmamaktadır. Ancak Yürütme alanında sanki askeri de denetleyebilecek "Hükümet" diye merkez bir kuvvetin bulunmaması da öngörülmüş, Türk Silahlı Kuvvetleri'nin statüsü, biraz fiili, biraz yasal olarak hem bağımlı hem bağımsız yorumlara yol açacak bir yapıya oturmuştur.
         <br/>
         <br/>
         Bunun yanında 12 Eylül'le birlikte Cumhurbaşkanı'nın alanı genişlemiş, 'icra-yürütme'de hükümete ikinci bir müdahil alan, diğer ifadeyle "yedekleme" ihtimali çıkmıştır.
         <br/>
         <br/>
         Yürütme'nin yedeklendiği başka alanlar da vardır, özerk kurumlar Yürütme'nin etki alanından önemli ölçüde çıkarılmıştır: Bir dönem TRT savaşları yaşanmış, bir başka dönem YÖK savaşları... Şimdilerde Merkez Bankası, BDDK savaşları... Bunlar 'Yürütme'nin yedeklenme mekanizmalarıdır.
         <br/>
         <br/>
         Kaldı ki, demokratik sistem, iktidarı-muhalefeti ile kendi içinde "tabii bir yedekleme" mekanizması şeklinde çalışmaktadır.
         <br/>
         <br/>
         Aslında seçimler dışında "en yedeklenemez" kurumun TBMM olması gerekir. Çünkü TBMM, 'millet iradesi'nin yansımasıdır ve Cumhuriyet "Hâkimiyet kayıtsız şartsız milletindir" ilkesinden yola çıkar. Millet iradesi yedeklenemez ise, TBMM'nin de bir kere seçildikten sonra, yeni bir seçime kadar yedeklenemez olması gerekir. Ya da millet iradesinin yedeği yine millet iradesi olmalıdır.
         <br/>
         <br/>
         Yalnız bu kural, Osmanlı'nın monarşik yönetim yapısına karşı devrim gerektiğinde fonksiyonel olarak kullanılırken, içerde sistemin ideolojik karakterinin belirlenmesi söz konusu olduğunda sorunlara yol açmıştır. 'Kayıtsız şartsız hâkim olma'sı öngörülen milletin her istediği kabul görürse ve şayet bu millet "eski" değerlere yönelirse... O zaman Meclis'in yapısını manipüle etmek, sandığa müdahale etmek, açık oy gizli sayım yapmak, tek parti yönetimi oluşturmak... parti kapatmak... barajlar koymak... yani halkın seçme alanını sınırlandırmak... Bütün bunlar on yıllar içinde yaşanagelen hadiselerdir. Buna bir de askerî müdahaleleri, yani Meclis'in kapatılmasını, Kurucu Meclisler oluşturulmasını, sistemin bu kurucu meclislerce yeniden yeniden belirlenmesini eklerseniz... (Düşünelim ki Türkiye hâlâ 12 Eylül anayasasını tamir etmeyi konuşmaktadır. Yani bir ihtilal 25 yıldır anayasal etkinliğini sürdürmüş olmaktadır.) millet iradesinin nasıl yedeklenme olgusu ile karşı karşıya bulunduğunu görürsünüz.
         <br/>
         <br/>
         Burada asıl önemli konuya temas etmemiz gerekirse, Türkiye'de "kuvvetler ayrılığı" ilkesinin zaman zaman, belki çoğu zaman 'kuvvetler çatışması'na döndüğünün altını çizmek lazım. Yani sağlıklı bir sistem, farklı dişli çarkların birbiriyle uyumlu çalışması demekse, burada çarkların zaman zaman birbirini aşındırma-parçalama gerçeği ile karşı karşıyayız.
         <br/>
         <br/>
         Benim "Sistem sancısı" dediğim şey, Türkiye'nin kuvvetler ilişkisine gerilim olarak yansıyan gerçeğidir. Türkiye'de yasama da, yürütme de, (hükümet-cumhurbaşkanı ilişkilerindeki gerilim gibi) yargı da, silahlı kuvvetler de, eğitim kurumları da, mali kurumlar da yerlerini bulamamışlık sancısı içindedirler.
         <br/>
         <br/>
         Bütün bunlara, bir de, artık dev bir sanayi haline gelen ve bu niteliği ile en 'etkin güç odağı'na dönüşen medyanın ittifakları ve ayrışmalarıyla tetiklediği sancıları katın...
         <br/>
         <br/>
         Bir de, uluslararası güç odaklarının Türkiye üzerindeki hesaplarına göre duruşlarını... Farklı kuvvet alanlarına ağırlık koymasını ve bunun yansımalarını dikkate alın...
         <br/>
         <br/>
         Türkiye, büyük İslam coğrafyasının bu merkez-yürek ülkesinin ayaklarının nasıl bağlandığını düşünün...
         <br/>
         <br/>
         Sanırım, Türkiye, en büyük iç muhasebeyi bu alanda yapmak zorunda...
         <br/>
         <br/>
         Belki Türkiye'de tek insanın bile yedeklenmemesi gerektiğinden yola çıkan bir uzlaşma dünyası gerçekleştirilmeli...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2704 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23727), [web.archive.org (arşiv bağlantısı)](http://web.archive.org/web/20070405071223/http://www.aksiyon.com.tr:80/yazdir.php?id=23727)
