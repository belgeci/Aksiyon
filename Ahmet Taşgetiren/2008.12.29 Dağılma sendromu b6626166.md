# Dağılma sendromu

*Ahmet Taşgetiren 2008.12.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20090327040947im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Osmanlı’nın en sancılı son yüzyılını andırıyor hayatımız. Bir fotoğraf sunayım önünüze: Kürt sorunu, içinde bir dağılma sendromu taşıyor mu, taşımıyor mu? Kim ne derse desin, işin bir yerinde de Türk-Kürt farklılaşmasının derinleştirilmek istenmesi var.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20090327040947/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090327040947/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090327040947oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/aksiyon_siteye_banner_DIT.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090327040947oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Osmanlı’nın en sancılı son yüzyılını andırıyor hayatımız. Bir fotoğraf sunayım önünüze: Kürt sorunu, içinde bir dağılma sendromu taşıyor mu, taşımıyor mu? Kim ne derse desin, işin bir yerinde de Türk-Kürt farklılaşmasının derinleştirilmek istenmesi var.
    <br>
     <br>
      <br>
       <br/>
       Başlığa aldığım ve belki “Dağıtma” diye de türevlenecek sözle, çok ürkütücü bir şeyden söz ettiğimi biliyorum; ama bunu herkesin acilen önemsemesi gerektiğini de belirtmek zorundayım.
       <br/>
       <br/>
       Osmanlı’nın en sancılı son yüzyılını andırıyor hayatımız.
       <br/>
       <br/>
       Şimdi bir fotoğraf sunayım önünüze:
       <br/>
       <br/>
       - Kürt sorunu, içinde bir dağılma sendromu taşıyor mu, taşımıyor mu?
       <br/>
       <br/>
       En başta, Kürtlüğün Ankara ile ilişkisinde derin bir bağlılık duygusu mu, yoksa mesafeli duygular mı hâkim?
       <br/>
       <br/>
       Kim ne derse desin, işin bir yerinde de Türk-Kürt farklılaşmasının derinleştirilmek istendiği gerçeği var. Türkler ve Kürtler, tarih tecrübeleriyle buna direndiler, direniyorlar, birbiriyle can cana-kan kana buluştular; ama bu harmana ateş verip herkesi başının derdine düşürme girişimleri durmuyor.
       <br/>
       <br/>
       Üstelik dağılma potansiyeli, Türk-Kürt ayrışması ile sınırlı da değil. O alanda oynayanlar, sadece Kürtler arasında bile, müthiş bir ayrışma potansiyeli üretecek malzemelere sahip. PKK ile DTP, DTP ile Hak-Par, Sünni Kürtlerle Alevi Kürtler, Zazalarla Kırmançiler bir ve bütün mü? Türkiye ile oynayanlar, çıkarları gerektirdiği zaman onlarla oynamaz mı?
       <br/>
       <br/>
       Doğu Türkistan eski Başbakanı rahmetli İsa Yusuf Alptekin, emperyalist ülkelerin “lehçeden dil, dilden millet, milletten devlet ürettiklerini”, bunun bir parçala - yut politikası olduğunu söylerdi. Emperyalistler, Ortadoğu’da her kabileden ya da petrol kuyusundan boşuna devlet çıkarmadılar.
       <br/>
       <br/>
       Bu sorun sadece Ankara’nın sorunu değil, sadece Türklerin sorunu değil, sadece Kürtlerin sorunu değil ve bu sorunu herkes kendi hesabına çözmek isterse, sorunu çözmüş olmaz, sadece dağılma sendromunu besler. Dağılma ise herkes için felakettir.
       <br/>
       <br/>
       -Alevilik sorunu, dağılma sendromunu besleyen bir başka alan. Aleviliğin Ankara ile ilişkileri de aidiyet planında derin bağlılıklar içermediği gibi, duygusal kırılmalar taşıyor.
       <br/>
       <br/>
       Alevi-Sünni toplum ilişkileri alanı da, gerilimli, güven sorunu içeriyor. Bunu besleyen olaylar yaşanmış. Kahramanmaraş, Çorum, Sivas olayları, Türkiye’ye yönelik bir dağıtma sendromunu besleyecek planın parçaları gibi duruyor. Sünni-Alevi ilişkileri en sıcak ve samimi atmosferde seyrederken devreye girecek bir “Madımak” sözcüğü, tüm duyguları yeniden öfke alışverişine dönüştürebilecek mahiyette.
       <br/>
       <br/>
       Ama, burada da Kürt meselesinde olduğu gibi, farklı ayrışmaların tohumları saklı. Alevilik devletle ya da Sünni camia ile tüm sorunlarını çözmüş olsa, kendi içinde derin ayrışmalar yaşayabilir. Daha şimdiden, önlerde görünen kimi Alevi şahsiyetlerin, kimi örgütler tarafından “Hızır Paşa” diye suçlanmasına tanık olmak, bu ayrışma potansiyelinin açık bir göstergesi. Bin tür Alevilik yorumu, bin tür rant hesabı, bin parçalı bir toplum yapısı riskini içinde barındırıyor.
       <br/>
       <br/>
       Sorunun çözümü noktasında yukarda yazdığım paragrafı aktörleri değiştirerek tekrarlamak isterim:
       <br/>
       <br/>
       “Bu sorun sadece Ankara’nın sorunu değil, sadece Sünnilerin sorunu değil, sadece Alevilerin sorunu değil ve bu sorunu herkes kendi hesabına çözmek isterse, sorunu çözmüş olmaz, sadece dağılma sendromunu besler. Dağılma ise herkes için felakettir.”
       <br/>
       <br/>
       -Laik-dindar, modern-muhafazakâr ayrımları toplum bünyesinde bir başka dağılma potansiyeli taşıyor. Bu, zaman zaman, devlet-toplum ilişkisindeki ayrışmanın zemini oluyor. Neredeyse Cumhuriyet’le yaşıt bir sorun bu. Bu sorun, toplumla devletin tüm kurumlarını, sistemin tüm toplum öngörülerini ve düzenlemelerini, problem fideliği hâline getiriyor. Devletin İslam yorumu, bu yoruma göre türetilmiş toplum kesimleri, toplum içindeki devletten bağımsız İslam yorumları, sistemin laiklik kutsamasının getirdiği İslam şablonu, devlet-toplum ilişkilerinde de sancılara yol açıyor, toplum kesimlerinin birbiriyle ilişkilerinde de sorun üretiyor.
       <br/>
       <br/>
       Nereye gider, nerede durur, nasıl bir konsensüs oluşur, henüz kimse bilmiyor.
       <br/>
       <br/>
       Manzaraya bakın:
       <br/>
       <br/>
       Toplumdan yüzde 47 oy almış bir siyasi kadronun göğsüne, yüksek yargı organı, “Laiklik karşıtı eylemlerin odağı” yaftasını yapıştırıyor.
       <br/>
       <br/>
       Toplumun bir kesiminin çocukları, kılık kıyafetleri laik şablona uymadığı gerekçesiyle bu ülkenin okullarında okuyamıyor.
       <br/>
       <br/>
       Sorun nasıl çözülür? Devlet mi çözer? Toplum mu çözer? Laikler mi, dindarlar mı çözer? Herkes kendi bildiğini okursa, ortaya bütünleşme mi çıkar dağılma mı çıkar?
       <br/>
       <br/>
       -Toplum çoğunluğunu oluşturan Sünni Müslüman topluma gelince oranın kendi içinde de, diğer toplum kesimleriyle ilişkide de sorunlar var.
       <br/>
       <br/>
       İslam’ın algılanış tarzındaki farklılıklar, hayata yansıma noktasında ortaya çıkan farklılıklar, bu toplum camiası tek başına homojen bir varlık hâline gelse bile, ciddi sarsılışlar yaşanacağı izlenimi veriyor.
       <br/>
       <br/>
       Mesela, “Diyanet kaldırılsa dinî oluşumlar içinde kargaşa çıkar mı?” sorusu etrafında oluşan cevaplar, çok da iyimser değil. Bir yanda “tekfir”, diğer yanda “bağnazlık” suçlamaları havada savrulabilir ve önü alınmaz bir toplumsal kaos oluşabilir.
       <br/>
       <br/>
       -Her toplumsal odağın talepleri birbirinin talep alanını sıfırlayacak nitelikte.
       <br/>
       <br/>
       Her toplumsal odak, sadece kendi alanındaki sancıya büyüteç tutuyor, sadece kendisi için çözüm istiyor ve başkalarını ötekileştirmeye mütemayil bir psikoloji taşıyor. Birtakım raporlara girdiği gibi “Ötekileştirme” asla sadece, muhafazakâr toplum çoğunluğu ile sınırlı değil. Muhafazakâr toplum çoğunluğu da, onun siyasi temsilcisi kadrolar da kendilerini kimi zaman devlet, kimi zaman modern çevreler, kimi zaman Türkiye’de olan bitenle çok yakından alakadar olan Avrupa kurumları tarafından ötekileştirilmiş hissediyorlar. Hatta şu söylenebilir: Neredeyse herkesin bir “Öteki”si ve “ötekileştirdiği” var. Neredeyse herkes Türkiye’den bir şey almak istiyor, ve bunu ülkeye hiçbir şey vermeden, kendi çizgisinden en küçük bir geri adım atmadan elde etmek istiyor. Türk istiyor, Kürt istiyor, Laz, Çerkez, Gürcü, Rum, Ermeni, Yahudi, Süryani, Sünni, Alevi, ateist, eşcinsel, satanist, anarşist, sosyalist, komünist, Avrupa, Amerika... Herkes istiyor. Hiç kimse kendi talebinin öteki ile nerede kesiştiğine bakmaksızın istiyor. Türkiye her talebi karşılayamamanın sancısını yaşıyor.
       <br/>
       <br/>
       -Devlet organları kendi içinde bir dağılma sendromu yaşıyor. Erkler, birbiriyle ahenkli bir ilişki ile toplum sorunlarını çözmek yerine, birbirine karşı dönen çarklar hâlini andırıyor. Devletin farklı birimleri, bir ortak aklın etrafında kümelenmiş cihazlar niteliğinden çıkıp, ya başına buyruk, ya birbirini negatifleyen işlevler içine girmiş.
       <br/>
       <br/>
       Ergenekon hadisesi bunun yargı huzurundaki somut göstergesi... Ergenekon’un devlet içinden dışına doğru uzanan çarpık bir yapılanma olduğunu herkes biliyor ama davanın devletin elini, ayağını, gözünü, kulağını, aklını ve kalbini toparlayacak bir biçimde sonlanması noktasında devlet yaklaşımının ortak bir kararlılık içinde olduğuna dair işaretler bulunmuyor.
       <br/>
       <br/>
       -Toplumun şu an geldiği nokta, değerler aşınması ile zaten müthiş bir dağılma sendromunu içinde barındırıyor.
       <br/>
       <br/>
       Bir genç kız, küçük kardeşini öldürüp, cesedini sandığa koyuyor, üzerine kokmasın diye naftalin döküyor, polislere hikâye uyduruyor, annesi ile birlikte kardeşi için sahte göz yaşı döküyor vs...
       <br/>
       <br/>
       Masum bir bebekten caniler türetecek bir kültürel fideliğe sahibiz!
       <br/>
       <br/>
       Kız annesini öldürüp, kolunu bacağını kesip, sandığa koyuyor...
       <br/>
       <br/>
       Lise öğrencileri birbirini kız yüzünden katlediyor.
       <br/>
       <br/>
       Devlet, vatandaşları tarafından soyuluyor. vs...
       <br/>
       <br/>
       Her gün daha vahşi bir insan gerçeğine tanıklık ederek, alışıyoruz.
       <br/>
       <br/>
       Ahlak, erdem gibi insanı insan yapan manevi değerler, Kaf Dağı’nın arkasına gitmişçesine bir anaforun yansımaları gözleniyor.
       <br/>
       <br/>
       Boşanma dosyaları dağ gibi yükseliyor.
       <br/>
       <br/>
       Yani toplumun en küçük birimi olan aileyi bir arada tutacak sevgi ikliminden yoksun hâle geliyoruz. Yani aile, aile olmaktan çıkıyor.
       <br/>
       <br/>
       Aile aile olmaktan çıkıyorsa, bunun tabii sonucu “Toplum, toplum olmaktan çıkıyor” değil mi?
       <br/>
       <br/>
       Bu gidiş, hiç kimse için iyi bir sonucu vadetmiyor. Bu dağılma sendromu, Türkiye için, ve tabii olarak onun bünyesinde taşıdığı herkes için felaketi hazırlıyor. Elimizde çekiştirip durduğumuz bir bomba var, onu patlatırsak, ötekini değil, öteki ile birlikte kendimizi de imha edeceğiz. Geriye hiçbirimize, dikensiz gül bahçesi kalmayacak.
       <br/>
       <br/>
       Herkes ettiğini bulacak.
       <br/>
       <br/>
       Yakmak isterken yanacak.
       <br/>
       <br/>
       Sağduyu diye bir şey var, hani. İnsanın ve toplum kesimlerinin içinden seslenir ve “Aklını başına topla, nereye gidiyorsun?” diye fısıldar.
       <br/>
       <br/>
       Türkiye, şimdi, her kafadan bir sesin çıktığı müthiş gürültüler içinde o sesi duymak ve dinlemek zorunda.
       <br/>
       <br/>
       Her toplum kesimi, “öteki”ne yönelik olarak yok ediciliği değil, inşa ediciliği, ihya ediciliği kuşanmak zorunda.
       <br/>
       <br/>
       1915 tehciri sırasında bazı Müslüman aileler, Ermeni komşularını çeyiz sandıklarında saklamışlar. Birbirimize, böyle, birbirimize ihtiyaç duyacağımız zor günler olabilir diye bakmak, birçok şeyi çözebilir.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32003), [web.archive.org (arşiv bağlantısı)](http://web.archive.org/web/20090327040947/http://www.aksiyon.com.tr:80/detay.php?id=32003)
