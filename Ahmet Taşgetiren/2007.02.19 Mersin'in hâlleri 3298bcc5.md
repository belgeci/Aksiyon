# Mersin’in hâlleri

*Ahmet Taşgetiren 2007.02.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070623141855im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Mersin’de, Trabzon’da, Diyarbakır’da... başka tüm şehirlerde sancılı tüm alanlar için halkın sağduyusu yaraları sarma zemini olabilir. Yeter ki, devlet, halkın sağduyusunu harekete geçirebilecek toplum önderlerini devreye sokabilsin. Doğu - Güneydoğu’da, kemal ehli insanlar köyleri barıştırıyor, kırk yıllık küskünlerin ellerini buluşturuyor. Diyelim Mersin’de, bütün toplum kesimlerinin saygı duyacağı önder insanlar bir barış hamlesini gerçekleştirebilirler. Devlet de, göçle gelenlerin iş - aş, barınma problemlerine canı gönülden sahip çıkarsa problemleri aşmak işten bile değildir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Üç yıldır üst üste konferanslar vesilesiyle Mersin’e gidiyorum. Kutlu Doğum vs. etrafında konuşmalar yapıyorum. Her kesimden binlerce insanın tıklım tıklım doldurduğu salonlarda oluyor bu konferanslar. Bazen, Mersin üzerine duyduklarımla, bu salona yansıyan manzara arasındaki fark dikkatimi çekiyor ve bilgi almaya çalışıyorum. (Benzeri bir şaşkınlığı yıllar önce Fatsa’ya gittiğimde de yaşamıştım. 12 Eylül günlerinde Fatsa, Marksist hareket tarafından ‘kurtarılmış bölge’ diye adlandırılıyor, ‘Orada Terzi Fikri’nin kanunları geçiyor’ deniyordu. Ben ise, İslamî bir konuyu tıklım tıklım dolu bir salonda anlatıyordum. O kurtarılmış bölge neredeydi? Yoksa ilçe bir dönem devletsizlik illetine mi maruz bırakılmıştı?)
    <br>
     <br>
      Her seferinde bir sancılı ortamdan söz ediliyor. Kamplaşmalardan, eylemlerden, gelecek günlerin daha vahim olma istidadı taşıdığına dair tedirginliklerden...
      <br/>
      <br/>
      Bugün de “Sancılı illerimiz” dendiğinde Trabzon’un hemen yanında Mersin’in adı geçiyor. Mersin gerçekten sancılı bir ilimiz. Ama buradan yola çıkıp, onulmaz bir yaradan söz etmek de gerekmiyor. Bizim toplumumuz yara sarmayı bilir, derdi soğukkanlılıkla görür, soğukkanlılıkla üzerine eğilebilirse...
      <br/>
      <br/>
      Mersin’i bir Mersinliden dinledim. Genç bir esnaf. Kendi toplumuna, Kürd’üne Türk’üne şefkatle bakabilme terbiyesini almış bir insan. Burada, ondan dinlediklerimi paylaşacağım sizlerle:
      <br/>
      <br/>
      -Mersin’de göçlerle oluşmuş bir yapıdan söz ediyoruz. Göçlerle gelenler, şu anda şehir nüfusunun yüzde 60-65’ine ulaşmış durumda. (Bu, bir algılama olmasın, yüzde 40’lardan söz ediliyor, diye sorduğumda, hayır, yüzde 60-65 doğrudur, çünkü kayıtsız insanlar var, cevabını alıyorum.)
      <br/>
      <br/>
      -Göçe sebep, Mersin’de ev kiralarının ucuz, havaların sıcak olması (yakıt masrafının hemen hemen hiç olmaması) ve iş bulma umudunun bulunması... Gelenlerin büyük çoğunluğu işsiz, güçsüz, fakir insanlar... Belki köyleri boşaltılmış, belki köyde yaşama imkanları kalmamış insanlar... Ama yer yer güngörmüş, terör sebebiyle göç etmek zorunda kalmış, manevi terbiye almış, medreselerden geçmiş insanlar da var.
      <br/>
      <br/>
      -Ortada ciddi bir iletişimsizlik bulunuyor. Bir güvenlik görevlisi anlatıyor: Yaşlı bir insan... Az önce camiden çıkmış. Elinde taş, güvenlik görevlisine atıyor. Tutmuş kolundan güvenlik görevlisi, “Bu taşı bana niye atıyorsun bey amca, demiş, ben sana ne yaptım? Az önce camiden çıktın. Ben de senin yanında idim. Bana niye düşmansın?” Adam yüzüne bakıp kalmış güvenlik görevlisinin. Sonra utanç içinde taşı bırakmış yere, güvenlik görevlisi “Hadi git evine demiş, başına bir şey gelmesin.”
      <br/>
      <br/>
      -Yine güvenlik görevlisi anlatıyor: Kadın çocuğunu kalabalığın önüne koymuş, arkasına militanlar sıralanmış. Anne de orada. Güvenlik görevlisinin başına bir taş isabet etmiş, kan revan içinde kalmış. Çocuk eylemin ön saflarında... Çocuğu almış güvenlik görevlisi, annenin yanına götürmüş. “Bak, demiş, başıma taş isabet etti. Kan revan içinde kaldım. Bunu senin çocuğunu kurtarmak için yaptım. Sen çocuğunu ateşin içine nasıl atarsın!” Kadın mahcup, almış çocuğunu gitmiş. Çok bilinçsiz kalabalıklara eylem yaptırılıyor.
      <br/>
      <br/>
      -Bu topluluklar içinde Türk bayrağına burun kıvıranlar var, evet, ama “Bu bayrak bizim bayrağımız. Biz de bu bayrak için canımızı verdik” diyenler de var. Hatta ben en az yüzde 85’inin bu duygular içinde olduğuna inanıyorum.
      <br/>
      <br/>
      -Eylemlere katılanlar genellikle işsiz güçsüz gençler...
      <br/>
      <br/>
      -Bir iş sahibi olmuş, ticaretle uğraşan insanlar bu tarz eylemlere taraftar değiller. Onlarla Mersin’in yerli esnafı çarşıda pazarda hayatı paylaşır, birlikte yemek yer, birlikte camiye gider, düğününe bayramına katılır.
      <br/>
      <br/>
      -Yine göçle gelmiş grup içinde, bu tür işlere hiç karışmayan bir grup daha var. Onlar, medrese eğitimi görmüş, yer yer bir Allah dostuna bağlanmış insanlar. İslam ahlakı ile büyümüşler. Güzel tatlı insanlar...
      <br/>
      <br/>
      -Bir zamanlar Mersin’de kepenk kapatma eylemleri olurdu. Çarşıya el altından tehdit yağdırılırdı, o sıralar zaman zaman kendimizi Cizre’de, Şırnak’ta hissettiğimiz olmuştur. Ama şu sıralar bu iklimden uzaklaşıldı.
      <br/>
      <br/>
      -Ortada insan problemi var... İnsan, temel değerler eğitimi almayınca, -ki bu bizim insanlarımız için İslam’la donanmaktır- onu her tarafa savurmak mümkün oluyor. Bu eğitim açığı var ne yazık ki... Bu durumda Türk de yanlışlar yapabilir, Kürt de...
      <br/>
      <br/>
      ***
      <br/>
      <br/>
      Bu bir Mersinli sade insanın gözünden Mersin fotoğrafı.
      <br/>
      <br/>
      Bu fotoğrafta, örgütlerle ilgili notlar eksik. Şu anda fay hattının iki yanında oluşmuş ve birbirlerine karşı ürettikleri misyonlarla fay hattını kırılma noktasına doğru tetikleyen örgütler var. Her biri, varoluş gerekçesini ötekine bağlayan örgütler...
      <br/>
      <br/>
      Örgüt merceğinden baktığınızda, çatışma mukadder gibi gözüküyor. Örgüt ancak o duygu ile sıkı dokunmuşluğunu koruyor. Birisi için, Mersin’e yapılan yığınaktan bir gelecek dokumak ideali besleyici oluyor, diğeri için, “Mersin’i kimseye bırakmayız” misyonu...
      <br/>
      <br/>
      ***
      <br/>
      <br/>
      Ne yazık ki, bazı şehirlerimizde bu sosyal hercümerç oluşmuş.
      <br/>
      <br/>
      Trabzon’da toplumsal tansiyonu yükselten gelişmeler olurken de, yeterli duyarlılık gösterilmemiş, Mersin’de bu sancılı sürece gelirken de...
      <br/>
      <br/>
      Ülkenin Doğu - Güneydoğusu on yıllar süren bir travma yaşamış, insanlar, şehirde ne edeceklerini bilmeme pahasına köylerini terk etmişler. Diyarbakır’a inmişler, Van’a inmişler, İzmir’e, İstanbul’a, Mersin’e inmişler...
      <br/>
      <br/>
      Diyarbakır’da başlarını sokacak bir akraba evi bulabilmişlerse şükretmişler.
      <br/>
      <br/>
      Şükretmişler ama, sokaklara taşan çocuklar, kızlar, delikanlılar ucu intiharlara kadar uzanan bir psiko - sosyal yıkımın girdabına düşmüşler... Dağlar sokaklardan, kahvehanelerden beslenmiş... Örgütle ilişki adeta çıkış yolu haline gelmiş. Gençler var olduklarını devlete silah çekerek göstermeye yönelmiş.
      <br/>
      <br/>
      Mersin gibi, İstanbul - İzmir gibi, canlarını çoluk çocuk bölgenin dışındaki illere atanlar yalnızlığın, işsizliğin, bazen yabansılaştırılmışlığın, dışlanmışlığın, gözaltında bulundurulmanın, kuşkulara hedef olmanın cehennemini yaşamışlar.
      <br/>
      <br/>
      Devlet, dağdakiler yüzünden adeta başının derdine düşmüşlüğün telaşı içinde, ne köyler boşalırken köyünü terk eden insanların rehabilitasyonunu planlayabilmiş, ne de göç alan şehirlerdeki sosyal - kültürel savruluşun çaresine bakabilmiş.
      <br/>
      <br/>
      İşte şimdi, sancıyı konuşuyoruz.
      <br/>
      <br/>
      Koca şehirlerin koca toplum kütleleri bir klinik vak’a halinde ülke gündemini işgal ediyor.
      <br/>
      <br/>
      ‘Ölmek, öldürmek’ten söz eden örgütlenmeler, ülkeyi devletten daha iyi savunacağını düşünen yapılanmalar ortaya çıkıyor...
      <br/>
      <br/>
      Ve öteki yanda, bu göç olgusuyla, kendi şehrini terk edip geldiyse, onun yerine, “rövanş olarak” içinde yaşadığı şehri teslim alabileceğini düşünen örgütlenmeler oluşuyor.
      <br/>
      <br/>
      Bu, ülkenin önüne, belki dağdaki ile mücadeleden çok daha zor bir problemi çıkarıyor.
      <br/>
      <br/>
      ***
      <br/>
      <br/>
      Her şeye rağmen, problem, bugüne kadar olduğu gibi halkın derinliklerinde değil. Örgütsel yüzeyle sınırlı... İş, halkı örgütlere teslim etmemekte.
      <br/>
      <br/>
      Bir dönem geldi, Doğu - Güneydoğu’da, halkın buluştuğu tüm alanlar örgüt tasallutu altına girdi. Toplumu ayakta tutan, kemal sahibi insanlar devre dışı kaldı. Camiler, medreseler devre dışı kaldı.
      <br/>
      <br/>
      Mersin’de, Trabzon’da, Diyarbakır’da... başka tüm şehirlerde sancılı tüm alanlar için halkın sağduyusu yaraları sarma zemini olabilir. Yeter ki, devlet, halkın sağduyusunu harekete geçirebilecek toplum önderlerini devreye sokabilsin. Doğu - Güneydoğu’da, kemal ehli insanlar köyleri barıştırıyor, kırk yıllık küskünlerin ellerini buluşturuyor.
      <br/>
      <br/>
      Diyelim Mersin’de, bütün toplum kesimlerinin saygı duyacağı önder insanlar bir barış hamlesini gerçekleştirebilirler.
      <br/>
      <br/>
      Devlet de, göçle gelenlerin iş - aş, barınma problemlerine canı gönülden sahip çıkarsa problemleri aşmak işten bile değildir.
      <br/>
      <br/>
      Bu dünyada Türk’ün gideceği başka yer mi var?
      <br/>
      <br/>
      Bu dünyada Kürd’ün gideceği başka yer mi var?
      <br/>
      <br/>
      Birbirimizi kovmak çare mi, bu nasıl bir boğuşmayı göze almak demek...
      <br/>
      <br/>
      Irak’taki faciaya bakıp, Türkiye’deki karşılıklı tahammül, hatta muhabbet ikliminin torpillenmesine asla fırsat vermemek gerekiyor. Bu ülkenin insanı bu barış potansiyelini taşıyor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26777), [web.archive.org (arşiv bağlantısı)](http://web.archive.org/web/20070623141855/http://www.aksiyon.com.tr:80/detay.php?id=26777)
