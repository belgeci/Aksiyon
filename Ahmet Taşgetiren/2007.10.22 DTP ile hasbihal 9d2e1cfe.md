# DTP ile hasbihal

*Ahmet Taşgetiren 2007.10.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071029163612im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Sistemlerin etnik aidiyetleri olabilir ama, etnisiteyi kutsamak bir işe yaramaz. Çünkü her etnik grup içinde iyiler ve kötüler vardır ve onlar, iyi veya kötü sistemler kurarlar. Mutlak anlamda iyi, ya da mutlak anlamda kötü etnisiteden söz edilemez. Her yerde insan vardır ve her yerde iyilik - kötülük vardır. Buradan yola çıkarak, varacağım sonuç şudur: Türkiye’de sistem sorunları vardır ve bu sorunlar, herhangi bir etnik ayrım yapılmadan tüm toplumu etkilemektedir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Demokratik Toplum Partisi’nin (DTP) nasıl bir Türkiye tasavvuru olduğunu, bu Türkiye’de Kürtlerin nasıl bir statülerinin olacağını pek bilmiyoruz.
    <br>
     <br>
      Hayal her zaman gerçeklerden güzeldir. Ayaklar yerden kesilince her şeyi en güzel bir şekle büründürmek mümkündür.
      <br/>
      <br/>
      Ben bazen, başkaları adına da düşünmeye çalışıyor ve “Acaba ne nasıl olur?” sorularına cevap arıyorum.
      <br/>
      <br/>
      Bu çerçevede DTP’nin toplum tasavvurunda ne var sorusunun cevaplarını da aramaya koyuluyorum zaman zaman.
      <br/>
      <br/>
      Bundan önce Türkiye gerçeği üzerinde tespitler yapıyorum. Mesela:
      <br/>
      <br/>
      Türkiye’de, zengin Türkler olduğu gibi fakir Türkler de vardır.
      <br/>
      <br/>
      Türkiye’de devlet ihalesi almış, yer yer yolsuzluk yapmış Türkler olduğu gibi aynı işi aynı nitelikte yapan Kürtler de vardır.
      <br/>
      <br/>
      Türkiye’de, fakir, sistemin çarkları içinde un ufak olmuş Türkler olduğu gibi Kürtler de vardır.
      <br/>
      <br/>
      Türkiye’de, siyasi güç sahibi Türkler olduğu gibi Kürtler de vardır. Siyaseti özel rantlar için kullanan Türkler olduğu gibi Kürtler de vardır.
      <br/>
      <br/>
      Türkiye’de, Cumhurbaşkanlığı seviyesine kadar tırmanmış olan Türkler bulunduğu gibi Kürtler de vardır.
      <br/>
      <br/>
      Türkiye’de bürokraside görev almış Türkler olduğu gibi Kürtler de vardır.
      <br/>
      <br/>
      Türkiye’de, bürokratik hizmetler içinde rüşvet alan Türkler olduğu gibi Kürtler de vardır.
      <br/>
      <br/>
      Türkiye’de iş hayatında vergi kaçıran Türkler olduğu gibi Kürtler de vardır.
      <br/>
      <br/>
      Türkiye’de insan hakları alanında problemler yaşayan Kürtler olduğu gibi Türkler de vardır-.
      <br/>
      <br/>
      Türkiye’de sivil toplum kuruluşları içinde Türkler ve Kürtler birlikte bulunabilmektedir.
      <br/>
      <br/>
      Türkiye’de mafya vs. hareketleri içinde Türkler bulunduğu gibi Kürtler de bulunmaktadır.
      <br/>
      <br/>
      Yani güçlü Türkler, güçlü Kürtler...
      <br/>
      <br/>
      İyi Türkler iyi Kürtler...
      <br/>
      <br/>
      Kötü Türkler kötü Kürtler...
      <br/>
      <br/>
      Küresel kültür Türkleri de etkiliyor Kürtleri de... Türk gençleri de savruluyor küresel kültür önünde, Kürt gençleri de...
      <br/>
      <br/>
      İngilizce Türk dilini de işgal ediyor, Kürt dilini de...
      <br/>
      <br/>
      Bunlar, etnik aidiyet farkı söz konusu olmaksızın var olan insanî gerçekliklerdir. Başka etnik aidiyetler söz konusu olduğunda da aynı gerçekliklerden söz etmek tabiidir.
      <br/>
      <br/>
      İnsan, her yerde insandır ve insana has yapılarda, mutlak iyilikler olmayacağı gibi mutlak kötülükler de söz konusu olmaz.
      <br/>
      <br/>
      Buradan yola çıkıldığında Türkiye Cumhuriyeti’ni ‘Türk aidiyeti’nin oluşturduğu bir yapı olarak telakki etmenin ve yaşanan tüm olumsuzlukların ‘Türk aidiyeti’ne bağlı olduğunu düşünmenin abes olduğu ortaya çıkar.
      <br/>
      <br/>
      Yine buradan yola çıkarak, “Kürt aidiyeti” ile oluşturulacak bir toplumsal yapının, mutlak iyilikler getireceğini farz etmek de abestir.
      <br/>
      <br/>
      Çünkü şayet Türkiye, ‘Türk aidiyeti’ni kutsayan bir yapı ise, burada Kürtlerle birlikte mahrumiyetleri, zaman zaman mazlumiyetleri paylaşan Türkler’in durumunu izah güçleşir.
      <br/>
      <br/>
      “Kürtler” açısından bir örnek olarak Kuzey Irak vakıasına bakalım.
      <br/>
      <br/>
      İlk soru şu:
      <br/>
      <br/>
      Acaba orada, diyelim, bütün Kürtler sonsuz bir mutluluğu mu paylaşmaktadırlar? Bütün Kürtler, yönetimden memnun mudurlar? Kürt aidiyeti, Kuzey Irak’a mutlak huzur mu getirmiştir?
      <br/>
      <br/>
      Bir Kürt lideri olarak Barzani’nin kurduğu yönetim diyelim, Türkiyeli Kürtlerin de ideal yönetimi midir? Ya da diyelim DTP veya PKK, tam da Barzani tipinde bir yönetim mi inşa edeceklerdir? Barzani ile DTP, aynı siyasi - ideolojik çizgiyi mi paylaşmaktadırlar? Burada bir ayrım varsa, bunun “Kürt aidiyeti” ile alakası nedir? Ya da “Kürt aidiyeti”, bu alandaki farklılıkları nasıl izale edebilecektir?
      <br/>
      <br/>
      Barzani bir aşiret lideridir. Aşiretten devlete doğru yol almaktadır. Sünni’dir. Bir tarikat bağlantısı vardır. Kuzey Irak’ta yönetim henüz aşiret lideri eksenlidir. Amerika’nın işgalci denetimi altındadır.
      <br/>
      <br/>
      Soru şu:
      <br/>
      <br/>
      “İşte bu ideal Kürt devletidir” mi denecektir? Ya da bu devletin nereye doğru evrilmesi istenecektir?
      <br/>
      <br/>
      PKK’nın ideolojik anlamda Marksist - ateist bir liderliğe sahip olduğu biliniyor. Her şeyden önce bir “terör örgütü” şablonunda iş görüyor. Şu an PKK’nın bir kolu Barzani yönetimi altında bulunsa bile, herhalde PKK, Barzani türü bir yönetime “evet” demeyecektir. Hatta muhtemel ki, kalıcı bir statü söz konusu olsa, PKK aynı zamanda Barzani yönetimine karşı da mücadele edecektir. Burada şunu sormak yanlış olmaz:
      <br/>
      <br/>
      Diyelim DTP, Kuzey Irak’ta faaliyet sürdürüyor olsa, oradaki siyasi faaliyeti, “Kürt aidiyeti” üzerinden olmayacağına göre, nasıl olacaktır?
      <br/>
      <br/>
      Hadi şunu da soralım:
      <br/>
      <br/>
      DTP’nin Kuzey Irak’taki faaliyet biçimi ile Türkiye’deki faaliyet biçimini birbirinden ayıran unsur ne olacaktır?
      <br/>
      <br/>
      Ve şimdi gelelim DTP’nin Türkiye projesine...
      <br/>
      <br/>
      Nasıl bir Türkiye, DTP’yi siyasi hedefler açısından tatmin eder?
      <br/>
      <br/>
      Mesela, Anayasa’ya, ‘Kürt aidiyeti’ni vurgulayan bir cümle yazıldığında, öteki tüm sorunlar hallolacak mıdır? Ya da diyelim Kürtlerin sıkıntılarına dair tüm sorunlar, ‘Türk vurgusu’ndan mı kaynaklanmaktadır?
      <br/>
      <br/>
      Bir şey daha:
      <br/>
      <br/>
      Diyelim Kürt aidiyetine dair hiçbir vurgu yapılmadan, sistem planında insanî anlamda çok daha olumlu gelişme kaydedilse, Kürtler bunu ‘Kürt aidiyeti’ne tercih etmezler mi?
      <br/>
      <br/>
      DTP, Cumhuriyet’in ‘Türk vurgusu’nun genel anlamda Türk kökenli vatandaşlara hangi artı kazanımları sağladığı düşüncesindedir?
      <br/>
      <br/>
      Farz-ı muhal, Türkiye’de Kuzey Irak gibi bir statü oluşturulsa, burada nasıl bir siyasi yapılanma şu an Kürtlerin Türkiye Cumhuriyeti içinde yaşadığı sorunlardan kurtulmalarını sağlayacaktır? Mesela ekonomik sıkıntılar, eğitim sorunu, kültürel erozyon sorunu, yolsuzluklar, siyasi temsil adaletsizlikleri, halk - devlet ilişkilerinde kopukluklar vs...
      <br/>
      <br/>
      Böyle bir yapıda, halkın DTP’yi “tek parti CHP’si” gibi görüp dışlamasına nasıl bakar DTP?
      <br/>
      <br/>
      Böyle bir yapıda, diyelim Ak Parti gibi bir siyasi hareketin etkinlik kazanmasını nasıl görür?
      <br/>
      <br/>
      Böyle bir yapıda “Kürt aidiyeti” nasıl bir vurgu ile yer alacaktır? Farklı etnik aidiyetlerin tanınma talepleri nasıl karşılanacaktır. Bugün Kürt aidiyeti içinde sayılan farklı aşiretler, ayrı aidiyet iddiasında bulunursa ne denecektir?
      <br/>
      <br/>
      Böyle bir yapıda, ‘Kürt aidiyeti’nden yola çıkan bir terör örgütü oluşsa, tavır ne olacaktır?
      <br/>
      <br/>
      Böyle bir yapıda “Ezen Kürtler” ya da “Kötü Kürtler” nasıl bir muamele ile karşı karşıya kalacaklardır?
      <br/>
      <br/>
      Böyle bir yapıda PKK ile kol - kola yürümenin nasıl bir toplumsal bedeli olacaktır?
      <br/>
      <br/>
      Böyle, daha binlerce soru sorulabilir.
      <br/>
      <br/>
      Demek istediğim sanırım anlaşılıyor:
      <br/>
      <br/>
      Sistemlerin etnik aidiyetleri olabilir ama, etnisiteyi kutsamak bir işe yaramaz. Çünkü her etnik grup içinde iyiler ve kötüler vardır ve onlar, iyi veya kötü sistemler kurarlar. Mutlak anlamda iyi, ya da mutlak anlamda kötü etnisiteden söz edilemez. Her yerde insan vardır ve her yerde iyilik - kötülük vardır.
      <br/>
      <br/>
      Buradan yola çıkarak, varacağım sonuç şudur: Türkiye’de sistem sorunları vardır ve bu sorunlar, herhangi bir etnik ayrım yapılmadan tüm toplumu etkilemektedir. Dolayısıyla olması gereken sistemi iyileştirmek ve toplumun ırk, renk, dil, sosyal statü farkı gözetmeksizin her kesiminin mutlu olacağı bir ortak zemin oluşturmaktır.
      <br/>
      <br/>
      Türkiye’nin Türkleri ve Kürtleri, ya da öteki etnik grupları, zenginleri ve fakirleri, köylüleri şehirlileri, işçileri işverenleri, askerleri sivilleri, herkes kendi cumhuriyetini kurmak yerine, hep birlikte mutlu olunacak bir Cumhuriyet’in inşasına emek vermek... Sanırım sağlıklı olan budur.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Yusuf Güneş, 23-Ekim-2007
> Bir yanılgı: 
> Sayın Taşgetiren; “Ezber bozmak” başlıklı yazınızı çok beğendim, yazıdan çok istifade ettim. Bir konuya daha temas etmeniz yerinde olurdu. Malumunuz, türban özgürlüğünü savunurken, Batı üniversitelerinde serbest, bizde de serbest olmalı gibi bir yaklaşım sergileniyor. Yalnız bir şey gözden kaçıyor, türban Avrupa’da yasak olsaydı o zaman o yasağı savunacak mıydık? Doğrusu yasak her zaman ve zeminde mutlak surette reddedilmelidir.

Kaynak: [www.aksiyon.com.tr](http://www.aksiyon.com.tr:80/detay.php?id=28695&yorum_id=23763), [web.archive.org (arşiv bağlantısı)](http://web.archive.org/web/20071029163612/http://www.aksiyon.com.tr:80/detay.php?id=28695&yorum_id=23763)
