# Sorun vizyon belgesinde mi?

*Hüseyin Akkaş 2006.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye'nin 'sınır ötesi hârekat yapabiliriz' kararı ile gözler bir anda Türkiye-ABD ilişkilerine çevrildi. Bir de Stratejik Vizyon Belgesi’ne.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126083952im_/http://www.aksiyon.com.tr/resim/607/49.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye, geçen hafta 'sınır ötesi harekât yapabiliriz' açıklamasını tartıştı. Türkiye'nin 'siyasî kararlılığı'na ilk tepki ABD’nin Ankara Büyükelçisi Ross Wilson'dan geldi. Kimine göre Wilson diplomatik bir dille  Türkiye'nin Kuzey Irak'a yapacağı operasyonun önünü almıştı, kimilerine göre ise ABD-Irak-Türkiye üçlü mutabakatı olarak bilinen işbirliğine atıfta bulunmuştu. Sebep ne olursa olsun, PKK'ya karşı yapılacak bir operasyon ve İsrail'in Ortadoğu'daki tavrı nedeniyle yaşanan gerilim daha iki hafta önce ortaya konulan Stratejik Vizyon Belgesi'ni (SVB) tekrar gündeme getirdi. Acaba İsrail'in, Filistin ve Lübnan’a yönelik operasyon başlatmasının ardından Türkiye ve ABD arasında yaşanan 'sınır ötesi hârekat' başlıklı diplomatik gerginlik vizyon belgesinin devre dışı kaldığının bir işareti mi?
   <br>
    <br>
     Bazı uzmanlara göre 'belge doğmadan öldü' bazılarına göre son dönemdeki gerginlikleri bitirmek için belgenin yeniden gözden geçirilmesi ve yol haritasının oluşturulması için fırsat doğdu. Belge, evliliklerini kurtarmak isteyen çiftin 'bir kez daha deneyelim' çabası olarak değerlendiriliyor. ABD Dışişleri Bakanı Condollezza Rice'ın Ankara ziyaretinde ortaya konulan ve Dışişleri Bakanı Abdullah Gül'ün ABD ziyaretinde hayata geçirilen SVB'nin, Başbakan Erdoğan'ın İsrail saldırılarına sert eleştirileri ve 'Gerekirse Büyük Ortadoğu Projesi'nden (BOP) ayrılırız' ifadelerinin ardından iki ülke arasındaki ilişkilerin rayına oturtulmasında daha da önemli olacak.
     <br/>
     <br/>
     Uluslararası Stratejik Araştırmalar Merkezi Başkanı Sedat Laçiner'e göre SVB doğmadan öldü. BOP'un önemli ve kapsamlı bir proje olduğunu söyleyen Laçiner, BOP'un sadece Filistin'deki durumla değerlendirilemeyeceğini, Türkiye-ABD ilişkilerinin derinliği ve boyutu açısından İsrail'in Ortadoğu'daki tavrına endeksli olarak değiştirilemeyecek seviyede olduğunu vurguluyor. Wilson'ın sınır ötesi operasyon değerlendirmesinin, ABD ve Türkiye arasındaki görüş farkını ortaya koyduğunu belirterek, ''Vizyon belgesi şu açıklamaların ardından yok sayılabilir. Gömen Wilson, üzerine taşı koyan da Erdoğan'dır.'' diyor.
     <br/>
     <br/>
     Avrasya Stratejik Araştırmalar Merkezi  (ASAM) ABD Uzmanı Bahadır Koç, SVB'nin içeriğindeki belirsizliğin son gelişmelerle su yüzüne çıktığı görüşünde. Koç'a göre, belge, içeriği açısından yuvarlak ifadelerin hâkimiyeti altında ve işbirliği alanlarında belirli bir takvim-iş bölümü ortaya koymuyor. Son dönemdeki gelişmelerde, 'belgenin eksiklik ve zaaflarını ortaya çıkaran unsurlar öne çıkıyor. Belgeyi, evlilikleri iyi gitmeyen çiftlerin 'Son bir kez daha deneyelim' tavrına benzetiyor: "Bu dönem kritik. Bu da olmazsa 'iş bitmiş, evliliği yürütemeyeceğiz' denir. Belge son kullanma tarihinde değil henüz."
     <br/>
     <br/>
     Soğuk Savaş sonrası ABD-Türkiye ilişkilerinin yeni bir tanıma ihtiyaç duyduğunu belirten ASAM Türk Dış Politikası Uzmanı Dr. Mehmet Seyfettin Erol’a göre, ABD’nin 60 yıllık dostluk ve müttefikliği göz ardı ederek yeniden bir güven tazeleme isteği içinde olduğu belgeyle görüldü. Bu yaklaşımın bundan sonra da güven bunalımı yaşanabilir anlamına geldiğini hatırlatan Erol, ABD ile sorunlar çözülmeden belge ile çözüldü havası verilmeye çalışıldığını savunarak, “Belge yine de 'bekleme' konumunda duruyor.” diyor.
     <br/>
     <br/>
     ABD ile Türkiye arasında bu tür sıkıntılı dönemlerin zaman zaman yaşandığını, fakat bu süreçlerin 2-3 yılı aşmadığını hatırlatan eski Türk-Amerikan İşadamları Derneği (TABA) Genel Sekreteri Mehmet Akif Işık'a göre, taraflar, duygularının esiri olarak, gereksiz şekilde medya önünde konuşuyor. Yaşanan gerginliklerin çözümü için tarafların sağduyu içinde SVB'ye dönerek, belgeyi yeniden gözden geçirmesi ve belgenin içeriğine bağlı olarak yeni bir hareket planı oluşturması gerektiğini dile getiren Işık, sağduyu ile iki ülke ilişkilerinin çözüleceğini belirtiyor: "Aslında belge tartışılan konularda yol haritası sunuyor. Sağduyu ile belgeye bakılarak yol haritasını oluştursalar krizler ortadan kalkar."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24862), [web.archive.org (arşiv bağlantısı)](http://web.archive.org/web/20071126083952/http://www.aksiyon.com.tr:80/detay.php?id=24862)
