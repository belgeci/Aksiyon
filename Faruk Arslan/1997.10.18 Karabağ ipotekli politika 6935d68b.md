# Karabağ ipotekli politika

*Faruk Arslan 1997.10.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Karabağ ihtilafı, aslında tarihi sorumluluklarımızın bugünkü uzantısı. Bu nedenle Ermenistan'a uygulanan abluka, bu ülkeyi barış çizgisine getirecek önemli bir koz.
  </font>
 </div>
 <div id="newsText">
  <font class="detail-text">
   TürkiyeErmenistan ilişkilerinin Karabağ'a ipotekli olması TürkiyeAzerbaycan stratejik işbirliğinin de bir sonucu. Azeri kamuoyu ve yönetimi de bu konuda çok hassas. Doğu illerinin ve bazı işadamlarının sınırın açılması yönündeki çabaları Bakü'de, "AzeriTürk dostluğu üçbeş kuruşa mı değişiliyor? Bizim kardeşliğimiz, ilişkilerimiz paraya satılamaz. Türk ve Azeri kamuoyu buna izin vermez" yorumunun sık sık gündeme gelmesine yol açıyor.
   <br/>
   <br/>
   Savaş'ın sebebi orman!
   <br/>
   <br/>
   1918'de Azerbaycan'da 30 bin Azeri'yi katleden Ermenilerin  "Büyük Ermenistan hayali" Karabağ'da başlamıştı. 15 bin mevcuduyla Azerbaycan'ın yardımına giden Türk ordusu Mondros Mütarekesi nedeniyle geri dönerken, Mehmet Emin Resulzade başkanlığında doğunun ilk demokratik cumhuriyeti kuruldu. Kızılordu'nun 1920'de Bakü'yü işgalinin ardından Ruslar,  Ankara hükümetiyle 1921'de Kars  anlaşmasına imza atarak Nahçıvan'ı Türkiye garantörlüğüne verirken, Karabağ'ın özerklik statüsü ile Azerbaycan'a bağlanması şartını pazarlık yaparak kabul ettirdiler. Ruslar, SSCB'nin dağılma sürecini Karabağ'ı Azerbaycan'dan kopartma girişimi ile başlattılar. 15 Haziran 1988'de Ermenistan Meclisi'nin 'Karabağ'ı ilhak' kararından sonra Ermeniler tarafından Karabağ ormanlarının yok edilmesi nedeniyle miting düzenleyen iki Azeri gencin öldürülmesiyle ilk kıvılcım ateşlendi. Bakü'de oluşan tepkiler, "Karabağ'ı kimseye vermeyiz" şeklini alınca, Ermeniler, Ermenistan'da yaşayan 250 bin Azeri'yi ülkeyi terke zorlayarak tek milletli devlet projelerini başlattılar. Azeriler'in cevabı Azerbaycan'da yaşayan 200 bin Ermeni'yi göndermek oldu. Temmuz 1989'da Azerbaycan Halk Cephesi kuruldu; bu yıl sonuna kadar 216 Azeri Karabağ'da hayatını kaybetti. Ermeni tarafını tutan Gorbaçov, Bakü Azatlık Meydanı'nı dolduran bir milyonu aşkın Azeri'nin tepkisini kırmak amacıyla olağanüstü durum ilan etti. 20 Ocak 1990'da Bakü'ye giren tanklar eşliğinde özel eğitim görmüş, uyuşturucu almış Rus komando birliği, 441 kişiyi katlederken 600'ü aşkın kişiyi de yaraladı. Artık Karabağ'da iki toplumun beraber yaşama ihtimali ortadan kalkmıştı.
   <br/>
   <br/>
   13 Ocak 1992'de Azerbaycan Meclisi aldığı kararla "Kurtuluş Savaşı"nı başlattı. Karabağ'a giren Ermeniler, 30 bin Karabağ Azerisi'ni göçe mecbur etti. Ermeniler, 366. Rus Alayı'nın yardımıyla 26 Şubat'ta 7 bin nüfuslu Hocalı kasabasını işgal ederek savaşı resmileştirdiler. Savaş sonunda Azerbaycan topraklarının yüzde 20'sini kaybetmişti. 1,5 milyon Azeri, göçmen ve mülteci oldu. Savaş sırasında 25 bin Azeri genci şehit olurken, 5 bin genç de esir düştü, her kentte bir şehitler mezarlığı kuruldu. Göçmenler ülkenin her  köşesine yerleştirildi, 200 bini aşkın göçmen ise hâlâ çadırlarda. Azerbaycan'ın savaştan gördüğü maddi zarar 40 milyar dolar. Manevi zararı  hesaplamak ise mümkün değil.
   <br/>
   <br/>
   AGİT süreci başlıyor
   <br/>
   <br/>
   3 Ekim 1993'te Haydar Aliyev'in cumhurbaşkanı seçilmesinin ardından başlayan barış süreci, Agdam'ın işgalinden sonra Aliyev'in BM ve AGİT'e başvurusuyla başladı. 16 Mayıs 1994'te Bişkek protokolüne imza atan Ermeni ve Azeri tarafı ateşkes konusunda anlaştı. 1994'te yapılan AGİT zirvesinden tarihi bir karar çıktı: "AGİT'in ilk barış gücü Karabağ'da konuşlandırılacak." Ancak bu kararın uygulama mekanizması kalıcı barış maddelerinde uzlaşılamaması nedeniyle bir türlü belirlenemedi. Aliyev'in girişimleri sonucu AGİT Minsk grubu kuruldu. Grubun Rus eşbaşkanı Vlademir Kazimirov'un "oyalama'' taktikleri sonucu, 2 yılda hiç bir ilerleme sağlayamayan Minsk Grubu'nun çalışmaları, eşbaşkanlığına ABD'nin getirilmesiyle ivme kazandı. 2 Aralık 1996'da Lizbon'da gerçekleştirilen AGİT zirvesinde Aliyev, veto hakkını son dakikaya kadar kullanarak, Karabağ sorununun çözüm prensiplerini Ermenistan dışında 52 ülkeye onaylattı. Buna karşılık Ermenistan Minsk Grubu'na Fransız eşbaşkan tayin edilmesini sağlayarak durumu lehine değiştirmeye çalışsa da, Bakü'nün ısrarı üzerine ABD'li eşbaşkan görev başına getirildi. Minsk Grubu'nun Rus, Amerikan ve Fransız eşbaşkanları bir yandan hızlı bir çalışma sergilerken, diğer yandan Minsk Grubu başkanlığına getirilen ABD Dışişleri Bakan Yardımcısı Strobe Talbott, Karabağ için 'son ve alternatifsiz' olarak nitelenen çözüm planını taraflara sundu.
   <br/>
   <br/>
   ABD'nin devreye girmesinde Azeri petrollerinden pay alması büyük rol oynadı. Fransa'ya da petrol payları veren Aliyev, petrol kartını kullanarak, bu yıl yapılan G7 Denver zirvesinden de Azerbaycan lehine karar çıkmasını sağladı. Aliyev'in ABD'ye düzenlediği 10 günlük resmi ziyaret ve ABD'li petrol şirketleriyle imzalanan 10 milyar dolar tutarındaki anlaşma, ABD'nin Kafkas politikasında önemli değişiklikler yapmasına neden  olması hasebiyle, bölgedeki nüfuzuna darbe vurulduğunu anlayan Rusya'nın tedirgin olmasına yol açtı. AGİT'in sunduğu ve Bakü'nün kabul ettiği çözüm planı şöyle: "6+2 formülüne esasen işgal altındaki Azeri toprakları iki aşamalı koşulsuz boşaltılmalıdır. İlk aşamada 6 kent (Kelbecer, Agdam, Gubatlı, Zengilan, Fizulu, Cebrail) boşaltılırken, göçmenler yurtlarına dönmeli, oluşturulacak tampon bölgeye çok uluslu AGİT barış gücü yerleştirilmelidir. İkinci aşamada Karabağ'a en yüksek statü verilir (Tataristan modeli: Dışişleri ve savunma dışında tamamen özerk), Şuşa ve Laçin boşaltılır. Karabağ ile Ermenistan'ı birleştiren Laçin geçidini AGİT gücü korur. Ermeni ordusu, Karabağ polisine çevrilir. Karabağ'da bulundurulması gereken silah miktarı AKK anlaşması çerçevesinde Ermenistan'a tanınan miktarı geçemez. Ermenistan, Azerbaycan'ın toprak bütünlüğünü tanır." İki ay önce sunulan sözkonusu çözüm paketini hemen kabul eden Bakü, şimdi MİNSK Grubu tarafından söz verildiği gibi 1997 yılı sonuna kadar kalıcı barış konusunda Ermeni tarafının ikna edilmesini bekliyor. Geçen hafta tarafların plana ilişkin cevabını almaya gelen MİNSK Grubu'nun üç eşbaşkanı, Erivan ve Hankendi'ne 10 gün daha süre tanıdı.
   <br/>
   <br/>
   Erivan yumuşadı, Hankendi uzlaşmıyor
   <br/>
   <br/>
   AGİT planının iki aşamalı formülüne Erivan sıcak bakarken, Hankendi savaş ihtimalini öne sürüyor. Yukarı Karabağ Ermenileri, bağımsızlık iddialarından vazgeçmiyor. Bundan sonra; uluslararası baskılar nedeniyle Karabağ'ın bağımsızlığını tanımamış olan Ermenistan'ın doğrudan BaküHankendi görüşmelerinin başlamasını teklif etmesi muhtemel. Ancak Bakü, Hankendi'ni muhatap almıyor. Azerbaycan'ın petrolüyle ABD'nin dış politikasını satın aldığını öne süren Ermenistan'ın Rusya ile askeri müttefiklik anlaşması imzalaması aslında Azerbaycan'ı ve Türkiye'yi hedef alıyor ve bu Kafkaslar'da ABD ile Rusya arasında bir nüfuz savaşının artık başladığını gösteriyor. Rusya'nın Karabağ için sunduğu çözüm planı aslında ABD'ninkinden farklı değil. Rusya'nın AGİT barış gücünün çoğunluğunun Rus askerlerinden oluşturulması yönündeki ısrarı büyük bir handikap olarak değerlendiriliyor. Rusya, Kafkasya'da hakimiyetini Ermenistan'ı maşa olarak kullanarak sürdürmek istiyor; Ermenistan'da konuşlandırdığı 3 üs ve 10 bin Rus askerinden, 2 üssü TürkiyeErmenistan sınırını koruyor. ABD ise topraklarında Rus askeri ve üssü bulundurmayan, petrol zengini Azerbaycan'ı kendine partner seçti.
   <br/>
   <br/>
   Geçtiğimiz günlerde Strassburg'daki Avrupa Konseyi zirvesinde Ermenistan'ın Karabağ sorununun çözümünde "AGİT prensipleri"ni kabul ettiğini gösteren belgeyi imzalaması bu ülkenin uluslararası baskılar karşısında geri adım atması olarak nitelendiriliyor. AGİT Minsk Grubu üyeleri Karabağ sorununun 1998'de AGİT prensipleriyle çözümleneceğinden emin görünüyorlar. Yeltsin de önümüzdeki aylarda Moskova'da Rusya, ABD, Fransa, Azerbaycan ve Ermenistan devlet başkanlarının katılımıyla kalıcı bir barış anlaşmasının imzalanabileceği sinyalini veriyor. Dışişleri Bakanı Yevgeni Primakov'un geçtiğimiz hafta yaptığı ani Bakü ziyaretinin ardından Moskova'da, AGİT planının mimarı ABD Dışişleri Bakan Yardımcısı Strobe Talbott'la basına kapalı bir araya gelen Rus yetkililerinin de nihayet "olur" verdiği, YeltsinChirac ikilisinin Strassburg'daki arabuluculuk girişiminden anlaşılıyor. Bakü, uzun süren diplomatik süreçten kazançlı çıktığı için mutlu, ancak karara uyulmayacağını hesap ederek temkini elden bırakmamaya da gayret ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=3084), [web.archive.org (arşiv bağlantısı)](http://web.archive.org/web/20140428221832/http://www.aksiyon.com.tr:80/aksiyon/newsDetail_getNewsById.action?newsId=3084)
