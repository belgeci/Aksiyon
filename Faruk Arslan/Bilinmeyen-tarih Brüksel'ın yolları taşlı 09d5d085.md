# Brüksel’ın yolları taşlı

*Faruk Arslan Bilinmeyen-tarih*

<div>
 <font>
  <img border="0" height="1" src="/web/20050302223704im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223704im_/http://www.aksiyon.com.tr/resim/294/22.jpg" vspace="5"/>
  </p>
 </font>
 <font class="content">
  Avrupa Birliği’ne üyelik sürecinde Türkiye önemli bir ayrım noktasına gelmiş bulunuyor. Kimilerine göre Atatürk’ün gösterdiği muasır medeniyet seviyesine ulaşmanın yolu Kopenhag kriterlerinden geçiyor.
 </font>
 <br/>
 <p>
  <font class="content">
   Kimilerine göre ise bu standartlara tam uyulması cumhuriyeti tahrip edecek özellikler taşıyor. AB’nin Helsinki zirvesinde aday ülke statüsü alan Türkiye, 40 değil aslında 200 yıllık bir maratondan sonra ‘Avrupalı olma’ iddiasını gerçekleştirmek için bir şans yakaladı.
   <br>
    <br>
     Evdeki hesabın çarşıya uymadığı ciddi biçimde Kopenhag kriterlerinin masaya yatırılmasından sonra ortaya çıkmaya başladı. Helsinki’den sonra geçen sürede AB’ye karşı beliren ‘derin direnç’ somut adımlar atılmasını engelledi. Cumhurbaşkanlığı seçimi tartışmaları ile birlikte üç aylık kış uykusuna yatıldı. Baharın serin günleri, “AB işlerini kim koordine edecek, yetki karmaşası olacak mı?” gibi sorularla, sorunlarla geçti. AB koordinasyonu Başbakanlığa ve üç ayrı bakana bağlandı. Bağımsız bir AB Bakanlığı kurulmasını isteyen Mehmet Ali İrtemçelik istifa etti. Başbakanlığa bağlı 76 kişilik kadrosu onay alan AB İşleri Genel Sekreterliği, henüz kadrosunu oluşturamadı, Genel Sekreter Volkan Vural ise nihayet işbaşı yapabildi. Mayıs ayında Dışişleri’nden Gürsel Demirok başkanlığındaki İnsan Hakları Koordinatör Üst Kurulu’nun hazırladığı rapor, fırtına gibi esti. Dışişleri ve Adalet Bakanlığı’nın sunduğu radikal reform önerileri bazı odakların şimşeklerini çekti. Avrupalı olmaya ‘Evet’ denmişti ama, bu reformlara ne gerek vardı! Anasayal vatandaşlık, Kürtce tv ve eğitime izin demekti. Dil yasağının kaldırılması, Türkiye’nin etnik mozaiğini tahrik eder, ülkenin birlik ve dirliği bozulurdu. Baskılara dayanamayan Demirok istifa etmek zorunda kaldı. DPT’nin hazırladığı 8. beş yıllık kalkınma planı da Türkiye’nin AB normlarına göre köklü bir değişimden geçmesini öngörüyordu. Bu plan, Türkiye’nin kararlılığını ve siyasi iradenin azmini ortaya koyuyordu. İhtilaflı konularda alınacak kararlarla ilgili MGK ile Dışişleri arasında adeta ifade savaşı yaşandı. Dışişleri’nin anayasal vatandaşlık konusundaki ve dil yasağının kaldırılmasına ilişkin radikal önerileri, MGK Genel Sekreterliği’nin itirazı ile son anda tırpanlandı. Değişimler hükümeti ve TBMM’yi bağlasa da AB uyumu için hazırlanan yol haritasında dahi orta yol bir türlü bulunamadı. Ancak AB karşıtları, Türk halkında AB’ye girme konusunda uyanan arzudan dolayı artık ortada görünmüyordu. MGK Genel Sekreterliği bir açıklama bile yapmadı. Dışişleri, ihtilaflar abartılıyor savunmasını yeğledi.
     <br>
      <br>
       Veto edilen reformlar
       <br/>
       <br/>
       AB yolculuğunda izlenecek yol haritasını ortaya koyan İnsan Hakları Koordinatör Üst Kurulu’nun hazırladığı rapor, hükümet ortaklarının gündemine bir türlü gelemediği için AB takviminin çıkartılması aksıyordu. MHP ve MGK bazı anayasal değişikliklere karşı çıkıyordu. İdam cezasının kaldırılması, Anayasanın 13, 14, 26, 27, 28 ve 42. maddelerinde yapılacak değişiklikler ile TCK’nın 312. ve TMK’nın 8. maddesinde yapılması gereken reformları MHP’nin yanısıra MGK Genel Sekreterliği de istemiyordu. Türkiye’nin kendine özgü şartları vardı. Azınlık tanımı değişemezdi, söz konusu maddelerin değişmesi bölücülüğe prim verecekti. İnsan hakları, ifade özgürlüğü ve basına uygulanan dil yasağının kaldırılması iç tehdit konseptine aykırıydı. Bu endişeler Başbakanlığa resmen bildirildi.
       <br/>
       <br/>
       Şu sıcak yaz günlerinde AB’nin genişlemeden sorumlu Komiseri Günter Verheugen’in Ankara ve Kayseri’ye yaptığı ziyaretlerle AB yolculuğuna çıkan Türkiye yeniden uyandı. Türkiye’nin AB’yi ne kadar istediğine, gerekli reformları nasıl çıkartacağına ilişkin nabız yoklayan AB’nin genişlemeden sorumlu komiseri Günter Verheugen, kendi inisiyatiflerinde hazırlayacakları taslak niteliğindeki Katılım Ortaklığı Belgesi’ne ilişkin düşüncelerini sözlü olarak Başbakan Ecevit’e iletti. Verheugen, iddia edildiği gibi yazılı öneriler bulunan bir belge getirmedi. Ancak somut önerilerini şifai olarak iletti. Dışişleri Bakanı İsmail Cem, İnsan Haklarından sorumlu Devlet Bakanı Rüştü Kazım Yücelen, Cumhurbaşkanı Sezer ve geldiği gün AB’den sorumlu Başbakan Yardımcılığına getirilen Mesut Yılmaz’la görüşen Verheugen, radikal söylemi nedeniyle sert tepkiler de aldı. İnsan hakları örgütleri, insan hakları alanındaki gelişmeleri anlatmak üzere Günter Verheugen’le biraraya geldi ve şikayette bulundular. İnsan Hakları Derneği (İHD) Genel Başkanı Hüsnü Öndül, hazırladıkları “Kopenhag Siyasi Kriterleri ve Türkiye” başlıklı raporu Verheugen’e sundu. Rapora göre, 77 yasanın yüzlerce maddesinin değişmesi gerekli. İnsan hakları alanında 17, hukukun üstünlüğü alanında 33, demokrasi alanında 55, azınlık hakları alanında 21 yasa değişmeyi bekliyor.
       <br/>
       <br/>
       Rapor çelişkisi
       <br/>
       <br/>
       Bu arada İHKÜK’nın hazırladığı raporun hükümet belgesi olarak verilememesi sorun oldu. MHP’nin yanısıra başbakanın da raporun bir kısmına karşı olduğu ileri sürülüyor. Rapor, liderler zirvesine ve Bakanlar Kurulu’na ihtilaflar nedeniyle gelemiyor. Hükümetin eylül ve ekim aylarına kadar somut adımlar atması için Ankara’yı uyaran Verheugen’in gözü, beklentilerine tam ulaşamaması nedeniyle arkada kaldı. “Rapor yetersiz kalmış, ancak yine de iyi bir başlangıç oldu. Bu raporda yer alan hususlar yerine getirilirse oldukça mesafe alınır” diyen Verheugen, iki üç ay içinde Türkiye’nin kaderinin belli olacağını vurguladı. İdam cezasını kaldırmamış bir Türkiye’yi AB’ye alamayacaklarını vurgulayan Verheugen’e cevabı Yılmaz, ‘İdamı ancak orta vadede kaldırabiliriz’ şeklinde verdi. Cumhurbaşkanı Sezer, AB’ye kendimiz için girmek istiyoruz mesajı verirken Yılmaz, AB’nin mali taahütlerini yerine getirmesini istedi.
       <br/>
       <br/>
       Başbakan Ecevit, “Türkiye, diğer üyelerden erken AB’ye uyum sağlayacak. Siyasi ve ekonomik koşulları beklenenden çok erken yerine getirecektir” derken, Verheugen’in başlangıç dediği rapora ‘beklentilerin üzerinde’ teşhisini koydu. Azınlıklar konusunun Verheugen ile görüşmesinde gündeme gelmediğini belirten Ecevit, “AB ülkelerinde azınlık tanımı ve uygulaması değişiyor. Türkiye’nin de kendine özgü tanımı ve uygulamasının olması doğaldır” diye konuştu. Verheugen’in getirdikleri arasında Kürtçe eğitimin de var olduğunu belirten Ecevit, ancak bu konunun görüşülmediğini, Avrupalıların Türkiye’nin Kıbrıs ve Kürtçe eğitim konusundaki duyarlılığını da kabul ettiklerini savundu. 312. maddede yapılması gereken düzenlemelere Erbakan bağlamında bakmadıklarını aktaran Ecevit, “Üslûp bakımından 312. maddenin değiştirilmesi taraftarıyız. Ancak tamamen kaldırılmasını doğru bulmuyoruz” diye konuştu.
       <br/>
       <br/>
       Kıbrıs Cumhuriyeti ifadesini kullanan Verheugen, Sezer’i, Yılmaz’ı ve Ecevit’i kızdırdı. Kıbrıs konusunda Verheugen’i uyaran Başbakan Ecevit, AB’nin müdahale etmesinin Rum Kesimi’ni cesaretlendirerek uzlaşmaz hale getirdiğini söyledi. Kıbrıs ve Ege sorunları AB yolculuğunda daha çok baş ağrıtacağa benziyor. Kıbrıs sorunu çözümlenmeden AB’ye giremezsiniz diyen Hollanda ve Almanya’nın Ankara büyükelçileri, Ankara’ya şimdiden baskı yapmaya başladılar.
       <br/>
       <br/>
       Havlu atılabilir
       <br/>
       <br/>
       AB’ye uyum için Kopenhag kriterlerine göre değiştirmemiz gereken yasalar nedeniyle sonbaharda havalar oldukça ısınacak. Kriterlerin hepsini belgesine geçirip ‘olmazsa olmaz’ şart haline getirecek olan AB’ye Türkiye’nin kendine özgü koşullarından dem vuran statükocu çevreler ne denli tepki gösterip, ayak direyecekler göreceğiz. Türkiye, artık AB Katılım Ortaklığı Belgesi’ne yansıyan koşulları ‘yapmam’ diyemeyecek. Karşı çıkmak demek, yenik bir boksörün antrenörünün ringe havlu atması ile aynı anlamı taşıyor. AB, evrensel olarak belirlediği kriterlerden taviz vermeye hiç niyetli değil. AB için birey özgürlüğü esas kabul ediliyor. Ancak bazı konularda ülkelerin kendine özgü şartları benimseniyor.
       <br/>
       <br/>
       Avrupa Komisyonu raportörleri tarafından hazırlanan ekim ayında açıklanacak Türkiye İlerleme Raporu 2000’de son bir yılda fazla bir değişikliğin olmadığı maalesef yer alacak. İyi niyet ve siyasi irade var ama, somut adımlar güdük kaldı. AB’nin Ankara’nın görüşünü alarak, ancak kendi inisiyatifinde hazırlayacağı AB Katılım Ortaklığı Belgesi, 8 Kasım’da açıklanacak. Bundan sonra Türkiye yıl sonuna kadar kendi inisiyatifinde Ulusal Program’ını hazırlayacak. Bu belgeler kısa ve orta vadede Türkiye’nin yapacağı reformları öngörüyor. İhtilaflı konular AB belgesinde yer alırsa, derin direnç Türkiye’ye erken havlu attırabilir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14174), [web.archive.org (arşiv bağlantısı)](http://web.archive.org/web/20050302223704/http://www.aksiyon.com.tr:80/detay.php?id=14174)
