# Taşnakların kansız zaferi

*Faruk Arslan 1998.02.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ermenistan Cumhurbaşkanı Levon Ter Petrosyan istifa mı etti, yoksa kansız biçimde devrildi mi tartışıladursun,
  </font>
 </div>
 <div id="newsText">
  <font class="detail-text">
   Karabağ sorununun çözümünde asıl engel teşkil eden Taşnakların legalleşerek yönetimi tamamıyle ele geçirmesi, Karabağ'da dört yıldır süren ateşkes ve barış sürecini, başladığı noktaya getirdi.
   <br>
    <br>
     Aslında herşey 1890'da Taşnak adı altında Ermenilerin örgütlenerek Osmanlı tebası altında 500 yıl beraber yaşadıkları Türklerden ayrılmak istemeleri ve "Büyük Ermenistan" hayaline kapılmalarıyla  başladı. Özellikle 1905 ve 1918 yıllarında Doğu Anadolu'da gerçekleştirdikleri katliamlar, "milleti sadıka" unvanı kazanmış Ermeni halkına olan güveni yok etti. 1915'te 1,5 milyon Ermeni'nin toplu olarak sürgün edilmesi (Ermenilerin soykırım iddiasına neden olan olay), o dönemde Osmanlı'yı rahatlattı. Ancak, Azerbaycan, Karabağ ve şimdiki Ermenistan arazisine yerleşen Ermeniler daha sonraları Sovyetlerin çatısı altında devletleşecekti. 1923'te Kars Anlaşması'yla Ermeniler Karabağ'a özerklik koparmayı başardılar. Dahası, Nahcıvan ile Azerbaycan'ı birleştiren Zengezur Azeri bölgesi de Ermenistan'a verilerek Türkiye ile bağlantı tamamen kopartıldı. 1988'e kadar Ermenistan'da Ermenilerle beraber yaşayan 250 bin Azeriyi kötü bir sürpriz bekliyordu. Sevan gölü (Göğgöl) çevresinde en güzel mekanlarda Ermenilerle birlikte yaşamış bu Azeriler, Taşnaklar tarafından otobüslere, trenlere doldurularak kovuldular. Azeriler de Azerbaycan'da yaşayan Ermenileri geri gönderdi. Artık iki milletin bir arada yaşaması imkansız hale gelmişti.
     <br>
      <br>
       Milliyetçilerin zaferi
       <br>
        <br>
         Ermenistan Milli Harekatını, bugün iktidarı ele geçiren 11 kişi yönetiyordu. Levon Ter Petrosyan onlardan biriydi. Petrosyan'ın yönetime gelişi Ermenistanlı olmasındandı. Aslında harekatı yönlendirenlerin tamamına yakını Karabağ Ermenisiydi. Petrosyan'ı deviren radikal kesimin tamamının Karabağlı olması, Ermenistan'ın Karabağ'ı değil, Karabağ'ın Ermenistan'ı ilhak ettiğini gösteriyor. Petrosyan da 1 Aralık 1989'da Ermenistan Parlamantosu'nu Karabağ'ı ilhak kararı alması için zorlamış, halkı örgütlemişti. 1989'da bu nedenle bir yıl Moskova hapishanesinde yattı. 7 dili anadili gibi konuşan Petrosyan, Taşnaklar sayesinde savaş için örgütlediği orduyu Karabağ dışına da taşarak Azerbaycan'ın 6 kentini işgal ettirmek için kullandı. Ülkesinde 30 bin askeriyle iki Rus üssü konuşlandıran, Rusya ile askeri işbirliği anlaşması yapan da Petrosyan'dı. Peki, onu kim devirdi? Moskova mı, Taşnakların desteğini almış Karabağlılar mı?
         <br/>
         <br/>
         1991 ve 1996'da yapılan cumhurbaşkanlığı seçimlerini Petrosyan, söz konusu haraketin adayı olarak kazanmıştı. Ancak Petrosyan 28 Aralık 1994'te Taşnak partisini, terör eylemlerinde bulunduğu ve dış ülkelerden yardım aldığı gerekçesiyle kapattırdı. Zaten yüzde 52 oy alarak kılpayı cumhurbaşkanı olan Petrosyan'a karşı Taşnaklar ana muhalefetin başkanı Vazgen Manukyan'ı desteklemiş, adayları kazanamayınca 26 Eylül 1996'da parlamantoyu basmışlardı. Seçimde sahtekarlık yapıldığını öne sürerek anayasa mahkemesine başvuran Manukyan, hem muhalefetten hem de ABD'deki Ermeni lobilerinden destek aldıysa da sonuç elde edemedi. Petrosyan, bu olaydan sonra İçişleri Bakanı ve Güvenlik Teşkilatı Başkanı silahdaşı Karen Şahnazaryan'ı görevinden azledip Karabağlı Serj Sarkisyan'ı bu göreve getirerek ilk hatasını yaptı. Başbakan Grant Bagranyan'ın istifasının ardından ise Petrosyan, Mayıs 1996'da bu göreve Karabağ'ın sözde cumhurbaşkanı seçilmiş Robert Koçaryan'ı getirerek ikinci hatasını yaptı. Karabağ harekatının lideri olan şimdi Erivan'da ipleri ele geçiren Robert Koçaryan'ı Petrosyan, muhalefetle iyi dialoğu olduğu için tercih etmişti. Aliyev'in başarılı mekik diplomasisi neticesinde uluslararası baskıya dayanamayan Petrosyan, barıştan başka yol olmadığını kavramış, ancak Karabağlı Ermenileri nasıl ikna edeceğini şaşırmıştı.
         <br/>
         <br/>
         Taşnak terörü ve istifalar
         <br/>
         <br/>
         Karabağ sorununun çözümünde AGİT MİNSK Grubu'nun sunduğu iki aşamalı plana sıcak bakan ve ortak bir deklarasyona Cumhurbaşkanı Haydar Aliyev'le beraber 10 Eylül 1997'de Strassbourg'da imza atan Petrosyan'a karşı darbe süreci geniş bir platforma yayılarak başlatıldı. Petrosyan'ın 'başka çözüm yolu yok' demesi üzerine Taşnaklar yine terörle sahneye çıktı. Erivan ve Hankendi'nde sürekli mitingler düzenleyen muhalif gruplara Ermeni basını ve dışarıda Ermeni lobisi de eşlik etti. Ermenistan Güvenlik Konseyi'ni toplayan Petrosyan güvenlik birimlerini seferber etti. Terör olaylarının Erivan ile Hankendi arasında AGİT'in Karabağ planı konusunda görüş ayrılığından kaynaklandığı belirtilse de, Petrosyan'ın yakın çevresine karşı düzenlenmiş terör olaylarını Taşnakların işlediğini herkes iyi biliyordu. Karabağ liderleri bu iddialara sert tepki göstererek Erivan'a ültimatom verdi. Petrosyan'ın en yakın adamı olan Erivan Valisi Vano Sıradekyan'ın istifası üzerine işin ciddi olduğunun farkına varıldı. Dışişleri Bakanı Aleksandr Arzumanyan'ın istifa etmesi ve parlamentoda 50 milletvekilinin muhalefete geçmesinin ardından, kendisine karşı darbe düzenleyen üçlü grubu; Başbakan Robert Koçaryan, İçişleri Bakanı ve Güvenlik Teşkilatı Başkanı Serj Sarkisyan ve Savunma Bakanı Vazgen Sarkisyan'ı yanına çağıran Petrosyan, kan dökülmeden istifa edeceğini açıkladı. Ve ertesi gün 3 Şubat'ta Ermenistan Televizyonu'ndan istifa ettiğini duyururken, barış çağrısında bulunmayı ihmal etmedi. Petrosyan, savaş partisinin kazandığını ifade ediyordu.
         <br/>
         <br/>
         Şimdi ne olacak?
         <br/>
         <br/>
         Ermenistan Meclis Başkanı Babken Aratsiyan ve yardımcılarının Petrosyan'ın istifasının parlamentoda onaylanmasının ardından istifa etmeleri ve yeni Meclis Başkanı seçtirilen Koçaryan'ın müşaviri Hosrov Artunyan'ın cumhurbaşkanlığı vekilliğini Koçaryan'a teslim etmesi, Ermenistan'a bundan sonra Koçaryan takımının yani Karabağlıların hükmedeceğini gösteriyor. 16 Mart'ta yapılacak cumhurbaşkanlığı seçiminde Koçaryan aday olmayabileceğini açıklasa da bu, kanunların hali hazırda imkan vermemesinden kaynaklanıyor. Koçaryan Azerbaycan vatandaşı. Kanuna göre ise cumhurbaşkanı adayının en az 10 yıl Ermenistan vatandaşı olması gerekiyor. Meclis'in anayasada değişiklik yapması Koçaryan'ı aday yapabilecek.
         <br/>
         <br/>
         Koçaryan, beklenenin aksine savaş kararı almadı; Petrosyan'ın imzaladığı anlaşmaların ve Karabağ'da AGİT MİNSK Grubu sürecinin devam edeceğini duyurdu. Bakü'de Haydar Aliyev de barıştan yana tavır koydu. AGİT sürecine ümidini ve güvenini ifade etti. Bu 40 günlük aşamada savaş beklenmese de, yeni cumhurbaşkanının izleyeceği politika, durumu daha da netleştirecek. Koçaryan, Karabağ'a önce statü verilsin, sonra toprakları boşaltırız diyor. Pazarlığa yukarıdan başlayacağı ise kesin. Bağımsızlık iddiasından başlayarak Karabağ'a konfederasyon statüsünde ısrar edecek Koçaryan'la Bakü'nün uzlaşması mümkün görünmüyor. BM Güvenlik Konseyi'nin yaptırım uygulamayacağını iyi bilen Koçaryan, AGİT'in tasfiye kararlarına da aldırış etmeyerek, Filistin ve Kıbrıs örneklerinde olduğu gibi sorunu yıllarca sürüncemede bırakması da muhtemel.
         <br/>
         <br/>
         Koçaryan'ın en radikal adımı kendisini başa getirenleri unutmayarak Taşnak Partisi'nin faaliyetini legalleştirmesi ve siyasi mahkumların tümünü serbest bırakması oldu. Yani son seçimde Petrosyan'a karşı Demokrat Parti Başkanı Vazgen Manukyan'ı destekleyen Taşnaklar artık Koçaryan'ı destekleyecek. Seçim için adaylığını şimdiden koyan Vazgen Manukyan yine ciddi bir rakip. Diğer aday Komünist Parti Başkanı Sergey Badalyan'a yine fazla şans verilmiyor.
         <br/>
         <br/>
         Kısacası, Taşnak destekli Karabağlılar Ermenistan'a hakim olarak kansız bir zafer kazandı. Karabağ sorununu iyice düğümleyecek yeni yönetim tabii ki Rusya ile iyi ilişkiler kuracak. BaküCeyhan petrol hattına karar verileceği Ekim 1998 öncesi, Kafkasya'daki istikrarsız ve güvensiz tablo kime hizmet ediyor dersiniz?
         <br/>
         <br/>
         Ermenistan petrol oyununun dışında kalmak istemiyor. Bu hattın kendi arazisinden geçmesini istiyor. Barışa karşılık boru hattı tavizini Bakü verirse, Moskova bu işe ne der? Bu denklemin cevabını Erivan'daki yeni yönetim verecek...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3461-tasnaklarin-kansiz-zaferi.html), [web.archive.org (arşiv bağlantısı)](http://web.archive.org/web/20141106182459/http://www.aksiyon.com.tr/aksiyon/haber-3461-tasnaklarin-kansiz-zaferi.html)
