# ENGELSiZ BiR KULAÇ...

*Mehmet Kızıltaş 2001.01.13*

<div>
 <p class="spot">
  Özürlüler için mavinin serinliği çok farklı anlamlar ifade eder. Çünkü  yüzme, engelsiz bir dünyanın özgürlüklerine kulaç atmaktır bir bakıma. İstanbul'da bir okul bu özleme ulaşmayı daha da kolaylaştırıyor.  Ülkemizde bir ilki gerçekleştiren önemli ve duyarlı bir çalışma ile hiç bir mimari engel ve problem oluşturmayan "Akıllı Balık Spor Okulu" havuzlarında özürlüler için özel yüzme dersleri veriliyor
 </p>
 <p class="metin">
 </p>
 <img border="0" src="/web/20020329152054im_/http://www.aksiyon.com.tr/2001/319/resimler/Engel.jpg"/>
 <p class="metin">
  Yüzmek... Yüzmek deyince aklıma her zaman engelsiz bir dünyanın özgürlüklerine kulaç atmak gelir. Engelsiz, çünkü özürlülerin ayağına çelme takılmayan, hareketlerini kısıtlamayan, yaşama keyfi veren, sonsuzluğun yaşama özgürlüğünü tattıran ve mavinin en derin güzelliklerini engelsiz ve kusursuz olarak yaşatan bir dünya olduğu için. Keşke, özürlüler için yaşam suda olduğu kadar, su dışında da hayatın her alanında engelsiz, özgür ve sonsuz bir yaşam sunsa... Eğer bunu ülkemiz sınırları içinde düşünecek olursak hayalden öteye gitmeyen bir rüya olabilir.
 </p>
 <p class="metin">
  İstanbul'da özürlülerin de yüzme öğrenebilecekleri bir okul var. Mimari engellerden uzak, güzel vakit geçirmeleri için bir çok kolaylığa sahip. Bu haftaki haberimizde özürlülerin nasıl yüzme öğrendiklerini, yüzmenin yaşamlarını nasıl etkilediğini göreceğiz.
 </p>
 <p class="metin">
  Akıllı balık spor okulu...
 </p>
 <p class="metin">
  Okul, İstanbul'da mevcut bir eksikliği gidererek sağlıklı yüzme havuzlarında, teknik olarak doğru yüzmek isteyen veya hiç yüzme bilmeyen herkese, ister grup isterse tek olarak ders veriyor. Ayrıca ülkemizde bir ilki gerçekleştiren önemli ve duyarlı bir çalışma ile hiç bir mimari engel ve problem oluşturmayan "Akıllı Balık Spor Okulu" havuzlarında özürlüler için özel yüzme dersleri verilmekte. Ülkemizde özürlülerin sokağa bile çıkamadığı, sosyal yaşamın dışında kaldığı bir süreçte sağlıkları ve daha etkili bir hayata sahip olmaları için yüzmek bile onlar için hemen hemen imkansız.
 </p>
 <p class="metin">
  Didem Uras, Akıllı Balık Spor Okulu Genel Müdürü. 17 yıldır yüzme hocası ve milli antrenör. Uras, "Büyüklere yüzme dersi verirken engelli öğrencilerin de, boyun fıtığı, bel fıtığı, skolyoz ve trafik kazası geçirmiş kişilerin de yüzme derslerine katıldıklarını" belirten Uras, şöyle devam etti; "Belirli bir fiziksel rahatsızlık geçirmiş ya da değişik nedenler ile özürlü olmuş öğrencilerin hiç birine tıbbi müdahalede bulunmuyoruz. Aramıza katılan özürlü öğrencilere ilk olarak psikolojik olarak yaklaşıyoruz. Daha sonra da güncel olarak yaptıkları fiziksel hareketleri su içinde de yaptırmaya çalışıyoruz. Böylelikle fiziksel ve ruhsal olarak büyük bir değişikliğe uğrayabiliyorlar. Suda rahat hareket edebildikleri için kendi özgüvenlerini kazanarak önemli bir adım atmalarını sağlıyoruz" dedi.
 </p>
 <p class="metin">
  Bir kulaç ile etkili bir yaşam...
 </p>
 <p class="metin">
  Düzenli olarak yüzen ve bunu spor olmaktan öte bir yaşam biçimi olarak sürdüren bir engellide zamanla beliren önemli etkiler şunlar; ilk başladığı zamanlar başarılı olmayı o kadar ister ki, kendisi için eğlenme faktörünü gözardı eder. Her zaman hedefler koymasına ve kişisel olarak başarmasına yardımcı olur. Su içinde yaptığı egzersizler ona bir terapi gibi gelir ve sağlıklı bir vücuda sahip olmasını sağlar. Fiziksel olarak kuvvetlenmesini ve dayanıklılık kazanmasını sağlar. Ve bir engellinin yaşamındaki en önemli unsur olan kendi özgüvenini kazanmasına ve başkalarına daha az bağımlı hale gelmesine yardımcı olur.
 </p>
 <p class="metin">
  İstekli ve kârlı olmak...
 </p>
 <p class="metin">
  Gülten Çelebi, ikibuçuk yıl önce trafik kazası geçirmiş. Uras, Çelebi'nin sağlığındaki önemli değişiklikleri şöyle anlatıyor: "Gülten iki yıl önce geldiğinde yüzme bilmiyordu ve kendisine su tedavisi verildiği için önce ona yüzmeyi öğrettik. Çok istekli bir öğrenciydi. Önceleri iki koltuk değneği ve dört kişinin yardımı ile havuza gelebiliyordu. Uzun süren su egzersizleri ile şu anda tek başına bireysel bağımsızlığına kavuşmuş durumda. Yüzerek tekrar sağlığına kavuşan Gülten, artık tek koltuk değneği ile ve zaman zaman da koltuk değneksiz yürüyebiliyor. Su içinde rahatlıkla her şeyi yapabilmekte. Gülten'in geçirdiği kazadan dolayı belinde 5 tane çivi ve platin var. Buna rağmen çok sağlıklı. Yüzmede önemli olan insanın karar vermesi ve istekli olması."
 </p>
 <p class="metin">
  Su içinde kendi engelini kabullenmiş özürlü bir yüzücü ile normal bir yüzücünün hiçbir farkı olmadığını söyleyen Uras, "Özürlü yüzücüler normal insanlardan daha farklı şeyler hissedebiliyor ve suyun kendilerine kazandırdığı değişiklikleri daha iyi kavrayabildikleri için özürlüler suyun önemini daha iyi anlayabilmekte" diyor.
 </p>
 <p class="metin">
  Özürlülere ders vermenin en önemli şartının psikolojik eğitim olduğunu söyleyen Uras, "Bizim kursumuza cesaret edip gelen herkesi biz yüzeceğine inandırıyoruz; fakat öğrenmeye teşviğin yüzde 50'si bize aitse, geri kalan yüzde ellisi de kişiye bağlı. Bazı öğrenciler ikinci derste öğrenirken, bazıları da uzun süren ders programları ile öğrenebiliyor. Bugüne kadar 30 engelliye yüzme öğreterek yaşamlarında yeni adımlar kazanmalarına yardımcı olduk" şeklinde konuşuyor.
 </p>
 <p class="metin">
  Skolyoz hastaları için suyun önemi...
 </p>
 <p class="metin">
  Çağımızın hastalığı olarak görülen skolyoz hastalığı gençlerde çok sık rastlanan bir hastalık. Türkiye'de özellikle yeni nesilde uzamalar görülmekte. Skolyoz, uzama, yanlış duruş, yanlış oturuş, bilgisayar karşısında fazla oturmak ve duruş pozisyonunlarının yanlışlığından kaynaklanan bir hastalık. Hastalık, zamanında tesbit edilirse gelişme yaşını tamamlamamış hastalarda su tedavisi ile önemli düzelmeler görülmekte. Ameliyat olacak hastalar bir yıllık su tedavisi ile, ameliyat olmayacak duruma gelmekte. Ameliyat olanlar için de ameliyattan sonra uygulanan su içi egzersizleri ile fiziksel düzelmeler görülmekte.
 </p>
 <p class="metin">
  Uzuvları olmayanlar nasıl yüzer...
 </p>
 <p class="metin">
  'Değişik uzuvlarını kaybetmiş özürlülere yüzmeyi nasıl öğretiyorsunuz?' sorusunu "Öncelikle tek kolu olmayan bir öğrenciye tek kolu ile hareket etmesini öğretiyoruz. Tek bacağı olmayan ya da kullanamayanlara da tek bacağı ile hareket etmesini öğretiyoruz. Daha sonra her iki öğrenciye de ayak ve kolundan çok vücudunu kullanmasını öğretmek gerekiyor. Bu durumdaki tüm özürlülere çok özel ve titiz bir çalışma yapmak gerekir" şeklinde cevaplayan Uras, "Hiç ayağını kullanmadan sadece bedeni ve kolları ile yüzmesini öğretiyoruz. Eğer kolu yoksa ayağına yüklenerek tek kolu ile yüzmeyi öğretebiliyoruz" diyor.
 </p>
 <p class="metin">
  Suya yürümek için giriyorum...
 </p>
 <p class="metin">
  Berna Belgin, 33 yaşında. 14 yıl önce üniversite öğrencisi iken geçirdiği bir trafik kazası nedeniyle yaşamını tekerlekli sandalyede sürdürüyor. Türkiye'nin sertifikalı ilk tekerlekli sandalyeli dalgıcı. Hayatı suda geçen ve suya âşık bir kişi. "Su her zaman benim için pozitif şeyleri ifade ediyor. Sudaki ilk denememde ayaklarımı hiç kullanamadığım halde su içinde yere basmam istendi ve 1999 yılının haziran ayında yüzmeye başladım. Önceleri kısa kısa ayakta durabiliyordum ve dizlerimin bağı çözüldüğünde suya düşüyordum. Şimdi ise daha uzun ayakta durabiliyorum. Bu yaz su içinde ilk adımımı attım. Şimdi adımlarım çok daha güzel ve su içinde destek alarak rahatlıkla yürüyebiliyorum" diyen Belgin, şöyle devam ediyor: "Herkes denize ya da havuza yüzmek için girer, oysa ben suya yürümek için giriyorum. Tekerlekli sandalyede yaşadığım için havuza gelinceye kadar bir çok mimari problem ile karşılaşıyorum. Suya girip yüzüyorum, yüzüyorum.. Karşılaştığım bütün mimari problemlere rağmen yüzmek her şeye değiyor. Su; sevgi, şefkat ve anlayış dolu. Sizi kucaklıyor ve her şeyi kolaylaştırıyor. Karada yapmaya çalıştığım kol ya da ayak egzersizlerini suda çok daha kolay ve özgür yapabiliyorum. Önceleri iki kişinin yardımı ile suya girebiliyordum. Şimdi ise büyük bir gelişme kaydederek artık bir kişinin tekerlekli sandalyemi tutması ile kendi kendime bağımsız olarak suya girebiliyorum" diyor.
 </p>
 <p class="metin">
  24 saat sadece kendilerine hizmet edecek, özel bir havuz açmayı düşünen Didem Uras, son olarak "İdealim tüm özürlülerin hiç bir mimari problem ile karşılaşmadan ve bir çok ayrıcalıklardan faydalanabilecekleri bir yüzme havuzu ve tesis yaptırmak" diyor.
 </p>
 <p class="metin">
  Eğer hâlâ yüzme bilmiyorsanız ve hâlâ engelsiz bir kulaç atarak yaşamınızdaki yeniliklerle tanışmadıysanız geç kalmış sayılmazsınız. Peki hemen harekete geçmek için daha ne duruyorsunuz...
 </p>
 <br/>
 <center>
  <a class="anaorta" href="http://web.archive.org/web/20020329152054/mailto:mkiziltas@hotmail.com">
   mkiziltas@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/319/haberler/7.htm), [web.archive.org (arşiv bağlantısı)](http://web.archive.org/web/20020329152054/http://www.aksiyon.com.tr:80/2001/319/haberler/7.htm)
