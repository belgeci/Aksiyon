# Engellı "metro"pol

*Mehmet Kızıltaş 2000.11.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adem Saykın 30 yaşında. 24 yaşında iken geçirdiği talihsiz bir kaza Adem'i tekerlekli sandalyeye bağımlı olarak yaşamak zorunda bırakmış. Etiler'deki evine en yakın hastane olan Şişli Etfal Hastanesine sağlığı ve sürekli tedavisi için belirli aralıklarla gitmek zorunda.
  </font>
 </div>
 <div id="newsText">
  <font class="detail-text">
   Adem Saykın, ev ile hastane arasında mekik dokurken ulaşımını ise kimi zaman arkadaşlarının arabası ile kimi zaman ise taksi ile sağlayabiliyor. Saykın, tekerlekli sandalyesi ile ne bir belediye otobüsüne ne de başka araçlara binebiliyor. Bu da bulunduğu semt'te tekerlekli sandalyesi ile inip binmesini sağlayacak özel kaldıraç düzeneği olan otobüslerin çalışmamasından kaynaklanıyor. Sürekli olarak taksi ve diğer araçları kullanarak hastaneye gidip gelen Adem'in bu durumu aileye oldukça maddi bir külfet getiriyor. Saykın, artık bunun bir yolunu bulup ulaşım problemini en aza indireceği ve hergün daha rahat ve daha ucuz ulaşım sorununu çözebileceği günleri bekliyor.
   <br/>
   <br/>
   16 Eylül'de hizmete giren Taksim4. Levent metrosu haberlerini tv ve gazetelerden okuduğunda içi içine sığmamıştı ve "ben de artık özgürüm" diyordu kendi kendine. Onu en çok ilgilendiren ise metronun dünya standartlarına sahip, kolaylıkla seyahat edebilecekleri bir düzende olup olmadığıydı. Gazeteler ve tv'lere bakılırsa endişe edilebilecek bir şey yoktu. Bundan böyle çok daha rahat ve masrafsız ulaşabilecekti istediği yere. Metro belki kentin her yerine götürmeyecekti onu ama hiç olmazsa sürekli kullandığı hattın sıkıntısı azalacaktı.
   <br/>
   <br/>
   Epeydir körelmeye yüz tutmuş yaşama sevinci yeniden depreşiyor, "işte bu be!" diyordu Adem ama bir yandan da içini "acaba" sorusu kemiriyordu.
   <br/>
   <br/>
   Sevincin, üzüntüye dönüştüğü an
   <br/>
   <br/>
   Modern çağın simgesi durumundaki İstanbul Metrosuyla Şişli Etfal Hastanesi'ne gitmeyi düşündüğü bir gün, arkadaşları bunun mümkün olmadığını söyler. Bu denli meşakkatle inşa edilen ve inşa süresi boyunca merakla beklediği Metro'nun  mimarisinde engellilere yeterli kolaylık sağlanmadığını söylediklerinde önce inanmak istemez. Sonra acı gerçeği kabullenmek durumunda kalır ve yerinde "deneyememek" için evine en yakın metro durağı olan Levent girişinden Şişli'ye seyahat etmek için metro durağına gelir. Ne acıdır ki dik bir merdiven ile karşılaşır. Etrafa bakınır ama onun aşağı inmesini sağlayacak ne bir asansör, ne bir özel tekerlekli sandalye platformu, ne de metroyu nasıl kullanacağına dair hiçbir işaret ve bilgi bulamaz. Her şeyi göze alarak arkadaşları ve etraftaki diğer insanların yardımı ve büyük bir eziyetle turnike bölgesine ulaşılır. Adem kendisini bekleyen ikinci bir talihsizlikten habersiz olarak aşağıya nasıl ineceğini öğrenmek için yetkililerle görüştüğünde özürlü ve yaşlıları metro platformuna indiren asansörün çalışmadığını öğrenir. Öğrenmesine öğrenir ama görünenlerin göründüğü gibi olmadığını, anlatılanların anlatıldığı gibi olmadığını anlar. Yaşadığı tüm heyecan ve sevinç aniden üzüntüye dönüşür. Duyarsızlığın ve ilgisizliğin bir örneğini daha yaşar. Aslında hep bildiği şeylerdir bunlar. Geriye kalan kendisi gibi onbinlerce özürlünün boğazlarında düğümlenen çaresizlik duygusudur.
   <br/>
   <br/>
   Suçlu kim?
   <br/>
   <br/>
   Adem Saykın şimdi sorularına cevap bekliyor: "Olacak iş değil, metronun şehrimize maliyeti ile ilgili bir araştırmayı televizyonlardan duymuştum. Yanlış hatırlamıyorsam 5 Boğaz köprüsü fiyatına mâlolan ve modern çağın simgesi durumundaki metroda engelliler ve yaşlılar için yapılan asansörün niçin çalışmadığına bir anlam veremiyorum. Peki metroyu sağlıklı insanlar kullanabiliyor da ben niçin onlarla aynı zamanda kullanamıyorum. Türkiye'de engellilere reva görülen bu çirkin ve duyarsız yaklaşımı kınıyorum. Yetkilerin meydanlarda İstanbul bir "metropol" oldu sözlerinin basit bir "show" cümlesi olduğunu düşünüyorum. Çünkü dünya metrolarında özürlüleri dışarıda bırakacak bir engelle karşılaşmak hemen hemen imkansız ve bir çok alternatiflerle dolu. Dahası asansör çalışmadığı zamanlarda bulunması gereken portatif tekerlekli sandalye taşıyıcılarının da olmaması dehşet verici".
   <br/>
   <br/>
   Saykın'ın bu sözleri bazılarımıza çok ağırmış gibi gelse de artık anlayışla karşılamaktan öte "anlamak" gerekiyor: "Türkiyedeki tüm yerel yönetimlere ve üst düzey yöneticilere sormak istiyorum; kendinizi bizim yerimize koymayı hiç düşündünüz mü ya da hayal eder miydiniz? Bütün bu yaşadıklarımızı hayal ettiğinizde yaşamınız bir zindan olmaz mıydı?"
   <br/>
   <br/>
   Aslında bitmeyen ve bitmeyecek bir çığlığın habercisi Adem'in anlattıkları. Daima daha güzel haberler yazmak ve bilgilendirmek için yola çıksak da ülkemizin özürlüler için yürüttüğü ilgisiz ve ilkesiz yaklaşımlar her gün yeni olaylara ev sahipliği yapıyor.
   <br/>
   <br/>
   Hepimize düşen görevler var. . .
   <br/>
   <br/>
   Bir ülkenin ya da toplumun çağdaş ve modern bir yaşama sahip olupolmadığını öğrenmek için o toplumun trafik ve ulaşım düzenine bakılması yeterli. Eğer böyle bir değerlendirmeyi kendi ülkemiz ve toplumumuz için yaparsak sonucun ne kadar olumsuz olduğunu görmemiz mümkün. Bu da hepimize düşen görevleri yerine getirmemenin ve duyarsızlığın acı bir faturası olarak karşımıza çıkıyor. Engellileri güncel ve sosyal yaşamın dışında bırakacak hiç bir düşünce ya da yaklaşım sosyal devlet bilincinin çok dışında kalan az gelişmiş ülkelerin politikası olabilir.
   <br/>
   <br/>
   Görünen gerçekler. . .
   <br/>
   <br/>
   İstanbul ulaşımına en büyük alternatif ve toplu taşımanın can damarı olarak bakıldığında metro ve hafif raylı sistemde çoğu kimse tarafından farkedilmeyen ancak özürlüler için "yaşanan" ya da "çekilmek" durumunda olan bir çok önemli sıkıntı bulunuyor.
   <br/>
   <br/>
   Metro deneyimi
   <br/>
   <br/>
   Adem'in yaşadıklarını yerinde görmek ve metroyu tüm hatları ile ele almak için soluğu Mecidiyeköy Metro durağında aldık. Metro girişinde özürlüler için bir asansör olup olmadığına iyice baktım ama göremedim. Anlaşılan o ki merdivenleri inmek gerekiyordu metroyu kullanmak için. Merdivenleri indikten sonra kaygan granitler üzerinden her an ayağımın kayacağı hissi ve korkusu ile ağır ağır ilerleyip uzun bir koridoru geçtikten  sonra turnikelere geldim. Hemen metrodaki görevlilere yaklaşarak kontrollü bölgede asansör olup olmadığını sordum, aldığım cevap ise: "Maalesef yok" oldu. Nedenini sorduğumda Mecidiyeköy durağının sonradan düşünüldüğü ve özürlüler için bir çalışmanın yapılmadığı cevabını aldım. Neyse yolumuza devam ederek yürüyen merdivenleri kullanıp platforma ulaşabildik, metro Osmanbey durağına gelince inip o durakta incelemelere devam ettik. İner inmez ilk işim beni asansörlere götürecek olan yön gösterici işaretleri aramak oldu ama asansörlerin yönünü gösteren hiç bir işaret gözüme çarpmamıştı. Büyük bir şaşkınlık daha yaşamıştım açıkçası. Yönlendirme levhaları neden yetersizdi? Hemen gördüğüm bir yetkiliye yaklaşarak burada özürlü asansörü olup olmadığını sordum. Metro yetkilisi "Evet" dedi. "Hani nerde, neden ben göremiyorum?" deyince, bana eli ile tavandaki koca saatin arkasında bulunan ama hiç kimsenin göremeyeceği işareti gösterdi. Bulunduğumuz yerden gözükmüyordu, 50 m. yürüyüp yaklaşınca fark edebildim. Tüm yaşadıklarımdan sonra yine de beni asansöre binme heyecanı sarmıştı. Asansörü çağırma tuşuna basıp beklemeye başladım. Bekleme sırasında yukarıdan suratıma su damlaması ile irkilmem bir oldu. Asansör kapısının üstünden lağım suyu damlıyordu. Zemin oldukça kaygandı ve asansör gelmiyordu bir türlü. Asansör ile zeminin birleştiği yer çok kaygan ve rampalı idi. Oysa bunun tekerlekli sandalye kullananlar ve yaşlılar için tehlikeli ve uygun olmadığı ayrı bir gerçek. Ve sonunda asansörde bir sorun olduğunu anlayınca asansörlere kadar yürüdüğüm uzun yoldan yeniden geriye dönmem gerekiyordu. Bu adeta bir işkenceydi ve asansörün niçin çalışmadığını anlamaya çalışıyordum. Yetkiliye tekrar sorduğumda bana asansörün arızalı olduğunu söyleyince içimden "bingoo" diye bağırmak geldi. Kendimi bir an önce özürlüler için işkencehaneye dönüşen bu ortamdan kurtarmak için çıkış tarafına yöneldim. Yetkilerle görüşmek için notlarımı almaya çalıştım.
   <br/>
   <br/>
   İşte cevaplar
   <br/>
   <br/>
   Taksim/4. Levent hattının işletmeciliğinden sorumlu İstanbul Ulaşım A. Ş. Genel Müdürü Abdurrahman Gündoğdu'ya metronun özürlülere neden dünya standartlarındaki hizmeti vermediğini sorduğumuzda aldığımız cevap netti: "Biz Ulaşım A.Ş. olarak özürlüler için duyarlı çalışmalar yapıyoruz ama İstanbul metrosunun henüz işletmeciliğini almadığımız için bu konuda fazla bir şey söyleyemem".
   <br/>
   <br/>
   Metronun dışında ZeytinburnuEminönü arasındaki raylı sistemle, AksarayEsenlerYenibosna hattında da durumun aynı olduğunu ne gibi önlemler düşünüldüğünü sorduk: "Daha önceki hafif raylı metroların mimari proje ve çalışmalarını bizim dönemden önceki belediyeler yaptığı için özürlüler düşünülmemiş. Yapısal tedbirli olan yerde asansör mevcut ama çalışmıyor. Zeytinburnu Eminönü tramvayının tüm istasyonlarını yeni bir proje ile değiştiriyoruz. Tramvaylara yer seviyesine sıfır olan yeni istasyonlar yapılacak ve özürlüler için hiçbir engel kalmayacak. Alt ve üst geçitten sağlanan biniş ve inişler için de özürlüler için portatif taşıma araçları sağlanacak" dedi.
   <br/>
   <br/>
   Yönlendiremeyen işaretler
   <br/>
   <br/>
   Taksim ve 4. Levent metro duraklarında özürlülerin kontrolsüz bölgeden kontrollü bölgeye inişlerini sağlayan iki asansör bulunmakta. Diğer duraklarda ise sadece birer adet asansör bulunmakta. Metro girişinin bulunduğu her istasyonda niçin iki tane asansör bulunmamakta sorusuna Mimar Kaşif Köker şöyle cevap verdi: "Yapısal tedbirli olup caddenin çift tarafında asansör yapılması gerekirdi ama zemin etüdlerinin uygun olmadığı ve bütçenin maliyetini arttırdığı için yapılmadı. "Metro'nun tüm teknik, elektro mekanik ve ince işlerinden sorumlu Hyder yetkilisi olan Yüksek Mimar Erhan Kura, asansörlerin neden hâlâ çalışmadığını şöyle yanıtladı: "Metro bizim teslim tarihimizden daha önce hizmete girdiği için teknik bakımlar tam olarak bitmedi, bu yüzden özürlü asansörleri çalışmıyor. Asansörler kasım ayı sonunda tam olarak hizmet vermeye başlayacak. Özürlüleri ve tüm yolcuları metro da doğru ve tam yönledirme işaretlerinin eksikliği de en kısa zamanda giderilmeye çalışılacak."
   <br/>
   <br/>
   Asansörler neden çalışmıyor?
   <br/>
   <br/>
   Hâlâ akıllara durgunluk veren soruma bir türlü cevap alamıyorum yetkililerden. Yürüyen merdivenlerle aynı süre içinde hizmet vermesi gereken özürlü asansörleri neden çalışmıyor? Metro girişlerinde özürlüleri bilgilendirecek yönlendirme işaretleri neden yetersiz? Metro girişine gelen özürlü yolcular metroya mı inecekler yoksa bir gezgin gibi asansörleri mi arayacaklar? Umarım bu soruların cevabını yetkililer bir an önce eksikliklerini gidererek verirler.
   <br/>
   <br/>
   Özürlülere yönelik mimari donanımlar alanında ticaret ve danışmanlık hizmeti veren Pasifik Dış Ticaret yetkililerinden aldığımız bilgilere göre dünyada 1978'den bugüne kadar tüm metrolarda özürlülerin giriş ve çıkışlarını sağlayan 5 bin adet platform bulunuyor. Yıl 2000 ve Türkiye'de bu çalışma daha yeni yeni, küçük adımlarla ve yetersiz bir şekilde ele alınmaya çalışılıyor. Ve hâlâ bu konuya yetkililerin bir lüks gözü ile bakmamaları için mücadele veriliyor. Engellilerin tüm yaşamlarını etkileyecek yatırım ve oluşumlara bir fantezi ve lüks gözü ile bakan yetkililerimiz acaba bu yanlıştan ne zaman dönecek?
   <br/>
   <br/>
   Dileğimiz daha fazla yara almadan.
   <br/>
   <br/>
   email: mkiziltas@hotmail. com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=6938), [web.archive.org (arşiv bağlantısı)](http://web.archive.org/web/20121115120000/http://www.aksiyon.com.tr:80/aksiyon/newsDetail_getNewsById.action?newsId=6938)
