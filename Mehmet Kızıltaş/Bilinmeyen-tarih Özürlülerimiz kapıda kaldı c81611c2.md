# Özürlülerimiz “kapı”da kaldı

*Mehmet Kızıltaş Bilinmeyen-tarih*

<div>
 <font>
  <img border="0" height="1" src="/web/20050302230029im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302230029im_/http://www.aksiyon.com.tr/resim/299/12.jpg" vspace="5"/>
  </p>
 </font>
 <font class="content">
  Özürlüler ülkemizde kendi kaderlerine terk edilmiş, adeta tek kişilik bir kadrodan oluşan karmaşık bir film oyuncusu gibi tek düze bir yaşam sürdürüp, sergiliyor. Ama bu filmin tek farkı hiç bir seyircisinin olmayışı.
 </font>
 <br/>
 <p>
  <font class="content">
   Dört duvar arasında yaşamın hiç farkında olmayan özürlüler, kendi yaşadığı evin bahçesine dahi çıkamayan özürlüler, toplumun duyarsız yaklaşımları, özürlü çocuğuyla nasıl bir iletişim kuracağını bilmeyen aile, fiziksel hareketini sağlayacak tekerlekli sandalyesi dahi olmayan özürlüler, koltuk değneği gibi ortopedik malzeme ihtiyacını karşılayamayan özürlüler, her zaman bir mucize bekleyen özürlüler, kimi zaman da girişimci hırslı yönleri ile başarılı olan fakat bulundukları ortamda insanların haksızlıklarına uğrayan özürlüler ve bütün bu yaşanılanların ötesinde yeterli olmayan devlet politikaları ve tüm özürlü ve yakınlarının hep seyretmek zorunda bırakıldığı bir tablo.
   <br>
    <br>
     Oysa Avrupalı özürlülerin baktığı tablo bizimkinin tam tersine pembe ve ayrıcalıklarla dolu birçok güzelliklerden oluşmakta. Helsinki Zirvesi ile Türkiye’nin Avrupa Birliğine adaylık sürecinin başladığı şu günlerde, Türkiye bir çok alanda kendisini değiştirmeye başladı. Ancak Türkiye henüz özürlüler konusunda önemli aşamalar kaydetme zorunluluğuna ulaşabilmiş değil.
     <br>
      <br>
       Avrupa Topluluğu’nda yapısal çevrede ulaşılabilirliği geliştirmek, özürlülerin yaşadıkları ortamlardaki ölçüleri uyumlaştırarak standart hale getirmek, eğitim ve sosyal tüm konularda çifte standart gözetmeksizin özürlülerin hayatları boyunca, tüm insanlarla aynı ortam ve şartlar çerçevesinde yaşamalarını sürdürmeleri bir zorunluluk olarak görülüyor. Türkiye’de ise hep sözde kalan ve hep yapacağız edeceğiz sözlerinin ötesine gitmeyen vaadler dağarcığı. Peki AB kapısını aralayabilmek için ne zaman kendi gerçeğimizin farkında olacağız? Eğer ulusal zenginliğimize yani özürlülerimize sahip çıkmaz ve somut yaklaşımlar ile harekete geçmezsek AB’nin dışında kalmaya aday bir ülke haline gelmez miyiz sizce?
       <br/>
       <br/>
       Türkiye’de deprem, akraba evliliği, ilk yardımlardaki yanlış müdahale, doğum hataları ve trafik kazaları gibi nedenlerle artan özürlülerin sayısı yaklaşık 8 milyon olarak tahmin ediliyor. Özürlülerin topluma kazandırılması, kimseye ihtiyaç duymadan bağımsız hareket edebilmesi ve üretken olabilmeleri için hepimize düşen görevler ve yükümlülükler var. Anayasamızda özürlüler için çeşitli hükümler bulunmasına rağmen bunların geçerliliği ve etkinliği yeterli olmuyor. Yani kanunlar sadece yazıda kalıyor, uygulamaya geçirilmiyor. Bu konuda hâlâ özürlülerin durumları ile ilgili kanun ve kanun hükmündeki “Özürlüler yasası”nda köklü ve etkili değişikliklerin yapılması zorunlu hale gelmiş durumda.
       <br/>
       <br/>
       Trafik kazalarında özeleştiri...
       <br/>
       <br/>
       Yıllardır özürlülerle ilgili değişik çalışmalarda bulunan ve kendisi de bir özürlü olan Betül Ankaoğlu’nun sözleri Türkiye’deki özürlü gerçeğini tüm çıplaklığı ile ortaya koyuyor: “Politikacıların her seçim zamanı kapımızı çalıp peşimizden koştukları, bizim sorunlarımıza her türlü destek sözü verdikleri halde seçildikleri zaman ulaşılamaz olmalarıyla, milletin vekillerinin özürlüleri siyasi çıkarlarına alet etmeleriyle, çirkin olaylarla sürekli karşılaştık.”
       <br/>
       <br/>
       Devamında şöyle diyor Ankaoğlu: “Ben özürlü arkadaşlarımla bir metro ya da tramvaya binemiyorum çünkü metro istasyonlarının hiçbirinde özürlülerin tekerlekli sandalye ile giriş ve çıkışlarını sağlayacak asansör ve mimarî düzenlemeler yok. Sakın ola metrolardaki özürlü amblemleri sizi yanıtmasın, hiç bir işlevi olmayan, orada olması gerektiği için bulunan bir amblem sadece. Avrupa ülkelerine baktığımız zaman bir özürlünün metro ya da benzeri yerleri kullanmaları için mimarî düzenlemeler tüm ayrıntıları ile mevcut ve sağlıklı insanları kıskandıracak şekilde yapılmış. Bunların aksi söz konusu olduğunda devlet etkili bir yaptırım gücüne sahip. Yerel yönetimler hakkında yasal işlem başlatılıp önlem alınıyor. Bizde ise hâlâ o bilinç oluşmamış. Özürlü olmak Türkiye’de külfetli bir işkenceye dönüşmekte.”
       <br/>
       <br/>
       Avrupa ülkelerinde, kişinin uğradığı trafik kazalarından, bizzat devletin kendini sorumlu tuttuğunu vurgulayan Ankaoğlu; “Avrupa’da bir kişinin trafik kazası geçirmesi durumunda devlet özeleştiride bulunarak, kendini birinci derecede sorumlu tutuyor. Avrupa’da devlet, kazaya uğrayan kişilerin sakat kalması durumunda tedavi ve rehabilitasyon masrafını karşılıyor. Ta ki kişi sosyalleşip bağımsız bir birey haline gelinceye kadar her türlü masrafını ödemekte. Bizde ise bir trafik kazasında hiç kimse olaydan sorumlu değildir. Suç sadece sürücünündür. Trafik kazası hiç bir tedavi masrafı karşılanmaz ve kendi kaderine terk edilir. Bu da ülkede özürlü adaylarının artmasına davetiye çıkarmakta üstümüze olmadığının, aciz ve yetersiz olduğumuzun açık bir örneği” diyor.
       <br/>
       <br/>
       Ankaoğlu’nun bu açıklamaları Türkiye’nin daha yolun başında olduğunu, aradaki anlayış ve yaklaşım farklılıklarını ürperten acı gerçekleri ile önümüze sermekte.
       <br/>
       <br/>
       Tarihimizin gölgesinde bile değiliz
       <br/>
       <br/>
       Biraz tarihimizi karıştıracak olursak çağlar önce Batıdaki kötü örneklerin aksine, özürlüsünü koruyan, benimseyen ve sahip çıkan bir toplum olmamıza rağmen, günümüzde özürlülerin sosyal, kültürel, eğitsel ve ekonomik problemlerini çözmek ya da önlemler almak konusunda ne yazık ki başarılı değiliz. Ülkemizde özürlülerin üretebilmelerine rağmen daima tüketici konumunda bırakılıp ilgisiz ve duyarsız yaklaşımların çemberinde kalmaları yaşanan gerçekler. Bir ülkenin gelişmişliği özürlüsüne ne kadar sahip çıkıp çıkılmadığına göre değerlendiriliyorsa bu ülkemiz adına içler acısı bir tabloyu gözler önüne sermekte. Türkiye’de mimari engeller, isthdam, meslekî rehabilitasyon ve eğitim en acil çözüm bekleyen sorunlar arasında.
       <br/>
       <br/>
       Avrupa sahip çıkıyor
       <br/>
       <br/>
       Avupa’nın kendi insanına yaklaşımı ise şöyle; yeni doğmuş bir bebeğin tüm kontrolleri sonucu bir bulgu’ya rahatsızlığa rastlanırsa hemen teşhisi konup, hızla tedavi süreci başlatılıyor. Daha ilk aşamada özürlüsüne sahip çıkan devlet ve özel kurumlar kendi insanı için gerekli adımları atmakta hem gecikmiyor hem de seyirci kalmıyor. Burada hemen bir özürlü kimliği hazırlanarak kayıtlara alınıyor. Özürlü kimliğinin hazırlanmasıyla da kendi ülkesinde yaşayan özürlülerin sayılarını ve hangi özür grubuna bağlı olduğunu kolaylıkla belirleyebiliyor. Sayıları ve çeşitleri tam olarak bilinen özürlüler için eğitim, istihdam, rehabilitasyon gibi can alıcı konular daha kolay ve seri olarak uygulanıyor. Bunun yanısıra eksik olduğu konuları daha kolaycı bir yolla öğrenebiliyor. Eğer bir aile kendi çocuğuna bakamıyor ve ilgisiz kalıyorsa yerel yönetimler ve devlet kendi bünyesinde oluşturduğu yaşamevleri ve özel barınma yerlerine yerleştiriyor. Bu mekanlarda yaşayan özürlülerin sahip olduğu özür ve fiziksel durumlarına göre her türlü donanım, mimari düzenlemeler ve teknolojinin sunduğu tüm kolaylıklar mevcut. Yaşamevleri ve huzur evleri gibi yerlerde yaşayan özürlülerin günlük bakımları devlet ve özel aracı kurumlar tarafından sağlanan özel bakıcılar yani “hizmet gönüllüsü” adı verilen kişilerce yapılmakta.
       <br/>
       <br/>
       Özürlülüğün Devlet Politikası haline dönüştürüldüğü Avrupa Topluluğunda özürlüleri yaşamın her noktasında görmek mümkün. Özürlülerin günlük yaşamlarında kullanmak zorunda oldukları tekerlekli sandalye, koltuk değneği, ortez—protez, medikal malzemeler veya da kullanmak zorunda kaldıkları tüm ihtiyaçları devlet tarafından oluşturulan bir fon aracılığı ile sağlanmakta. Ortopedik özürlü bir kişi okula gitmesi gerektiğinde eğitim görmek için (asansör, rampa ve tuvalet vb. mimari kolaylıklara sahip) kendine uygun bir okul bulma hakkına sahip. Eğer gitmek istediği okulda mimari engeller var ve yetersiz ise devlet hemen yasaları gereği tüm önlemleri alarak kendi vatandaşının okuma hakkını elinden almamış ve desteklemiş oluyor. Okula gidemeyecek kadar ağır engelli özürlüler için de yaşadıkları mekanda eğitimlerini sürdürmeleri için öğretmen temini sağlanmakta. Şu ana kadar okuduklarınız dışında özürlüler için daha birçok kolaylıklar mevcut. Bunları hem araştırırken hem de yazarken içim kıpır kıpır oldu. Peki bunlar ülkemizde olamaz mı? Aslında olur, olur ama herkesin üzerine düşen görevlerini yerine getirmesi ile olabilir.
       <br/>
       <br/>
       Özürlü için lokanta kapatıldı
       <br/>
       <br/>
       Şimdi sizleri biraz daha uzaklara, deniz aşırı bir ülkeye, Amerika’ya götürüp orada özürlülüğün hangi boyutlarda olduğunu ve “Özürlü Amerikalılar Yasası’nın” temelini oluşturan bazı alıntıları göstermeye çalışacağız. Amerika’da bir gazete aynen şöyle yazıyor: “Bir mimar çıkar da size, aslında Özürlü Amerikalılar Yasasındaki şartları yerine getirmenin kolay bir iş olduğunu söylerse sakın ona güvenmeyin ve yanından hemen kaçın. Bu demektir ki, bu işi bilmiyor ve bu yasanın hayli çetin ceviz olduğunu fark etmemiş.”
       <br/>
       <br/>
       Bir başka gazetedeki haberde de büyük masraflarla açılmaya çalışılan bir lokantanın, manzaralı terasına tekerlekli sandalyenin rahatlıkla ve hiç kimseye ihtiyaç duymadan girişini sağlayamadığı için kapanmak zorunda kaldığını anlatılıyor... Bütün bunlardan da biz bu işlerin nasıl ciddiye alındığını ve yasanın nasıl titizlikle uygulandığını öğrenmiş oluyoruz.
       <br/>
       <br/>
       mkiziltas@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14060), [web.archive.org (arşiv bağlantısı)](http://web.archive.org/web/20050302230029/http://www.aksiyon.com.tr:80/detay.php?id=14060)
