# Özürlülere, "özürsüz" kimlik

*Mehmet Kızıltaş 1999.03.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özürlülerin günlük yaşamlarında karşılaştıkları en büyük sorunlardan birisi olan "sağlık raporu" çilesi tarihe karışmak üzere.
  </font>
 </div>
 <div id="newsText">
  <font class="detail-text">
   Aralık 1998'den itibaren fiili olarak başlayan özürlülere özel kimlik verilmesi uygulaması, özürlülerin hayatlarını büyük oranda rahatlatmayı ve sağlık raporu çilesini hayatları boyunca sadece bire indirmeyi hedefliyor.
   <br/>
   <br/>
   Özürlüler kanun ve yönetmeliklere göre kendilerine tanınan kolaylık haklarını kullanabilmek için, daha önce her defasında fiziksel kayıp oranını belirten sağlık kurulu raporu almak zorunda kalıyorlardı. Bazı özürlülerin kendi başlarına bu işlemleri takip edemedikleri dikkate alındığında, birtakım imkanlardan faydalanmak üzere alınmaya çalışılan rapor bir nevi işkenceye dönüşüyordu.
   <br/>
   <br/>
   Üstelik, mevcut yönetmeliğe göre istenen raporlar kullanım amacı ve isteyen firmanın doğrultusunda ayrı yönetmeliklere göre verildiğinden, bazen aynı hastanenin raporları arasında bile farklılıklar ortaya çıkıyordu. Dolayısıyla bu olaylar özürlüleri mağdur etmekle kalmayıp, yaşamlarını kolaylaştırmak yerine daha güçleştirmekte, maddi, sosyal ve psikolojik sorunlarını artırmaktaydı.
   <br/>
   <br/>
   İşte çileli rapor süreci
   <br/>
   <br/>
   Özürlülerin, bir sağlık raporu alabilmeleri için geçmiş yönetmeliğe göre her defasında şu zorlu süreci tamamlamaları gerekiyordu: Bir devlet hastanesine dilekçe ile başvurup, raporu kullanmak istediği amacı belirterek işlemlere başlanır. Ardından, sağlık kurulu raporunda belirtilen muayene bölümündeki imza ve kontrolleri yaptırmak için hastanenin polikliniğinde, yüzlerce hasta ile birlikte rapor alma savaşına girişilir. Biriki gün süren yorucu koşuşturma sonrasında, mutlu sona ulaşılır. Ancak, bu süre içerisinde başvuruda bulunan engelli büyük bir hareket zorluğu çekiyor veya tekerlekli sandalyeye bağlı olarak yaşıyor ise, bu mücadelede çekeceği sıkıntılar da katlanıyordu. Tabii, bu sıkıntılara hastanenin mimari problemlerini de eklemek gerekiyor.
   <br/>
   <br/>
   Ortopedik özürlü M.K. sağlık raporu almak için yaşadıklarını şöyle sıralıyor: "Hayatımda zorunlu olarak 6 defa sağlık raporu alabilmek için Devlet Hastanesi'ne gittim. Koltuk değnekleri ile yürüyen birisi olarak bu işlemler beni çok yormuştu. Bir defasında muayene ve imza için verilen bu evrakları doldurmak için poliklinik görevlilerinden işlemlerimin daha çabuk yapılması talebinde bulundum. Bu talebim azarlayan davranışlarla karşılık bulunca, bu beni çok üzmüştü. Üstelik bir de, sıra bana gelince öğle tatiline girdiler. İlgililerin bu tavırları ve çektiğim bu sıkıntılar, psikolojik ve sosyal problemlerimi artırmaktan başka fayda sağlamadı."
   <br/>
   <br/>
   18 Mart 1998'de Resmi Gazete'de yayınlanarak yürürlüğe giren yeni kanun, bu koşuşma ve mücadeleyi bir kereye indirmeyi hedefliyor. Aralık 1998 tarihi itibariyle fiili olarak uygulanmaya başlayan yeni yönetmeliğe göre; özürlü kimliği başvurusunda bulunabilmek için şu işlemleri yapmak gerekiyor: Devlet hastaneleri, S.S.K. veya ilgili üniversite hastanelerinden birine kimlik kartı almak gayesiyle Sağlık Kurulu Raporu başvurusunda bulunulması gerekiyor. Söz konusu rapor için gerekli Özürlü Kimliği Bilgi Formu'nun, raporu veren hastane ya da Sosyal Hizmetler İl Müdürlükleri'nde doldurulması gerekiyor. Formların aslı, sağlık kurulu raporu, tastikli nüfus cüzdanı fotokopisi ve iki fotoğrafla birlikte Sosyal Hizmetler İl Müdürlüğü tarafından Başbakanlık Özürlüler Özel İdaresi Başkanlığı'na gönderilir. Başbakanlık Özürlüler Özel İdaresi Başkanlığı'na ulaşan form ve ekler, incelenerek bilgisayar ortamında değerlendirilir ve özürlü kimlik kartı son şeklini alarak posta ile özürlü vatandaşın adresine gönderilir.
   <br/>
   <br/>
   4 bin başvuru var
   <br/>
   <br/>
   Zor da olsa kimlik kartını elde eden özürlüler, bu kimlikle bir çok imkandan faydalanma fırsatı elde ediyorlar. Bunlar arasında, gelir vergisi indirimini, uçak, toplu taşım ve değişik ulaşım araçları indirimlerini, sosyal ve kültürel etkinliklerden ücretsiz veya indirimli yararlanma olanaklarını saymak mümkün. Yine, taleplere bağlı olarak kimliğin kullanım alanlarının iş başvuruları, özel araç ithalatı, işyeri açacak olan özürlülerin vergi indiriminden faydalanmaları gibi kolaylıklar içeren alanlara genişletilmesi mümkün. Devlet Bakanı Hasan Gemici de geçtiğimiz günlerde ilgili tüm bakanlık ve genel müdürlüklere görderdiği bir yazıda, kimlik sahibi özürlülerin elektrik, su, posta ve ulaşım alanından, kültürsanat etkinliklerine kadar çok geniş bir yelpazede ücretsiz veya indirimli faydalandırılmalarını istedi.
   <br/>
   <br/>
   Başbakanlık Özürlüler İdaresi Kimlik Yayın Şubesi'nden alınan bilgilere göre, başvuruların kabul edilmeye başlandığı Aralık 1998 tarihinden itibaren bu güne kadar toplam 4 bin kişi başvuruda bulunmuş. Yapılan başvurular arasında 600 kadarı evrak eksikliği ve yanlışlıklar sebebiyle iptal edilmiş. Bu şahısların eksiklikler gidirilmesi halinde Sosyal Hizmetler İl Müdürlüğü üzerinden yeniden başvuru yapmaları mümkün. İptal gerekçeleri arasında en fazla, alınan sağlık raporlarının Aralık 1998 tarihi öncesine ait olması ve başvurunun Sosyal Hizmetler İl Müdürlüğü yerine direkt yapılması yer alıyor. Bir diğer gerekçe ise, nüfus cüzdanının arkalı önlü fotokopisi yerine, muhtarlıktan alınan nüfus cüzdan suretinin gönderilmesi.
   <br/>
   <br/>
   Yetkililer, şu ana kadar 1700 kişinin kimliğinin sahiplerine ulaştırıldığını, 1400 tanesinin de postaya verildiğini belirtiyorlar. Önceleri günde 50 adet kimlik hazırlanırken, yeni yapılanma ve teknik imkanların genişletilmesi sebebi ile artık günde 200 ila 300 adet kimlik hazırlanması mümkün. Her özürlü vatandaş rapor çilesine son vermek ve sahip olduğu imkanlardan daha kolay faydalanabilmek için söz konusu gerekli işlemleri yaparak özürlü kimliğine sahip olabilme hakkına sahip. Herhangi bir sorunla karşılaşan özürlülerin, daha geniş bilgi alabilmeleri için ÖZDANIŞ: 0 800 314 83 00 ve 0 800 314 83 01 nolu telefonlara başvurmaları da mümkün.
   <br/>
   <br/>
   Avrupa'da zaten vardı
   <br/>
   <br/>
   Türkiye'nin yeni uygulamaya koyduğu özürlülere özel kimlik verilmesi uygulaması, Avrupa ve gelişmiş ülkelerin bir çoğunda çok önceden uygulanmaya başlanmıştı bile. Avrupa'da yaşayan özürlülerin hayat standartlarını göz önüne getirirsek, topluma entegre olmaları ve bir çok alanda başarılı bir grafik çizmelerinin başlıca sebebi sahip oldukları bu kimlik kartı. Avrupa'da yeni dünyaya gelen bir bebek tüm muayene ve incelemelerden sonra, bir özürü varsa hastane raporu ile hemen kimliklendirilmekte. Böylelikle ülkelerinde yaşayan kaç özürlü ve hangi özürlü gruplarına sahip engelli vatandaşı olduğunu net rakamlarla bilmekteler. Bu da özürlülere eğitim, istihdam ve yerleşim bölgelerinde kolaylaştırıcı hizmetlerin sunulmasını kolaylaştırıyor.
   <br/>
   <br/>
   Ülkemizde ise, Dünya Sağlık Teşkilatı (WHO) verilerine göre, 7 milyon 500 bin özürlü bulunmasına rağmen ve özürlülere eğitim ve istihdam gibi hizmetler sağlıklı olarak sunulmamıştır. Bu eksikliğin giderilmesinde, özürlü kimlik kartının çok önemli bir rol oynaması bekleniyor. Çok geç de olsa kimlik kartının ülkemiz özürlülerine kazandırması çok güzel bir çalışma örneği olarak özürlülerin hayatına yansıyacak. Bütün bu gayretli çalışmalar, özürlülerin önündeki engelleri kaldırmak ve hayata entegre olmalarını sağlamak için de önemli bir adım.
   <br/>
   <br/>
   mkiziltas@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=559BA37B001DD3EAE35713EB13C8AB64?newsId=4236), [web.archive.org (arşiv bağlantısı)](http://web.archive.org/web/20130814115249/http://www.aksiyon.com.tr:80/aksiyon/newsDetail_getNewsById.action;jsessionid=559BA37B001DD3EAE35713EB13C8AB64?newsId=4236)
