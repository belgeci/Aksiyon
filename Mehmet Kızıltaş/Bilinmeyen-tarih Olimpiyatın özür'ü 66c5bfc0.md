# Olimpiyatın özür’ü

*Mehmet Kızıltaş Bilinmeyen-tarih*

<div>
 <font>
  <img border="0" height="1" src="/web/20050302181321im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181321im_/http://www.aksiyon.com.tr/resim/305/72.jpg" vspace="5"/>
  </p>
 </font>
 <font class="content">
  Son haftalarda tüm dünya olimpiyatlarla yatıp olimpiyatlarla kalktı. Sidney 2000 Olimpiyatı’na katılan ülkeler kendi sporcularının başarılarını ülke gündeminin ilk sayfalarına taşıyarak kazanılan büyük onurun sarhoşu oldular.
 </font>
 <br/>
 <p>
  <font class="content">
   Sporcular katıldıkları müsabakalarda birinci olabilmek için kıyasıya mücadele ederek yeni milenyumun ilk oyunlarında yeni rekorlara imza attılar.
   <br>
    <br>
     Olimpiyatlarda yenmenin yanısıra katılmanın da önemli olduğu bir başka gerçek olarak karşımıza çıktı. Oyunları 3 altın 1 bronz madalya ile sıralamada 25. sırada tamamladık. Acaba neden daha başarılı olamadık ya da nerede yetersiz kaldık.
     <br>
      <br>
       Şimdi biraz düşünün. Olimpiyatlarda koşan atletler ve diğer dallarda yarışan sporcuların bir bacağı veya kolu olmasın ama sınır tanımayan başarılara koşuyor olsunlar.  Bu sporun bir yaşam kaynağı olduğunun farkına varmamızı sağlamaz mıydı?
       <br/>
       <br/>
       Ne acı ki henüz bu oluşumun farkına varamayan ülkeler ve insanlar da mevcut.
       <br/>
       <br/>
       Spor sosyal yaşamın gereği...
       <br/>
       <br/>
       Özürlülerin büyük bir nüfus potansiyeline sahip oldukları ülkemizde, engellilerde özgüvenin artırılması, güncel yaşama adaptasyon, bağımsız bir birey olma ve yaşam sevincini sürekli kılabilmenin en etkin aracının spor olduğu gerçeği çok eskiden beri bilinmekte. “Her yaşta Türk vatandaşına sağlıklı yaşamın gereği olarak spor yaptırmakla yükümlü olduğunu” yasalarla ilan eden Türkiye Cumhuriyeti daha düne kadar engelliler sporuna fantezi ve fazla bir lüks gözüyle bakıyordu. Oysa ki şimdi spor profesyonel sosyal yaşamın gereği olarak karşımıza çıkmasına rağmen neden duyarsız kalıyoruz? Çok bilinmeyenli çözülmesi zor bir denklem gözü ile bakılan garip bir soru.
       <br/>
       <br/>
       Paralympics yolumuz neden tıkandı?
       <br/>
       <br/>
       Karşılaştıklarımız, duyduklarımız ve gördüklerimiz bize içler acısı bir skandalın perdelerini araladı. Önce seyretmek ve duymak istemiyorduk yaşanan acı olayları ama gel gör ki sanıldığından daha önemliydi Iceberg’in diğer ucunda yaşananlar.
       <br/>
       <br/>
       Ülkemizin Paralympics(Özürlü Olimpiyatı)’e bir sporcu ile katılmasının perde arkasını ve sonrasını yakından takip eden TESYEV (Türkiye Engelliler Spor Yardım ve Eğitim Vakfı) Başkanı Yavuz Kocaömer şöyle anlatıyor: “Olimpiyatlara aday bir ülke olarak utanç verici bir durum. Bunun sorumlusu, başta Gençlik ve Spor Müdürlüğü olmak üzere Engelliler Spor Federasyonu ve maalesef bir noktadan sonra da Milli Olimpiyat Komitesi’dir. En son Kasım 1999’da Paralymics Komitesi, Engelliler Spor Federasyonu’na bir faks çekerek en kısa sürede katılacak özürlü sporcuların listesini istemiştir. Tabii Paralymipics Komitesi’nden gelen uyarılara rağmen Şubat 2000’de, Engelliler Spor Federasyonu Başkanı Halil Kılıçoğlu imzası ile Sidney’e gönderilen faksta, olimpiyatlara katılacak sporcumuzun olmadığı belirtilmiş. Bunun üzerine basın olaya el koymuş ve haziran ayında, Gençlik ve Spor Genel Müdürü sayın Kemal Mutlu’nun çabaları ile Paralympics’lere katılmaya yeniden karar verilmiş, ancak iş işten geçmiştir.”
       <br/>
       <br/>
       Başkan Kocaömer bir şeyler yapmanın şart olduğu anda her zamanki duyarlılığı ile TESYEV olarak devreye girer. Yaşadıklarını anlatırken; “Sidney ile yapılan ikili temaslarla, ülkemizin olimpiyatlara sembolik de olsa katılması sağlanmıştı. Ancak ilk atılan yanlış adımlar tek tek karşımıza çıkarak artık yapılacak bir şeyin kalmadığını ve başvuru için çok geç kalındığından bir wild—card (özel davet) konusu ortaya çıkmıştır, bunun karşılığında da sadece bir tek yüzücümüzün katılabileceği anlaşılmıştır. Bu arada Milli Olimpiyat Komitesi’nin gösterdiğini iddia ettiği çabalar da yetersiz kalmış” diyor.
       <br/>
       <br/>
       Engellilerin görülmeyen başarıları...
       <br/>
       <br/>
       Şimdi bu kadar acı olaylardan sonra biraz gerilere gidiyoruz. Geçtiğimiz yıl ABD’nin Kuzey Karolayna eyaletinde düzenlenen özürlüler olimpiyatında özürlü sporcularımız “bir çuval” madalya kazanarak takım halinde şampiyon oldular. Bir yıl sonra Hollanda’nın Groningen kentinde düzenlenen Özel Olimpiyatlar Avrupa Oyunları’nda sporcularımız 27 madalya kazanarak başarılarındaki sürekliliği bir kez daha gösterdiler. Ülkemizin madalya kazanmak bir yana, derecelere bile giremediği bir çok spor dalında engelli sporcularımız başarılara imza atarak dünyanın gözbebeği oldular.
       <br/>
       <br/>
       Gidemeyince ağladılar
       <br/>
       <br/>
       Engelli sporcumuz Ayhan Metin, olimpiyat mağdurlarından sadece biri, 33 yaşında, 11 yıldır spor yapıyor. Ülkemize maraton, atletizm gibi sporlardan bir çok madalya getirmiş. Ayhan Metin Paralympics’in milli takım kampındaydı. Paralympics’e katılmak için umutlandıkları anda yapılan bir açıklama tüm dünyasını alt üst etmiş. Ayhan Paralympics’e katılmanın kendisi, arkadaşları ve Türk engelli sporu için bir dönüm noktası olduğunu düşünüyor: “İlk kötü haberi aldığımda yıkıldım. Günlerce neye uğradığımı anlamadım, yetkililerin duyarsız tutumları yüzünden.Üç arkadaş ile birbirimize sarılıp ağladığımızı hiç unutamam. Kimsenin benim spor yapma hakkımı elimden almaya hakkı yok. Herşey bir kenara ben 11 yıllık spor tecrübelerimi oraya götürerek ülkemi temsil edecektim. Sidney’de Batılı ülkelerin tüm yenilikleri ile tanışacaktım, yeni spor branşlarını inceleyerek ülkemize taşıma şansım olacaktı. Kültür elçiliği yapacaktım. Böylece 2004’te düzenlenecek Atina Oyunları’na daha iyi bir seviyede tüm dünya ile eşit şartlarda katılma şansım olacaktı. Oysa şimdi ben ve arkadaşlarım dünyayı 4 yıl ya da daha geriden takip edebileceğiz. Şimdi tüm yetkililere soruyorum, 2008 Olimpiyatları’na aday bir ülkenin dünya kamoyunda kaybettiği prestiji kim kurtaracak? Yetkililerin hangi akla, neye hizmet ettiklerini anlamakta zorluk çekiyorum.”
       <br/>
       <br/>
       Oyunlar bir bahane...
       <br/>
       <br/>
       Paralympics’in düzenlenmesinin esas amacı, engelli insanların dünyada kabul edilmeleri, onların çabalarının ortaya konması ve hedeflerine ulaşabildiklerinin tüm dünyaya gösterilmesi. İradelerinin güçlülüğünü bu oyunlarla ortaya koyuyorlar. Paralympics, paralel ve olympics kelimelerinin birleşmesinden ortaya çıkmış ve olimpiyatlara paralel yapıldığı için bu isim verilmiş.
       <br/>
       <br/>
       Söz 2008 Olimpiyatları’ndan açılmışken, Yavuz Kocaömer Paralympics açısından pek umutlu değil; “Özürlüler konusunda İstanbul’da şu ana kadar, ne bu yarışmaların yapılacağı tesisler, ne de konaklama ve ulaşım imkanları mevcuttur” diyor.
       <br/>
       <br/>
       Sidney Paralympics’e geri sayım başladı
       <br/>
       <br/>
       Tüm dünya engellilerinin bir araya gelerek, hem yarışacağı hem de dostluklarını pekiştireceği Sidney Paralympics oyunlarına birkaç gün var. Bir hafta sonra 18—29 Ekim tarihleri arasında yapılacak oyunlara 125 ülkeden 4 bin atlet, 2 bin antrenör ve antrenör yardımcısı, bin teknik eleman, 2 bin medya mensubu, 10 bin gönüllü yardımcı katılacak ve bin 300 medya kuruluşu Sidney’den yayın yapacak. Oyunlarda 18 spor dalında yarışılacak, bunlardan 14 tanesi olimpik spor dalları ile aynı sporlar. Toplam 570 madalya dağıtılacak. Madalyaların 9’u takım sporlarına, 561’i ise ferdi sporlara verilecek.
       <br/>
       <br/>
       Modern Olimpiyat Oyunları’nın kurucusu Baron Pierre de Coubertin’in “Olimpiyat oyunlarında önemli olan herşeye rağmen kazanmak değildir” diyerek açtığı yolda olimpiyat oyunları tüm dünyada büyük bir yol alarak elit düzeyde heyecanlı oyunlara sahne olmakta.
       <br/>
       <br/>
       Dileğimiz Türkiye’de engelli sporunun önüne engel konulmamalı. Daha fazla geç kalmadan.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13856), [web.archive.org (arşiv bağlantısı)](http://web.archive.org/web/20050302181321/http://www.aksiyon.com.tr:80/detay.php?id=13856)
